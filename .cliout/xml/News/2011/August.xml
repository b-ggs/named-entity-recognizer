<?xml version="1.0" encoding="ISO-8859-1" ?>
<data>
<article>
<title>Toll sa Skyway tataas</title>
<author>Ni Danilo Garcia</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Tinatapos na ng Skyway Corporation ang pagtukoy sa tamang halaga na itataas sa kanilang toll rate makaraang aprubahan ng Korte Suprema ang paniningil ng 12% value added tax (VAT) sa expressway toll fees. Sinabi ni Skyway spokesman Ed Nepomuceno na inaasahan na maisusumite nila nga&amp;shy;yong Agosto 1 ang re&amp;shy;bisadong toll rates sa Toll Regulatory Board (TRB) para sa kanilang pagsang-ayon. Ito’y makaraang ibasura ng Korte Suprema ang apela ni dating Nueva Ecija Rep. Renato Diaz na ibasura ang VAT sa toll fee at pagtibayin ang pagpapatupad nito.&amp;nbsp;Sinabi ng SC na maaaring mas malaki pang gulo ang likhain ng pagbasura sa VAT sa toll fee sa publiko at sa pamahalaan. Sinabi ni Nepomuceno na maaaring umakyat ang kasalukuyang P106 toll rate sa Class 1 vehicles sa P118 kung maidadagdag ang bagong buwis. Maaari naman uma&amp;shy;nong mai-round off ito sa pinakamalapit na ha&amp;shy;laga base sa magiging komputasyon nila at ng TRB.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Nilinaw naman ni Ne&amp;shy;pomuceno na bagama’t hindi sila sumasang-ayon sa desisyon ng Korte Suprema, wala naman umano silang magagawa kundi sumunod dito at maipasa ang buwis sa mga motorista.</body>
<link>http://www.philstar.com/Article.aspx?articleId=712006&amp;publicationSubCategoryId=92</link>
</article>
<article>
<title>Private firm sa NBI clearance imbestigahan - DOJ</title>
<author>Ni Butch Quejada</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Inutos ni Justice Secretary Leila de Lima na imbestigahan ng National Bureau of Investigation (NBI) ang private firm na Mega Data Corporation na dating nagbibigay ng NBI clearance matapos umanong walang nangyaring ‘technology transfer’ sa pagitan ng kumpanya at NBI kaya ‘napilayan’ ang operas&amp;shy;yon ng ahensiya sa big&amp;shy;lang paglayas ng Mega noong isang buwan. Nagtataka umano ang kalihim kung bakit kahit 32 taon nang ‘partner’ ng NBI ang Mega para sa computerization project ng ahensiya noong 1978, wala pa ring teknolohiyang nailipat sa nasabing ahensiya hanggang sa ngayon. May anim na beses na inamyendahan ang kontrata ng Mega sa NBI, noong 1984, 1987, 1989, 1998, 2003 at 2010, na kahina-hinalang hindi man lang umano dumaan sa public bidding na taliwas din sa RA 9184 o Go&amp;shy;vernment Procurement Act. Ayon pa rin sa rekord ng NBI, kabuuang P349,790,710 ang natanggap na bayad ng Mega sa pagitan ng 2006-2010, na katumbas ng na-prosesong 26,142,804 NBI clearances. Isinasaad&amp;nbsp;sa binagong kontrata noong 1998 na may ‘technology transfer’ dapat na pabor sa NBI sa pagtatapos nito batay sa probisyon ng BOT Law (build-operate-transfer) o RA 7718. Ang kontrata naman noong 2010 ay may bisa lamang ng anim na buwan pero dalawang beses pang&amp;nbsp;nabigyan ng extension hanggang Hunyo 30, 2011, dahil sa kritikal na&amp;nbsp;papel ng computer sa pagproseso ng NBI clearance. Sabi ni&amp;nbsp;Gatdula, kung palalawigin niya ang kontrata sa Mega ay makakasuhan siya dahil labag aniya ito sa batas dahil sa paso na ang kon&amp;shy;trata nila. Kailangan ng NBI na makahanap ng maayos na&amp;nbsp;“system and techno&amp;shy;logy partner” na tutulong sa kanila. Matatandaan na libo-libong aplikante para sa NBI clearance ang neperwisyo at pumila para lamang makakuha ng NBI clearance ng bigla silang iwanan ng Mega noong Hunyo 30, ng matapos ang kontrata nito.</body>
<link>http://www.philstar.com/Article.aspx?articleId=712007&amp;publicationSubCategoryId=92</link>
</article>
<article>
<title>2nd death anniv. ni ex-Pres. Cory gugunitain</title>
<author></author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Gugunitain ngayong araw ng pamilya Aquino ang ikalawang anibersaryo ng kamatayan ni dating Pres. Cory Aquino. Isang misa ang gaganapin sa puntod ng dating pangulo sa Manila Memorial Park sa Para&amp;ntilde;aque na dadaluhan din ni Pangulong Noynoy ngayong alas-4 ng hapon. Maaga pa lang ay inumpisahan na ang paglilinis sa puntod at museleo ng pamilya Aquino dahil sa inaasahang pagdagsa ng mga kaanak at kaibigan ng namayapang Pangulo. Wala naman umanong pasabi ang pamilya Aquino kung magiging eksklusibo lamang sa pamilya at malalapit na mga kaibigan ang gagawing programa o magiging bukas ito sa publiko.&amp;nbsp;Naghihintay pa rin umano sila sa huling pasabi ng pamunuan ng Presidential Security Group (PSG). Pumanaw si Gng. Cory noong Agosto 1, 2009 sa edad na 76 matapos ang pakikipaglaban sa colon cancer.&amp;nbsp;(Danilo Garcia/Rudy Andal)</body>
<link>http://www.philstar.com/Article.aspx?articleId=712009&amp;publicationSubCategoryId=92</link>
</article>
<article>
<title>Rehistro ng 'totally-wrecked' vehicles binibili ng sindikato</title>
<author>Ni Gemma Garcia</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Isang panukalang batas ang inihain sa Kamara upang mapigil ang talamak na operasyon ng mga carnapping syndicates na bumibili sa insurance companies ng mga rehistro ng sira-sirang sasakyan na sangkot sa aksidente. Sinabi ni Southern Leyte Rep. Roger Mercado, chairman ng House Committee on Transportation na panahon na upang pigilan ang operasyon ng ilang insurance company at carnapping syndicates. Giit ng mambabatas, pinagkakakitaan ng ma&amp;shy;laking halaga ng pera ang ilang tiwaling insurance groups ang mga sasakyang nasangkot sa aksidente sa lansangan sa pamamagitan umano ng pagbebenta ng rehistro sa mga sindikato ng carnapping. Base sa House Bill 4926,&amp;nbsp;nais nitong ipa&amp;shy;kansela ang registration ng isang sasakyang “totally wrecked“ na sakop ng insurance policy dahil natutunan na umano ng mga sindikato ng carnapping ang naturang sistema upang maitago at legal na mairehistro ang mga carnap na sasakyan. “This scheme is giving the authorities a hard time apprehending stolen vehicles due to the fact that the legitimate registration of totally wrecked cars covers up the spu&amp;shy;rious registration of stolen vehicles,” ayon pa kay Mercado. Sakaling maging batas ay mahaharap ang sinumang insurance company na magrerehistro ng sasakyang carnap mula sa rehistro ng naaksidenteng sasakyan ng mul&amp;shy;tang aabot sa P200,000.</body>
<link>http://www.philstar.com/Article.aspx?articleId=712010&amp;publicationSubCategoryId=92</link>
</article>
<article>
<title>Debate sa RH bill simula na</title>
<author>Ni Rudy Andal</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Sisimulan na ng Senado ang plenary debate ukol sa kontrobersyal na Reproductive Health (RH) bill. Sinabi ni Sen. Pia Cayetano, principal author ng The Reproductive Health Act of 2011, ngayon inaasahang masimulan ang debate sa RH bill kung saan ay tatayo si Sen. Miriam Defensor-Santiago para sa sponsorship nito sa floor. Ayon kay Cayetano, inaasahan niya ang matindi at matalinong pagdedebate sa Senate version ng RH bill na mahigpit na kinokontra ng Simbahang Katoliko, gayunman ipapaliwanag nila ang kahalagahan nito at kabutihan para sa kababaihan at sa pamilyang Filipino. “In answering the interpellations, I will focus on socioeconomics, which covers such topics as maternal and child health, family planning concerns, statistics and other social issues, while Sen. Defensor-Santiago has offered to discuss issues on Catholic theology and constitutional and international law,” giit pa ng lady senator.</body>
<link>http://www.philstar.com/Article.aspx?articleId=712011&amp;publicationSubCategoryId=92</link>
</article>
<article>
<title>Kabayan palayo na, 1 pang LPA namataan</title>
<author>Ni Ricky Tulipat</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Habang papalayo sa bansa ang bagyong “Kabayan” isa pang low pressure area (LPA) ang binabantayan ngayon ng PAGASA. Base sa weather update ng PAGASA, ganap na alas-10 umaga ang naturang LPA ay namataan 250 km sa kanluran-timog kanluran ng Sinait, Ilocos Sur. Sinasabing malayo pa sa area of responsiblity ng bansa ang naturang LPA subalit magdudulot na rin ito ng pag-ulan sa ibang parte ng bansa lalo na sa hilaga at gitnang Luzon kasama na ang Metro Manila na magdulot ng pagbaha at pagguho ng lupa. Samantala, si Kabayan ay namataan sa layong &amp;nbsp;980 kilometers sa silangan ng Casiguran, Aurora. Taglay pa rin nito ang lakas ng hangin na umaabot na 175 kilometro bawat oras malapit sa gitna at pagbugsong umaabot ng 210 kilometro bawat oras. Kumikilos ito sa hilaga ng 7 kilometro bawat oras. Kung patuloy ang takbo ni Kabayan at hindi magba&amp;shy;bago ang galaw ay maaring makalabas na ito ng ating bansa sa Huwebes ng hapon. Bagama’t malayo umano si Kabayan sa bansa ay makakaranas pa rin ng mga pag-ulan at malakas na pag-alon ng karagatan sa silangang bahagi ng bansa. Kaya naman pinaalalahanan ang mga mangingisda na pansamantalang huwag munang pumalaot para sa kanilang kaligtasan.</body>
<link>http://www.philstar.com/Article.aspx?articleId=712012&amp;publicationSubCategoryId=92</link>
</article>
<article>
<title>GMA inilabas na ng ICU</title>
<author>Ni Danilo Garcia</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Nakalabas na ng “surgical intensive care unit” si Pampanga Rep. Gloria Macapagal-Arroyo matapos ang halos dalawang araw na pananatili dito bunsod ng operasyon sa kanyang “cervical spine” o gulugod sa leeg nitong nakaraang Biyernes sa St. Luke’s Medical Center sa Global City, Taguig. Kinumpirma ni SLMC spokesperson Marilyn Lagniton ang paglabas sa ICU ng dating Pangulo at inilipat na sa pribadong kuwarto nito kahapon ng umaga. Hindi naman nagbigay ng ibang impormasyon si Lagniton ukol sa kalagayan ni Arroyo at kung naging buo ang tagumpay ng operasyon na sinasabing napakaselan. Patuloy naman umano ang masusing obserbasyon kay Arroyo ng mga manggagamot nito habang hindi naman sinabi kung maaa&amp;shy;ring tumanggap na ito ng bisita maliban sa kanyang unang pamilya. Matatandaan na isinugod si Arroyo sa pagamutan nitong nakaraang Lunes kung saan inirekomenda ng mga manggagamot ang operasyon nang makita na may bahagi ng kanyang cervical spine ang lumubog. Naituloy ang operasyon nitong nakaraang Biyernes na tumagal ng higit sa limang oras kung saan idiniretso si Arroyo sa ICU matapos ang ope&amp;shy;rasyon.</body>
<link>http://www.philstar.com/Article.aspx?articleId=712013&amp;publicationSubCategoryId=92</link>
</article>
<article>
<title>VACnappers binuo</title>
<author></author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Bunsod na rin ng sunud-sunod na insidente ng carjacking sa bansa, binuo ng Volunteers Against Crime and Corruption (VACC) ang VACnappers task force na lulutas sa naturang kaso. Ang TF na pangu&amp;shy;ngu&amp;shy;nahan ni Arsenio “Boy” Evangelista, ama ng na&amp;shy;patay na car dealer na si&amp;nbsp;Venson noong Enero ay nananawagan sa mga SUV owners na sumama sa kanilang grupo. Sa ginanap na Balitaan sa Tinapayan, sinabi ni Evangelista na patuloy ang pagtaas ng insidente&amp;nbsp;ng carjacking sa bansa na taliwas sa sinabi ni&amp;nbsp;Pa&amp;shy;ngulong Benigno Aquino III sa kanyang&amp;nbsp;State of the Nation Address (SONA) noong Lunes. Sinabi ni&amp;nbsp;Evangelista na hindi umano sapat ang kilos&amp;nbsp;ng kapulisan dahil maraming insidente ng carjacking ang hindi nalulutas. Naniniwala si Evangelista na sa kanilang binuong&amp;nbsp; grupo, makatutulong ito sa kapulisan upang matukoy ang mga utak at sindikatong nagsasagawa ng ganitong uri ng operasyon. Sinabi ng founding chairman, president&amp;nbsp;ng VACC na si Dante Jimenez, sa kasalukuyan ay may 1,000 na silang inisyal na miyembro ng VACnappers. Isasailalim sa seminar ang mga sasapi para ma&amp;shy;bigyan ng tip para makaiwas sa peligro habang ang grupo ay makikipag-ugnayan sa car dealers at manufacturers ng mga sasakyang nabiktima ng carnap at carjack para sa database na kanilang imomonitor at pag-aaralan. Hihikayatin din ang mga kasapi na mag-apply ng permit to carry ng kanilang baril upang may depensa sa mga sindikato ng carjacking. Sakaling may impormasyon ang publiko na may kaugnayan sa pagresolba ng mga krimeng tulad nito ay maaring tumawag sa kanilang 24/7 hotline #09088858138 at&amp;nbsp;landphone 341-2854. (Doris Franche/Ludy Bermudo)</body>
<link>http://www.philstar.com/Article.aspx?articleId=712014&amp;publicationSubCategoryId=92</link>
</article>
<article>
<title>Paggamit ng laser device gustong gawing krimen</title>
<author>Ni Malou Escudero</author>
<date>
<month>August</month>
<day>01</day>
<year>2011</year>
</date>
<body>MANILA, Philippines - Nais ni Senator Antonio Trillanes IV na gawing krimen at parusahan ang hindi tamang paggamit ng mga laser device. Naisip ni Trillanes na isulong ang panukalang batas matapos mapaulat ang magkakasunod na pag-atake sa Ninoy Aquino International Airport (NAIA) gamit ang mga laser devices. Ilang piloto na umano&amp;nbsp;ang nagreklamo hinggil sa insidente kung saan direktang tinamaan ang kanilang mata ng laser beam habang papalapag ang minamaneho nilang eroplano sa Runway 06-24 sa NAIA. May mga kahalintulad na ulat din ng pag-atake gamit ang mga laser beam sa ibang bansa gaya ng Russia kung saan mahigit 30 ang naging biktima ng ganitong pag-atake. Ang mga naturang insidente ay nauwi sa pagpapasa ng batas ukol sa krimina&amp;shy;lisasyon ng mga nasabing pag-atake. Sa inihain nitong Senate Bill 2888, sinabi ni Trillanes na ang naturang uri ng pag-atake ay itutu&amp;shy;ring na “assault” at “aggravated assault” na may mga karampatang parusa. Ayon sa panukalang batas, ang pag-atake gamit ang laser device ay isinasagawa ng mga taong gumagamit ng laser pointer, pen at ibang kahalintulad na device na nakaaabala o nakaiistorbo at maaring ikapahamak ng ibang tao.&amp;nbsp; Ang mga mapatutu&amp;shy;nayang nagkasala ay sasailalim sa pagkakakulong ng mula tatlong buwan hanggang anim na taon at pagmumultahin ng P10,000 hanggang P100,000. Ipinaliwanag din ng se&amp;shy;nador na ang mga ganitong uri ng pag-atake ay hindi lamang nagdudulot ng kapahamakan at pagkasira ng ari-arian kundi pati na rin matitinding aksidente at kalunos-lunos na trahedya na maaring kumitil sa maraming buhay.</body>
<link>http://www.philstar.com/Article.aspx?articleId=712015&amp;publicationSubCategoryId=92</link>
</article>
<article>
<title>Kiko sinisi ni Tito sa dayaan sa 2004 poll</title>
<author>Ni Malou Escudero</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Nabuhay na naman ang “word war” nina Senate Majority Leader Vicente “Tito” Sotto III &amp;nbsp;at asawa ng pamangkin niyang si Sharon Cuneta na si Senator Francis “Kiko” Pangilinan sa gitna nang naglalabasang ebidensiya sa sinasabing dayaan na nangyari noong 2004 presidential elections. Sa isang pulong-balitaan kahapon, tahasang sinisi ni Sotto si Pangilinan na tinawag pa nitong “Mr. Noted” at iba pang mga kasama nito sa canvassing board noong 2004 presidential election dahil sa ginawa nilang pagtanggi na pabuksan kahit isa lamang sa mga ballot box na naglalaman ng hinihinalang pekeng election return. “Lahat ng pumigil sa amin nun, yung mga kasama namin sa Senado, sina Senator Pangilinan na chairman ng canvassing boards at iba pang members ng Senado noong 12th Congress at ng House of Representatives na sina (ex) Speaker Jose De Venecia at (ex) Congressman Raul Gonzalez,” sabi ni Sotto. &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Si Sotto ang tumayong campaign manager ng namayapang si Fernando Poe Jr., Sinabi ni Sotto na natutuwa siya dahil naglalabasan na ngayon ang mga ebidensiya pero nalulungkot din siya dahil hindi kaagad lumutang ang mga may nalalaman sa dayaan. “I’m glad it’s coming out at the same time I am sad, nakakalungkot sapagkat nasaan sila nuong nakikipag&amp;shy;laban kami, nuong konti ang boses namin sa national &amp;nbsp;canvassing board na naihahampas pa kami, at ina-out vote kami,” sabi ni Sotto. Sigurado si Sotto na may mga kumausap kay Pangilinan at sa mga &amp;nbsp;kasama nito sa national canvassing board. “Siguro ang magandang panawagan sa kanila, kung ano ang nalalaman nila, kung sino man ang nakausap nila, mas maganda kung lalantad sila at sasabihin sa amin,” sabi ni Sotto. Dapat din umanong ipagpatuloy ang imbestigasyon tungkol sa dayaan ng halalan pero hindi na umano dito dapat makisawsaw ang Senado. Umaapela si Sotto sa executive department partikular sa Department of Justice (DOJ) at Commission on Election (COMELEC) na tapusin ang imbestigasyon sa dayaan noong 2004 presidential election. Hindi rin pinatulan ni Sotto ang pahayag naman ni Pangilinan na wala umanong moral ascendancy ang senador tungkol sa dayaan sa eleksiyon na naging daan upang maluklok sa puwesto si Pangulong Arroyo dahil kumandidato sa ilalim ng Team Unity ng administrasyon si Sotto noong 2007 senatorial election. Naniniwala si Sotto na inililihis lamang ang totoong isyu. Ipinaliwanag rin nito na miyembro siya ng Nationalist People’s Coalition (NPC) na nakipag-kowalisyon sa Team Unity.</body>
<link>http://www.philstar.com/Article.aspx?articleId=712253&amp;publicationSubCategoryId=92</link>
</article>
<article>
<title>Budget hearing binoykot ng solons</title>
<author>Ni Gemma Garcia</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Binoykot ng mga miyembro ng Minorya sa Kamara ang budget hearing kahapon bilang protesta sa umano’y diskriminasyonn sa hindi pag re-release ng kanilnag Prio&amp;shy;rity Development Assistance Fund (PDAF). Ipinaliwanag ni Minority leader at Albay Rep. Edcel Lagman na, sa simula pa lamang ay idineklara nang constitutional ng Korte Suprema ang PDAF o Countrywide Development Fund (CDF) na tinawag din nitong “great equalizer” dahil sa bawat distrito ay nakakatanggap ng magkakatulad na halaga kahit pa ano ang kinaaanibang political affiliation ng kasalukuyang administrasyon. Iginiit pa ng Kongresista na ang PDAF ay para sa kanilang mga constitutuents at hindi para sa mga mambabatas. Idinagdag pa ni Lagman na sa may 34 miyembro ng minorya, 14 ang hindi pa nakakatanggap ng PDAF sa kanilang mga distrito, 18 ang hindi pa kumpletong naibibigay at dalawa lamang ang nakakuha pa ng full allocation sa kanilang distrito para sa unang kalahating taon ng 2011. Binatikos din ng mambabatas ang uman’oy hindi patas na pagtrato sa mga miyembro ng minorya at tinawag nitong divide and rule strategy na nagtatangkang wasakin ang hanay ng oposisyon. Dahil dito kayat wala na rin umanong saysay na lumahok ang mga miyembro ng minorya sa budget briefings at hearings dahil sa sandaling mapagtibay ang General Appropriations Act, ang alokasyon ay itatago at pipigilin.&amp;nbsp;</body>
<link>http://www.philstar.com/Article.aspx?articleId=712254&amp;publicationSubCategoryId=92</link>
</article>
<article>
<title>Michael Ray naghain ng 'not guilty plea'</title>
<author>Ni Ludy Bermudo</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Naghain kahapon si dating Police Colonel Michael Ray Aquino ng “not guilty” plea sa Manila Regional Trial Court kaugnay ng kasong pagpaslang sa publicist na si Salvador Dacer at driver nitong si Emmanuel Corbito. Kasama ni Aquino ang abogado niyang si Joel Bretana nang ihain niya ang kanyang plea sa sala ni MRTC Branch 32 Judge Thelma Bunyi-Medina. Naunang hiniling ni Aquino sa korte na iutos ang panibagong imbestigasyon sa Dacer-Corbito murder case at palawigin ang kanyang pananatili sa kulungan ng National Bureau of Investigation. Kabilang si Aquino sa isinangkot sa pagdukot at pagpaslang kina Dacer at Corbito noong Nobyembre 2000 na sinasabing isinagawa ng buwag na ngayong Presidential Anti-Organized Crime Task Force na pinanguluhan ng noon ay hepe ng Philippine National Police na si Senador Panfilo Lacson. Kumpara sa naunang pagdinig, kapansin-pansin na hindi nakasuot ng bulletproof vest at hindi rin nakaposas si Aquino na ineskortan ng mga ahente ng NBI. Hindi pa rin pinayagan ang media na i-cover ang pagdinig at sa labas ng korte naghintay na matapos.</body>
<link>http://www.philstar.com/Article.aspx?articleId=712255&amp;publicationSubCategoryId=92</link>
</article>
<article>
<title>Garci nasa watch list</title>
<author>Ni Ludy Bermudo</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Ipinalabas kahapon ng Department of Justice ang isang watch list order laban kay dating Commission on Elections Commissioner Virgilio Garcillano. Sinabi ni DOJ Secretary Leila de Lima na isinagawa nila ang naturang hakbang bilang paghahanda sa im&amp;shy;bestigasyon ng DOJ at ng Commission on Elections sa umano’y dayaan sa halalan noong 2004. Mangangahulugan ito na hindi makakaalis ng bansa si Garcillano kung walang permiso ng pamahalaan. Maaari ring tanggihan ng pamahalaan ang kanyang pagbibiyahe kahit pa pinangatwiranan niya ang pangangailangan dito. Ipinahiwatig din ni de Lima na usapin ng pambansang interes ang isyu sa dayaan sa halalan noong 2004 kaya dapat ipalabas ang WLO. Nasangkot si Garcillano sa “Hello Garci” scandal na hinggil sa nairekord na pag-uusap nila sa telepono ni dating Pangulong Gloria Arroyo.</body>
<link>http://www.philstar.com/Article.aspx?articleId=712256&amp;publicationSubCategoryId=92</link>
</article>
<article>
<title>HIV/AIDS sa imbak na dugo itinanggi ng DOH</title>
<author>Ni Ludy Bermudo</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Pinabulaanan ng Department of Health (DOH) ang nag&amp;shy;lalabasang ulat na nasa 27 porsyento ng nakaimbak na dugo sa mga blood bank sa bansa ay kontaminado ng Human Immunodeficiency Virus-&amp;nbsp;Acquired Immune Deficiency Syndrome (HIV-AIDS). Sinabi ni Dr. Annie Detangco, head ng DOH-AIDS Research Group, na hindi nila pinapayagang makalusot sa masusing pagsusuri ang mga donasyong dugo kung ito ay kontaminado ng anumang sakit particular ng HIV-AIDS, bago pa ito makarating sa mga ospital. Sa mga blood banks pa lamang ay kanila na itong sinusuri bago pa maihalo sa nakaimbak na dadalhin sa mga pagamutan.&amp;nbsp;</body>
<link>http://www.philstar.com/Article.aspx?articleId=712257&amp;publicationSubCategoryId=92</link>
</article>
<article>
<title>Kantina inangalan</title>
<author>Ni Rudy Andal</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Umaangal na ang mga empleyado sa New Executive Building (NEB) ng Palasyo dahil sa mataas na presyo ng pagkain sa Canteen na pinapatakbo ng kooperatiba dito. Anila, animo’y presyo ng Casa Roces na isang fine dining restaurant sa tapat ng NEB ang pagkain sa kantina na pinapatakbo ng Malacanang Employees Cooperative. Wika pa ng mga empleyado, ang kanin ay biglang itinaas ng P10 kada cup at ayaw pang magbenta ng kalahating ulam. “Nagmamadali naman silang kumita ng malaki. Ang kooperatiba ay dapat tumulong sa kanilang mga miyembro na kumakain din sa kantina pero dahil sa sobrang taas ng presyo ay lumalabas na lamang sila,” wika pa ng isang empleyado.</body>
<link>http://www.philstar.com/Article.aspx?articleId=712258&amp;publicationSubCategoryId=92</link>
</article>
<article>
<title>Genuino umapela vs HDO</title>
<author>Ni Butch Quejada</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Dumulog kahapon sa Department of Justice DOJ si dating Philippine Amusements and Gaming Corporation (PAGCOR) Chairman Ephraim Genuino para hilinging alisin ang hold departure order laban sa kanya at sa kanyang dalawang anak.&amp;nbsp; Iginiit ng kampo ni Genuino na isang lantarang diskriminasyon laban sa kanya at sa kanyang mga anak na sina Erwin at Sheryll ang ipinalabas na HDO dahil wala naman iyong batayan. Ayon kay Attorney Ramon Esguerra, abugado ng mga Genuino, labag ang HDO sa karapatan ng kanyang mga kliyente para sa patas na proteksyon na itinatakda ng konstitusyon. Kasabay nito, kinuwestiyon din ni Esguerra ang paraan kung paano ipinalabas ang HDO dahil iyon ay inisyu sa mismong araw na isinumite ng kasalukuyang nangangasiwa sa PAGCOR ang kanilang aplikasyon para sa pagpapalabas nito.</body>
<link>http://www.philstar.com/Article.aspx?articleId=712259&amp;publicationSubCategoryId=92</link>
</article>
<article>
<title>Bagyong Lando, patuloy na banta sa Laoag City</title>
<author>Ni Angie dela Cruz</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Hindi pa man nawawala ang bangis sa bansa ni bagyong Kabayan, patuloy namang nagbabanta ang bagyong Lando lalo na sa Laoag City na magdudulot din ng matinding pag-ulan sa bansa. Kahapon ng alas-11:00 ng umaga, si bagyong Lando ay nananatiling stationary&amp;nbsp;sa&amp;nbsp;West Philippine Sea taglay ang lakas ng hanging 45 kilometro bawat oras malapit sa gitna. Ngayong Martes, si Lando ay nasa layong 190 kilometro ng kanluran-hilagang kanluran ng&amp;nbsp;Laoag City. Sa Miyerkules ay nasa layong 160&amp;nbsp;kilometro sa hilaga ng Laoag City at 240 kilometro hilaga-hilagang silangan ng Laoag City&amp;nbsp;at nasa la&amp;shy;yong 110 kilometro hi&amp;shy;lagang sila&amp;shy;ngan ng Basco, Batanes Samantala, ang bag&amp;shy;yong Kabayan ay nananatili sa kanyang lakas at patuloy na kumikilos sa direksiyon ng hilagang kanluran. Kahapon ng alas-10:00 ng umaga, si Kabayan ay nasa layong 1,160 kilometro silangan hilagang silangan ng&amp;nbsp;Aparri, Cagayan taglay ang lakas ng hanging 175&amp;nbsp;kilometro bawat oras malapit sa gitna at may pagbugso hanggang 210 kilometro bawat oras. Ngayong Martes, si Ka&amp;shy;bayan ay inaasahang nasa layong 1,020 kilometro silangan-hilagang silangan ng Basco. Sa Miyerkules ay nasa layong 940 kilometro hilagang-silangan ng Basco at nasa layong 980 kilometro hilaga-hilagang silangan doon sa Huwebes o nasa layong&amp;nbsp;280 kilometro timog silangan ng&amp;nbsp;Okinawa, Japan. Bunsod ng naturang mga bagyo, patuloy na makakaranas ang bansa ng maulap na kalangitan na may mga&amp;nbsp;pag-ulan laluna sa hapon o gabi. &amp;nbsp;&amp;nbsp;&amp;nbsp;</body>
<link>http://www.philstar.com/Article.aspx?articleId=712315&amp;publicationSubCategoryId=92</link>
</article>
<article>
<title>Whistleblowers sa 2004 poll fraud, pinalalantad ni Lim</title>
<author>Ni Ludy Bermudo</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Umapela kahapon sa publiko si Manila Mayor Alfredo Lim sa mga may nalalaman sa naganap na dayaan sa 2004 elections na lumantad at isiwalat ang nalalaman para matuldukan ang isyu ng dayaan. Inihayag ito ni Lim sa mismong programang isinagawa sa monumento ni dating Pa&amp;shy;ngulong Corazon C. Aquino, kahapon, sa Ninoy-Cory Aquino Park sa Ermita, Maynila sa paggunita ng ika-2 taong kamatayan ng ina ni Pangulong Noynoy Aquino. Anang alkalde, mahalaga na magkaroon ng closure ang isyu upang hindi na maulit pa sa susunod na mga halalan. Kabilang sa dumalo ang daang estudyante ng lungsod, mga opisyal ng Manila City Hall, Representatives Naida Angping at Atong Asilo, ilang EDSA personalities tulad nina ret. Gen. Jose Angel Honrado, ang kasalukuyang general manager ng Manila International Airport Autho&amp;shy;rity (MIAA), Senate President Franklin Drilon, dating, Senator Aquilino Pimentel, National Historical Commission chairman Ludovico Badoy,&amp;nbsp;Cris Carreon at Metropolitan Manila Development Authority chairman Francis Tolentino at Defense Secretary Voltaire Gazmin.</body>
<link>http://www.philstar.com/Article.aspx?articleId=712316&amp;publicationSubCategoryId=92</link>
</article>
<article>
<title>34 jueteng at loteng operators huli sa QC</title>
<author>Ni Ricky T. Tulipat</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - May 34 jueteng personnel at anim na personnel naman ng iligal na sugal na loteng ang naaresto ng tropa ng Quezon City Police District (QCPD) sa serye ng pasalakay sa bolahan nito sa lungsod, ayon sa ulat ng pulisya kahapon. Ang pagsalakay ay bunga ng patuloy na reklamo ng mga residente sa lungsod kaugnay sa malawakang operasyon ng jueteng sa may T. Gener St., Kamuning na umano’y ang bangka ay isang Don Ramon. Habang ang loteng naman ay nag-ooperate sa may iba’t-ibang barangay dito. Umabot sa 34 jueteng operators ang nasakote ng binuong puwersa ng QCPD na pinamumunuan&amp;nbsp;Supt. Zacarias Noel B. Villegas, habang anim katao naman ang naaresto sa operasyon ng iligal na loteng. Ganap na alas -11 ng umaga nang salakayin ng tropa ang juetengan sa may T. Gener St., harap ng Kamuning Elementary School kung saan nadakip ang mga suspect. Nauna rito ang pagsa&amp;shy;lakay sa may loteng operation sa may iba’t-ibang lugar ay nagsimula ganap na alas-4 ng hapon hanggang alas-7 ng gabi. Narekober sa mga suspect ang iba’t-ibang paraphernalia, tulad ng ticket booklet, mga ballpens, at pera na may-iba’t-ibang denominasyon.</body>
<link>http://www.philstar.com/Article.aspx?articleId=712318&amp;publicationSubCategoryId=92</link>
</article>
<article>
<title>No fees sa mga iskul, iniutos ni Bistek</title>
<author>Ni Angie dela Cruz</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Ipinag-utos ni Quezon City Mayor Herbert M. Bautista sa&amp;nbsp;Division of City Schools na ipatupad ang “no collection” sa mga bayarin at “no selling” ng mga&amp;nbsp;workbooks sa 96 na public elementary at 46 public high schools sa lungsod. Ang hakbang ay ginawa ni Bautista&amp;nbsp;bilang reaksiyon sa natanggap na ulat na ilang public elementary at high schools ay naniningil ng mga bayarin sa mga mag-aaral tulad ng registration fees kahit na ipinagbawal ito ng&amp;nbsp;Department of Education (DepEd). Nainis din si Bautista nang malamang ilang workbooks ng mga mag-aaral ay naibebenta sa mga estudyante tulad ng textbook publications na binebenta ng mga&amp;nbsp;sales agents sa mga paaralan para bilhin ng mga magulang ng mga mag-aaral. Una nang inutos ni QC Division of City Schools officer-in-charge Dr. Corazon Rubio sa mga&amp;nbsp;principal sa ibat -ibang&amp;nbsp;public elementary at high school na sundin ang utos ng&amp;nbsp;DepEd hinggil sa&amp;nbsp;“no collection” order&amp;nbsp;kundi ay mahaharap sa kasong&amp;nbsp;administrative.</body>
<link>http://www.philstar.com/Article.aspx?articleId=712319&amp;publicationSubCategoryId=92</link>
</article>
<article>
<title>Pekeng E-cigarettes nasamsam ng NBI</title>
<author>Ni Ludy Bermudo</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Nasamsam ng mga ope&amp;shy;ratiba ng National Bureau of Investigation (NBI) ang tinatayang P200,000 ng pekeng electronic cigarettes kasabay nang pagkadakip sa apat na Chinese at dalawang Taiwa&amp;shy;nese nationals sa ginawang pagsalakay sa loob ng dalawang mall&amp;nbsp;sa Maynila kahapon ng hapon. Ayon kay NBI Director Magtanggol Gatdula, sa reklamong idinulog sa&amp;nbsp;NBI-Intellectual Property Rights Division (IPRD ng Eastwide Enterprises sa pamamagitan ng kinatawan na si Atty. Clarence Clifford,&amp;nbsp;nagkalat umano na ibinebenta sa ilang tindahan sa Divisoria ang E-cigarettes na nagtatag&amp;shy;lay ng kanilang brand name, kahit hindi sa kanila nagmula ang produkto. Dahilan ito para salakayin ng NBI agents ang 10 stalls sa loob ng&amp;nbsp;168 Mall at&amp;nbsp;New Divisoria Mall sa Binondo, Maynila, dakong ala-1:00 ng hapon. Hindi pa napangalanan ang mga dayuhang naaresto na kinabibilangan ng 2 lalaking Taiwanese at 4 na babaeng Chinese. Ani NBI-IPRD chief, Head Agent Lawyer Rommel Vallejo, inireklamo din ng nasabing kompanya ang unfair competition dahil ang nasabing pekeng produkto ay ibenebenta sa halagang P300 kumpara sa kanilang produktong orihinal na nagkakahalaga ng P1,200. “Delikado din ito (mga fake E-health cigarettes) kasi mabilis makalawang ang piyesa, at mapanganib sa kalusugan,” ani,” De Guzman. Umabot sa 232 piraso ng pekeng E-cigarettes ang gagamitin nilang ebidensiya laban sa mga suspect para sa pagsasampa ng kasong paglabag sa RA 8293 (intellectual Property Code), subalit inaalam pa nila kung sino ang may-ari ng mga tindahan at nagbabagsak nito.&amp;nbsp;</body>
<link>http://www.philstar.com/Article.aspx?articleId=712320&amp;publicationSubCategoryId=92</link>
</article>
<article>
<title>Buwan ng Wika nagsimula na</title>
<author>Ni Rudy Andal</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Nagsimula na ang pagdiriwang ng buwan ng Wikang Filipino kahapon at magtatapos hanggang sa Agosto 31, ayon kay Komisyon ng Wikang Filipino Chairman Jose La&amp;shy;derasa Santos. Sinabi ni Santos na ang tema ng pagdiriwang sa taong ito ay “Ang Filipino ay wikang panlahat, ilaw at lakas ng tuwid na landas’. Ang Pampanguluhang Prok&amp;shy;lamasyon Blg. 2041, serye ng 1997 ay nagdeklara ng buong buwang pagdiriwang ng Buwan ng Wikang Pambansa at iba pang wika sa Pilipinas tuwing Agosto 1 hanggang 31 taon-taon. Ang pagdiriwang ay nagpupugay hindi lamang sa dating Pangulong Manuel Luis Quezon na tinaguriang&amp;nbsp;Ama ng Wikang Pambansa kundi pati na rin sa lahat ng wika sa buong kapuluan. Ang kahalagahan ng Filipino bilang Pambansang Wika ay pinakamabuting naipamamalas ng Pangulong Benigno S. Aquino III sa pamamagitan ng paggamit nito sa halos lahat ng kanyang mahahalagang pananalita upang tunay na maipabatid ang kanyang mensahe sa kanyang mga boss, ang sambayanang Pilipino.</body>
<link>http://www.philstar.com/Article.aspx?articleId=712321&amp;publicationSubCategoryId=92</link>
</article>
<article>
<title>2 estudyante, 1 pa nalunod</title>
<author>Ni Joy Cantos</author>
<date>
<month>August</month>
<day>02</day>
<year>2011</year>
</date>
<body>MANILA, Philippines - Nilamon ng dagat ang dalawang estudyante at isang out of school youth matapos na balyahin ng malaking alon habang naliligo sa beach resort sa Davao City kamakalawa ng hapon. Kinilala ang mga nasawi na sina Ryan&amp;nbsp; Pastrana ng Kiblawan, Davao del Sur; gradua&amp;shy;ting student at Jestoni Decoy, 21, ng Kidapawan City&amp;nbsp;at si Jose Degamo, 17. Si Pastrana ay idineklarang patay sa Southern Philippines Medical Center habang natagpuan naman kahapon ng umaga ang bangkay ni Degamo matapos lumutang sa dagat. Batay sa ulat ng pulisya na nakarating sa Camp Crame, bandang alas-4:30 ng hapon habang naliligo sa dagat ang tatlo sa Times Beach Resort sa Brgy. &amp;nbsp;Ecoland ng mangyari ang trahedya. Nabatid na habang luma&amp;shy;langoy ang dalawang estud&amp;shy;yante ay namataan nila si Degamo kaya tinangka nilang sagipin pero sa kamalasan ay nilamon din ng dambuhalang alon.</body>
<link>http://www.philstar.com/Article.aspx?articleId=712322&amp;publicationSubCategoryId=92</link>
</article>
<article>
<title>Mike A. idiniin sa chopper scam</title>
<author>Ni Malou Escudero</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - Idiniin kahapon si da&amp;shy;ting first gentleman Jose Miguel Arroyo na sangkot sa bentahan ng second hand na helikopter sa Philippine National Police (PNP) noong 2009. Sinabi ni Archibald Legaspi Po, presidente ng Lion Air Inc. na siya ang nagbenta&amp;nbsp;ng 5 Robinson helicopters kay FG noong 2004 upang magamit sa pangangampanya. Nasa $95,000 bawat isa ang halaga ng helikopter. Ayon kay Po, nag-in&amp;shy;quire&amp;nbsp;sa kaniya si FG noong 2003 tungkol sa mga pinarerentahang helikopter ng Lion Air. Pinayuhan umano niya si Arroyo na bumili ng&amp;nbsp;Robinson R44 Raven helicopters na ang pres&amp;shy;yo ng lima ay katumbas lang ng&amp;nbsp;isang European helicopter.&amp;nbsp; Pumayag umano si FG pero nag-request ito na ang limang helicopters ay iparehistro sa Asian Spirit na dating pag-aari ni Po. Hiniling pa umano ni FG kay Po na lumagda sa limang blangkong deeds of sale na walang nakalagay na buyers. Noong 2006, ipinaalam umano ni FG kay Po na ibebenta niya ang mga helicopter sa presyong $350,000 bawat isa. Sinabi ni Po na kinausap ng Manila Aerospace Products Trading Corp. (MAPTRA) ang Lion Air na gumawa ng proposal para sa isang brand new Raven II at dalawang brand new Raven I standards. Sinabi pa ni Hilario de Vera, may-ari ng MAPTRA na ipinarating sa kaniya ni Po na hindi pumayag si FG na ga&amp;shy;wing bago ang dalawa sa tatlong helicopters at ang gusto umano nito ay&amp;nbsp;isa lamang ang brand new. Noong Hunyo 15, 2008, nagsumite ang MAPTRA ng panibagong proposal para sa isang brand new R44 Police Helicopter at dalawang pre-owned Standard Helicopters. Noong &amp;nbsp;July 23, 2009 nakatanggap umano ng tawag si de Vera mula sa bids and awards committee ng PNP na nagsasabing magtungo sila sa Camp Crame sa Quezon City para lagdaan ang delivery&amp;nbsp;contract para sa tatlong three brand new units ng helicopters. Hiniling na ni Sen. Panfilo “Ping” Lacson na ipatawag ng komite si FG sa susunod na hearing. Hiniling din ni Senate President Pro Tempore Jinggoy Estrada sa&amp;nbsp;Department of Justice at Malaca&amp;ntilde;ang na ilagay sa immigration watchlist si FG.</body>
<link>http://www.philstar.com/Article.aspx?articleId=712712&amp;publicationSubCategoryId=92</link>
</article>
<article>
<title>Total ban sa plastic bags sa buong bansa hirit</title>
<author>Ni Malou Escudero</author>
<date>
<month>August</month>
<day>03</day>
<year>2011</year>
</date>
<body>MANILA, Philippines -&amp;nbsp; Ayon kay Legarda, kabilang sa mga dahilan ng ma&amp;shy;tinding pagbaha lalo na sa Metro Manila ang mga baradong estero at kanal da&amp;shy;hil sa mga&amp;nbsp;basurang plastic na hindi basta-basta natutunaw. Base umano sa pag-aaral na isinagawa ng United States Environmental Protection Agency kaugnay sa hindi tamang paggamit ng mga plastic bags, nasa 500 bil&amp;shy;yon hanggang&amp;nbsp;one trilyong&amp;nbsp;plastic bags ang nagagamit bawat taon. Ayon naman sa ulat ng World Wildlife Fund umaabot sa 200 iba’t ibang marine species ang namamatay dahil sa ‘ingestion’ at ‘choking’ sanhi ng plastic bags. Sinabi ni Legarda na ang naranasang matin&amp;shy;ding pagbaha ay patunay na masama ang epektong idinudulot ng mga plastic bags sa kalikasan. Sa Senate Bill &amp;nbsp;2759, o Total Plastic Bag Ban Act of 2011 na inihain ni Legarda,&amp;nbsp;ipagbabawal ang paggamit ng mga non-biodegradable plastic bags sa mga groceries, supermarkets, public markets, restaurants, fast food chains, department stores, retail stores at iba pang kahalintulad na establisimiyento.</body>
<link>http://www.philstar.com/Article.aspx?articleId=712718&amp;publicationSubCategoryId=92</link>
</article>
<article>
<title>Kabayan lumakas</title>
<author>Ni Angie dela Cruz</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - Patuloy na lumalakas ang bagyong Kabayan habang kumikilos papuntang Norte. Sa latest forecasting ng PAGASA, alas-11 ng umaga kahapon si Kabayan ay namataan sa layong 1,140 kilometro silangan hilagang silangan ng Basco, Batanes taglay ang lakas ng hanging 165 kilometro bawat oras malapit sa gitna at may pagbugso ng hangin hanggang 200 kilometro bawat oras. Si Kabayan ay kumikilos pa-hilaga hilagang kanluran sa bilis na 11 kilometro bawat oras. Ngayong Miyerkules ng umaga, si Kabayan ay inaasahang nasa layong 990 kilometro silangan hilagang silangan ng Basco at nasa layong 785 kilometro hilaga hilagang silangan ng Basco sa Huwebes ng umaga. Patuloy na pinapayuhan ng PAGASA ang mga residente sa nabanggit na lugar na mag-ingat at ugaliing mapagmasid sa paligid upang makaiwas sa epekto ni Kabayan.</body>
<link>http://www.philstar.com/Article.aspx?articleId=712720&amp;publicationSubCategoryId=92</link>
</article>
<article>
<title>Rep. Iggy kinondena sa pagkampi kay Morato</title>
<author>Ni Rudy Andal</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - ?Kinondena ng Kilusan Kontra Kabulukan at Katiwalian (KKKK) si Negros Occidental Rep. Ignacio “Iggy” Arroyo Jr. na waring kinikilingan si dating Philiipine Charity Sweepstakes Office (PCSO) chairman Manuel Morato nang ilipat ang kasalukuyang tanggapan ng ahensiya sa Philippine International Convention Center (PICC). Ayon kay KKKK Chairman Dominador Pena, malinaw na ngayon kung sino ang nagpopondo sa mga kaduda-dudang aksiyon o personal na paninira ni Morato laban kay PCSO chairperson Margie Juico lalo nang batikusin ni Rep. Arroyo ang paglipat ng PCSO sa PICC sa pagdinig kamakalawa sa Kamara. Nagpasya ang pamunuan ng PCSO na ilipat ang tanggapan ng ahensiya matapos ideklara ng Department of Public Works and Highways (DPWH) na kondenado o mapanganib sa lindol ang dating gusali ng Quezon Institute. Panahon ni Morato nang lagdaan ang maanomalyang 25-taong kontrata kaya nanggalaiti ito at nagkampanya laban kay Juico at sa asawa nitong si dating Agrarian Reform secretary Philip Juico sabay labas ng kung ano-anong paninira sa media at internet.</body>
<link>http://www.philstar.com/Article.aspx?articleId=712721&amp;publicationSubCategoryId=92</link>
</article>
<article>
<title>Recruiter ng 38 mangingisda sa Spratlys kasuhan - Binay</title>
<author>Ni Ellen Fernando</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - Iniutos ni Vice President Jejomar Binay sa mga government agencies sa ilalim ng Inter-Agency Council Against Trafficking (IACAT) na sampahan ng kasong illegal recruitment ang isang recruiter at fishing company dahil sa reklamo ng 38 mangingisda na umano’y pawang menor-de-edad na pinagtrabaho ng walang kaukulang permit at walang sapat na suweldo. Ayon kay Binay bago siya tumulak patungong Sweden noong Linggo, dapat mapanagot ang recruiter ng mga nabanggit na mangingisda na pumalaot a karagatan sa Spratlys na hindi nabigyan ng sapat na suweldo at benepisyo. “Dapat maparusahan ang mga nagkasala. Hindi natin dapat palampasin ang mga ginawa sa mga mangingisda, lalo na ang mga kabataan na hindi dapat ginamit sa mga trabahong ito,” ani Binay. Sinabi ni Binay, tumatayo ring pinuno ng Presidential Task Force on Anti-Illegal Recruitment (PTFAIR) na nagsampa na ng pitong kasong kriminal laban kay Andrew Labao, recruiter ng fishing company na Pesca Maharlika Marine Resources Inc. sa Negros Oriental Provincial Prosecutor’s Office noong Biyernes.&amp;nbsp; Si Lubao ay nahaharap sa anim&amp;nbsp;na kaso sa paglabag sa&amp;nbsp; Sec. 4(a) ng Republic Act 9208 o Acts of Trafficking in Persons at kasong paglabag sa RA 7610 o Special Protection of Children Against Abuse, Exploitation and Discrimination Act. Nakipagkita at nakipagpulong si Binay sa 38 mangingisda sa Dumaguete noong nakalipas na linggo at inatasan ang pisklya na maghain ng qualified trafficking laban kay Lubao at sa Pesca Maharlika.</body>
<link>http://www.philstar.com/Article.aspx?articleId=712723&amp;publicationSubCategoryId=92</link>
</article>
<article>
<title>Bibili ng motorsiklo dapat mag-training muna</title>
<author>Ni Gemma Garcia</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - Dapat sumailalim muna sa motorcycle safety training ang mga bibili ng motorsiklo upang mabawasan ang bilang ng mga aksidente sa kalsada na kinasasangkutan ng motorsiklo. Sa House Bill 4877 na inihain ni Zamboaga del Norte Rep. Seth Frederick Jalosjos, gaga&amp;shy;wing mandatory para sa mga motorcyle dealers na magsagawa ng basic motorcycle safety training sa mga end buyers o kanilang representatives bago ipalabas ang biniling motor. Sa pag-aaral na ginawa ng MMDA-Metro Manila Accident Reporting and Analysis System (MMRAS) noong 2009, sinabi ni Jalosjos na ang motorsiklo ang may pinakamataas na rate para sa fatal and non-fatal incidents kumpara sa iba pang sasakyan. Nais ng mambabatas na maengganyo ang pagtulong ng pribadong sector, lalo na ang mga motorcycle dealers sa res&amp;shy;ponsibilidad na masigurong ligtas ang kanilang mga buyers sa pamamamagitan nang pagbibigay ng basic motorcycle safety on roads and highways at traffic safety management. Obligado din ang mga buyers na dumalo sa training at isang certificate of attendance ang ibibigay sa kanila pagkatapos bukod pa dito maglalaan din ang dea;er ng record book of training kung saan nalista dito ang pangalan ng mga buyers.</body>
<link>http://www.philstar.com/Article.aspx?articleId=712727&amp;publicationSubCategoryId=92</link>
</article>
<article>
<title>Helicopter hindi fighter planes sa AFP</title>
<author>Ni Butch Quejada</author>
<date>
<month>August</month>
<day>03</day>
<year>2011</year>
</date>
<body>MANILA, Philippines - Helicopter at hindi mga fighter planes ang kailangan ng Pilipinas para hindi na maulit ang pagkamatay ng pitong miyembro ng Marines sa Sulu, dalawa sa kanila ay pinugutan ng ulo. Inihahanda na ni House Committee on National Defense chairman Rep. Rodolfo Biazon ang isang panukala para mapalawig ang AFP Modernization Law ng 15 taon pa. Si Biazon, ang may akda ng unang AFP Modernization law. “The first five years should be focused on addressing our internal security concern para yung nangyari sa Sulu yung sa mga Marines ay hindi maulit. Ano ang kailangan natin dyan, kasangkapan so bibigyan ko kayo ng ehemplo kailangan ba natin ng fighter aircraft o helicopter? Helicopter ang kailangan natin. Transport ang kailangan natin,” ani Biazon. Sa kasalukuyan ay wala pa umanong 10 ang ope&amp;shy;rational helicopter ng AFP para sa buong Pilipinas. Ayon kay Biazon, mahalaga umano ang mga helicopter upang mabilis ang maging troop movement ng AFP na mahalaga sa kanilang operasyon hindi lamang sa paglipad ng mga suplay kundi ang paglikas ng mga nasugatan o biktima ng sagupaan ng mga kalaban ng gobyerno.</body>
<link>http://www.philstar.com/Article.aspx?articleId=712728&amp;publicationSubCategoryId=92</link>
</article>
<article>
<title>Sen. Zubiri nag-resign!</title>
<author>Ni Malou Escudero</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - “Para sa pamilya, da&amp;shy;ngal at kapakanan ng ba&amp;shy;yan.” Ito ang tinindigang mga batayan ni Sen. Juan Miguel Zubiri matapos magbitiw kahapon sa kanyang puwesto bilang senador ng Republika, na kauna-unahan sa kasaysayan ng Senado. Kasama ang mga mi&amp;shy;yembro ng kanyang pamil&amp;shy;ya, sinabi din ni Zubiri na kahit kailan ay hindi siya nandaya para manalo sa halalan. “Sa harap ng Diyos at sa harap ng tao ay nais kong pagtibayin na hindi ako nandaya at wala akong kinausap upang mandaya para sa akin sa halalan. Ang lahat ng akusasyon laban sa akin ay pawang walang katotohanan,” maramdaming pahayag ni Zubiri. Ipinagmalaki pa ni Zubiri na wala umanong dungis ang kaniyang pag&amp;shy;lilingkod at kahit kailan ay hindi siya nagpayaman sa katungkulan.&amp;nbsp; “Hindi ako nagkaroon ng maraming bodyguard o “back up” o gumamit ng anumang wang-wang kahit noong ako ay kongresista pa lamang,” pahayag ni Zubiri. Si Zubiri ang pinakabatang naging majority leader ng Senado sa edad na 39,&amp;nbsp;at naging bahagi din siya sa paggawa ng may 641 batas noong 14th Congress kung saan 32 sa mga naipasang batas ng Senado ay isinulong niya kabilang na ang RA 9520 o Philippine Cooperative Code of 2008; Ra 9513 o Renewable Energy Act of 2008 at RA 9653 o ang Rent Control Act of 2009. Ipinagmalaki rin ni Zubiri ang kaniyang kasipagan sa pagpasok at nakapagtala siya ng perfect attendance simula noong 1998 kung kailan siya na&amp;shy;ging mambabatas. “I fulfilled my job res&amp;shy;ponsibly with honestly, integrity and dignity, and I could proudly look in the eyes of every Filipino who put me in this position, that the trust and confidence they had given me were not put to naught,” ani Zubiri. Pero hindi na umano niya maipagpapatuloy ang kaniyang trabaho at ang mga walang basehang akusasyon ang nagtulak sa kaniya para mag-resign. “Ngunit ang lahat ng tao, ang lahat ng aking ginawa at nais pa sanang gawin para sa ating taong bayan ay hindi ko na makakayanan pang gampanan...without admitting any fault and with my vehement denial of the alledged election fraud hurled against me, I am submitting my resignation as a duly elected Senator of the Republic of the Philippines in the election for which I am falsely accused without mercy and compassion,” sabi ni Zubiri. Nilinaw din ni Zubiri na hindi siya nagre-resign upang takasan ang anumang magiging desis&amp;shy;yon ng Senate Electoral Tribunal. Sinabi pa ni Zubiri na ang mga walang basehang akusasyon laban sa kaniya ay nagiging dahilan upang mahati lamang ang bansa. Isa-isa ring pinasa&amp;shy;lamatan ni Zubiri ang mga kasamahang senador at ang mga miyembro ng ka&amp;shy;niyang pamilya at ang lahat ng mga taong bumoto sa kaniya noong 2007 senatorial elections. Samantala, nagpakita naman ng suporta kay Zubiri ang kaniyang pamilya na nagtungo kahapon sa Senado kabilang ang kaniyang&amp;nbsp;asawang si Audrey, ina na si Vicky at amang si Jose Ma. Zubiri Jr.&amp;nbsp; Si&amp;nbsp;Zubiri ay nahalal noong&amp;nbsp;2007&amp;nbsp;sa tiket ng Team Unity&amp;nbsp; (TU) ng admi&amp;shy;nistrasyon ni dating Pangulo at ngayon ay Pampanga Rep.&amp;nbsp; Gloria Macapagal-Arroyo. Nakuha ni Zubiri ang ika-12 puwesto matapos ungusan ng may 18,000 boto si Aquilino “Koko” Pimentel III na agad namang nagsampa ng reklamo ng pandaraya umano ni Zubiri, partikular sa Mindanao. Si Zubiri umano ang kauna-unahang senador na nagbitiw sa kaniyang tungkulin bilang senador. Ayon kay Senate President Juan Ponce Enrile, sa 87 taon niya dito sa mundo, wala siyang maalalang senador ng Pilipinas na nagbitiw sa kaniyang tungkulin. “Today we are witnessing the happening of the historical event...This is the first time that a man a member of this chamber chose honor ahead of himself. Bayan muna bago ang sarili,” sabi ni Enrile matapos ang talumpati kahapon ni Zubiri kung saan inihayag niya ang kaniyang pagre-resign. Pero sinabi rin ni Enrile na bagaman at hindi niya mapipigil si Zubiri sa kaniyang naging desisyon, ikokonsulta pa rin niya sa mga miyembro ng Senado ang resignation nito. Habang isinusulat ito ay wala pang pormal na desis&amp;shy;yon ang Senado kaugnay sa resignation ni Zubiri.&amp;nbsp;</body>
<link>http://www.philstar.com/Article.aspx?articleId=713036&amp;publicationSubCategoryId=92</link>
</article>
<article>
<title>Panukalang ilipat sa Setyembre ang pasukan pinamamadali</title>
<author></author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Umapela na si Cavite Rep. Lani Mercado-Revilla sa liderato ng Kamara na madaliin ang deliberasyon at pagpapatibay ng panukala nilang ilipat sa Setyembre hanggang Marso ang pagpasok ng mga estudyante sa eskwela mula sa kasalukuyang Hunyo hanggang Marso. Ayon kay Mercado-Revilla, nakipag-konsultasyon na siya sa Department of Science and Technology (DOST) at kanyang napag-alaman na pinakamaraming bagyo ang pumapasok sa teritoryo ng bansa sa panahon ng pasukan. Sa datos ng DOST, umaabot ng 17 bagyo ang nakakaapekto sa bansa mula Hunyo hanggang Marso kaya kaya kalimitan ang mga estudyante partikular ang mga elementarya at high school ay malimit na sinususpinde ang mga klase. Giit pa ni Mercado-Revilla, wala nang pahinga ang mga mag-aaral at guro dahil kailangan palagi ng make-up classes tuwing weekend kapag nakakansela ang pasok dahil sa sama ng panahon. Naniniwala si Mercado-Revilla na kailangan nang magkaroon ng malawakang konsultasyon tungkol sa pagbabago ng pasukan upang makuha ang pulso dito lalo na ng mga estudyante at mga magulang. (Butch Quejada/Gemma Garcia)</body>
<link>http://www.philstar.com/Article.aspx?articleId=713037&amp;publicationSubCategoryId=92</link>
</article>
<article>
<title>Solon pumanaw</title>
<author>Ni Butch Quejada</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Pumanaw na si Zambales 2nd district Rep. Antonio Diaz kahapon ng umaga sa St. Lukes Medical Center sa Quezon City dahil sa sakit na diabetes. Ayon sa staff ni Diaz na si Ariel Maliksi, bandang alas-6:20 ng umaga ng pumanaw ang kongresista sa edad na 83 dahil sa multiple organ failure matapos ang mahabang panahon na pagda-dialysis. Ibuburol ang bangkay ng kongresista sa Christ the King Church sa Greenmeadows habang gagawin ang necrological service para kay Diaz sa House of Representatives alas-10 ng umaga ngayong Huwebes. Naulila ni Diaz ang kanyang apat na anak na sina Arvi, Ricky, Bobby at Rica.</body>
<link>http://www.philstar.com/Article.aspx?articleId=713038&amp;publicationSubCategoryId=92</link>
</article>
<article>
<title>3 bagyo papasok ngayong Agosto</title>
<author>Ni Angie dela Cruz</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Aabutin ng tatlong bagyo ang inaasahang papasok sa bansa ngayong buwan ng Agosto. Ayon kay DOST Sec. Graciano Yumul, ito ay sa kabila na tatlong bagyo la&amp;shy;mang ang tinaya ng PAGASA na papasok sa bansa&amp;nbsp;nitong nakaraang buwan ng Hulyo pero uma&amp;shy;bot sa anim na bagyo ang tumama sa bansa nitong nakaraang buwan. Nitong Hulyo, tumama sa bansa ang mga bagyong Goring, Hanah, Ineng, Jua&amp;shy;ning, Kabayan at Lando. Sa Setyembre naman anya ay may tatlo hanggang apat na bagyo ang inaasa&amp;shy;hang papasok. Samantala, alas-11 ng umaga ka&amp;shy;hapon, si Kaba&amp;shy;yan ay&amp;nbsp;namataan sa layong 1,030 kilometro silangan-hilagang silangan ng Basco, Batanes taglay ang lakas ng hanging 165 kilometro bawat oras malapit sa gitna at may pagbugso hanggang 200 kilometro bawat oras. Ngayong Huwebes, si Kabayan ay inaasahang nasa layong 840 km ng Batanes at sa Biyernes ay nasa layong 670 km ng Batanes.</body>
<link>http://www.philstar.com/Article.aspx?articleId=713039&amp;publicationSubCategoryId=92</link>
</article>
<article>
<title>Pagdinig sa Maguindanao massacre naudlot, walang court interpreter</title>
<author>Ni Angie dela Cruz</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Naudlot ang hearing kahapon sa sala ni QC RTC Judge Jocelyn Reyes hinggil sa Maguindanao massacre case dahil ang abogado na siya ring translator ay wala kahapon dahil sa kanyang karamdaman. Inabisuhan ni Judge Reyes ang panig ng proseku&amp;shy;syon at depensa na ngayong Huwebes na lamang itutuloy ang pagdinig sa halip na kahapon dahil si Atty.&amp;nbsp; Rolando Abo ay maysakit. Si Abo ay siya ring nagta-translate sa mga witnesses sa kaso dahil hindi makapagsalita ang mga ito ng Filipino o ng English dahil alam lamang ay ang salitang Maguindanaoan. Dahil sa wala si Abo, hindi nabasahan ng sakdal kahapon ang lima pang akusado sa krimen, dalawang pulis at tatlong&amp;nbsp; miembro ng civilian volunteer organization na nakakaunawa lamang ng salitang&amp;nbsp;Maguindanaoan. Bunsod nito, hinikayat ni Judge Reyes ang prosekusyon na ang lahat ng nakahanda niyang mga witnesses sa kaso sa bawat araw ay kailangan may translator na agad na nakahanda upang hindi mabulilyaso ang pagpapatuloy ng pagdinig sa kaso Samantala, kahit natuloy ang pagdinig kahapon sa naturang kaso ay hindi rin makakarating si Maguindanao massacre prime suspect Andal Ampatuan Sr. na inatake ng pagkahilo at tumaas ang presyon sa 140/90. Hindi rin anya umiinom ng gamot si Andal Sr. dahil sa ginagawa nitong fasting kaugnay ng Ramadan na nagsimula noong Lunes.&amp;nbsp;</body>
<link>http://www.philstar.com/Article.aspx?articleId=713040&amp;publicationSubCategoryId=92</link>
</article>
<article>
<title>Recount ng 2004 pres'l polls kinontra</title>
<author>Ni Gemma Garcia</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Mariing tinutulan ng isang kongresista ang panukalang recount para sa 2004 presidential polls at sa halip ay hinikayat nito ang Commission on Elections (Comelec) at Department of Justice (DOJ) na tumutok lamang sa imbestigasyon ng umano’y iregularidad na ginawa ng kampo ni dating pangulo at ngayon ay Pampanga Rep. Gloria Macapagal-Arroyo. Sinabi ni 2nd district, Quezon City Rep.Winnie Castelo, hindi na kailangan pang magkaroon ng vote recount tulad ng panukala ng isang grupo upang ma-establish kung sino ang tunay na nanalo noong 2004 elections kundi sapat na upang itaguyod ang umano’y electoral fraud ni Arroyo at ng mga kaalyado nito. Giit ni Castelo, dapat na matuldukan ang nasabing kontrobersiya dahil nagdudulot uman ito ng stumbling block para sa isinusulong na political stability ng bansa. Bukod dito mas magastos at matagal pa umano ang proseso ng recount kayat dapat na lamang ay pakinggan ng Comelec at DOJ ang testimonya ng mga naglalabasang testigo.</body>
<link>http://www.philstar.com/Article.aspx?articleId=713041&amp;publicationSubCategoryId=92</link>
</article>
<article>
<title>Ari ng police trainees nilagyan ng sili sa hazing</title>
<author>Ni Joy Cantos</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Walong miyembro ng elite forces ng Philippine National Police (PNP) ang nahaharap ngayon sa kasong kriminal at admi&amp;shy;nistratibo matapos lagyan ng mga ito ng sili ang mga ari at puwet ng mga police recruits sa naganap na hazing sa labas ng Camp Eldridge, Laguna noong nakaraang taon. Ito’y matapos na isapubliko ng Commission on Human Rights (CHR) ang nakalap na video ng mga miyembro ng Regional Public Safety Battalion (RPSB) habang kinukus&amp;shy;kusan ng siling labuyo ang mga ari ng mga police recruits. Ang mga police trai&amp;shy;nees ay humihiyaw sa ma&amp;shy;tinding sakit habang ang iba pa sa mga ito ay pinalunok rin ng isang dakot ng sili bawat isa at pinaiinom ng tig-isang lagok sa isang basong tubig. Napanood rin sa video ang mga recruits habang hubo’t hubad na nakapi&amp;shy;ring na kinukuskusan ng sili sa mga ari at puwet gamit ang isang mahabang stick habang pinagtatawanan ng RPSB members. Bilang reaksyon, kinondena naman ng PNP ang insidente sa pagsasabing hindi nila kinukunsinti ang hazing sa hanay ng police trainees. Kinilala ni PNP Spokesman Chief Supt. Agrimero Cruz ang mga pulis na sabit sa hazing&amp;nbsp;na isasalang sa kasong administratibo at kriminal na sina Police Officers 1 Roque Oro, Evan Mark Cuartero, Jhun Plonelo, Melvin Malihan, Rovylyn Addatu, Marfe Adler, Allan Pascue at Troy Sumayod na pawang sinibak na sa puwesto noong Agosto 1 matapos sumingaw ang nasabing kontrobersyal na hazing.</body>
<link>http://www.philstar.com/Article.aspx?articleId=713042&amp;publicationSubCategoryId=92</link>
</article>
<article>
<title>66 RORO projects ni GMA ipakakansela ni PNoy</title>
<author>Ni Rudy Andal</author>
<date>
<month>August</month>
<day>04</day>
<year>2011</year>
</date>
<body>TRINIDAD, Bohol, Philippines - Ipakakansela ni Pangulong Aquino ang kontrata ng 66 na Roll On-Roll Off (RORO] ports mula sa 72 RORO ports na flagship projects ni dating Pangulong Gloria Arroyo. Sinabi ni Pangulong Aquino kamakalawa sa inagurasyon ng bagong town hall ng bayang ito na handa siyang makasuhan sa desisyon nilang kanselahin ang kontratang ito. Ayon kay PNoy, mula sa 72 RORO ports projects ay 6 lamang dito ang talagang kailangan kaya batay sa pag-aaral ay hindi na kailangan ang sobrang 66 kaya dapat nang kanselahin ang kontratang ito. “So, uulitin ko ho ano: 72 yung port, anim lang ang talagang kailangan, so sobra na po yung 66, kung tama ang tanda ko sa detalye. Bawat isa po dito sa sobrang 72 ang halaga mga 218 (million) pesos. Yung RO-RO port pwede nating pagawa sa 91, so yung diperensya po nuon yun yung nasa&amp;shy;yang. So mahigit 15 billion pesos po ang muntik na naman naitapon. Ano ho ba yung 15 billion pesos,” wika pa ng Pangulo sa kanyang mensahe sa mga Boholanos. Aniya, ang pinasok na kontratang ito ng nakaraang administrasyon ay talagang hindi pabor sa gobyerno dahil nakasaad pa dito na kapag nakansela ang kontrata ay puwedeng idemanda ng kontratista ang gobyerno sa ibang bansa. Idinagdag pa nito, pinag-aaralan na rin ng gobyerno ang mungka&amp;shy;hing pagtatayo ng Panglao International airport o ang pag-develop ng Tagbilaran airport upang makatulong sa sector ng turismo na dumadalaw sa mga tourist spot dito.</body>
<link>http://www.philstar.com/Article.aspx?articleId=713043&amp;publicationSubCategoryId=92</link>
</article>
<article>
<title>Belmonte hinamon ang kapartido</title>
<author></author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Hinamon ni House Speaker Feliciano Belmonte ang kapartido nito sa Liberal Party (LP) na dalhin na lamang sa korte ang kanyang reklamo laban sa Internal Allotment Re&amp;shy;venue (IRA) ng mga Local Government Units (LGUs). Ito’y matapos na ma&amp;shy;pikon si Belmonte at mga kapartido nito kay Batangas Rep. Hermi&amp;shy;lando Mandanas dahil sa umano’y pag-aalburoto nito tungkol sa IRA ng LGUs na pinipigil umano ng Malaca&amp;ntilde;ang. Giit ng House Speaker, sa halip na ibulalas sa publiko ang kanyang sama ng loob ay maari naman itong makipagdayalogo at makipagnegosasyon o kung hindi ay magharap na lamang ito ng kaso sa hukuman. Paliwanag pa ni Belmonte, mismong si Mandanas na umano ang nagsasabi na mayroon nang desisyon ang Korte Suprema tungkol sa IRA ng mga LGUs. Nabatid na hindi nagustuhan ni Belmonte ang pahayag ni Mandanas na dahil wala sa 2012 proposed national budget ang 60 bilyong pisong dapat ay IRA ng mga LGUs ay illegal na pag-usapan ang 2012 budget. Sa panig naman ni House Deputy Speaker Erin Tanada, bilang mi&amp;shy;yembro ng LP, dapat alam ni Mandanas kung saan siya lulugar sa halip na siya ang bumabatikos sa administrasyon. NIlinaw naman ni Belmonte na sa ngayon ay pinag-iisipan pa lamang ng liderato ng Kamara kung mananatili pa rin ng chairman ng House Committee on Ways and Means matapos ang pambabatikos nito sa sariling partido. (Butch Quejada/Gemma Garcia)</body>
<link>http://www.philstar.com/Article.aspx?articleId=713044&amp;publicationSubCategoryId=92</link>
</article>
<article>
<title>TESDA, bus companies pumasok sa high level na training ng mga tsuper</title>
<author>Ni Butch Quejada</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Pormal na humarap para sa isang kasunduan ang Technical Education and Skills Development&amp;nbsp; Authority (TESDA)&amp;nbsp; at tatlong major bus companies kahapon kaugnay sa isang high-level na pagsasanay at pagbibigay ng sertipikasyon sa mga tsuper ng bus. Ang kauna-unahang TESDA-private sector partnership ay naglala&amp;shy;yong itaas ang antas ng kakayahan ng mga tsuper ng bus, ayon sa TESDA. Umaasa si TESDA Director General Joel Villanueva na ang kasunduan ng TESDA at tatlong bus company na kinabibilangan ng Ge&amp;shy;nesis Transport, Saulog Transit at Dagupan Bus Company&amp;nbsp;ay magbibigay-daan sa pagpapaunlad ng kakayahan ng mga tsuper ng public utility vehicles partikular na ang bus sa “formal at institutiona&amp;shy;lized basis “&amp;nbsp; bukod pa sa public-private partnership. Sa ilalim ng kasunduan na ipatutupad sa susunod na buwan, pa&amp;shy;ngangasiwaan ng TESDA ang pagsasanay na mag-aarmas sa mga bus drivers trainees ng Driving National Certificate&amp;nbsp; Level III, o NC III skills o ang mahusay at masugid na pagsasanay sa mga public utility vehicle drivers. “&amp;nbsp;It is the sincere desire of the Genesis Group to break ground on skills upgrading. We really want our drivers to be trained along world-class driving skills. For the general&amp;nbsp; riding public, this would mean thoroughly-trained drivers with national certifications. For us at the Genesis Group, we really want to enhance&amp;nbsp; and give value-added to our public utility franchise,” pahayag ni Rely Jalbuna, operations managers ng Genesis Group.</body>
<link>http://www.philstar.com/Article.aspx?articleId=713045&amp;publicationSubCategoryId=92</link>
</article>
<article>
<title>P2 bilyon pinsala ni Juaning</title>
<author>Ni Joy Cantos</author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Pumalo na sa mahigit P2 bilyon ang iniwang pinsala sa imprastraktura at agrikultura ng nagdaang bagyong Juaning sa 10 rehiyon. Sa tala ng National Disaster Risk Reduction and Management Council (NDRRMC), P1,557,555,849.66 bilyon ang winasak ni Juaning sa imprastraktura habang mahigit sa P627,256,967.79 M naman sa agrikultura ang sinira ng bagyo o kabuuang P2.185 bilyong halaga. Patuloy ding tumataas ang mga naitatalang winasak na tahanan ni Juaning na ngayo’y nasa 16,974 na ang bilang. Samantalang mula sa 66 death toll, ay nasa 67 na ang kabuuang nasawi matapos marekober ang bangkay ng isang Reggie Alunday, 18,&amp;nbsp; ng Apayao na namatay sa pagkalunod. Ang Bicol Region ang nakapagtala ng karamihan ng nasawi na nasa 49 katao.</body>
<link>http://www.philstar.com/Article.aspx?articleId=713046&amp;publicationSubCategoryId=92</link>
</article>
<article>
<title>Valenzuela, DepEd lumagda sa counterparting program</title>
<author></author>
<date>
<month>August</month>
<day>04</day>
<year>2011</year>
</date>
<body>MANILA, Philippines - Lumagda kahapon sa isang kasunduan na magla&amp;shy;lagak ng kabuuang P103,834,392.38 para sa kons&amp;shy;truksyon ng 68 na silid-aralan sa Valenzuela City sina Valenzuela City Mayor Sherwin Gatchalian at Department of Education Secretary Armin Luistro. Sa ilalim ng MOA, ang financing agreement ay magiging &amp;nbsp;50-50 counterparting scheme kung saan ang inisyal na 50% ng building cost ay manggagaling sa Local Government Unit (LGU) habang ang natitirang 50% ay tutustusan ng DepEd Schools Division Superintendent. Ang&amp;nbsp;nilagdaang kasunduan ay may kaugnayan sa pagbuo ng 3-palapag, 18-silid-aralan na gusali sa Pio Valenzuela Elementary School at 4-storey, 50-classroom building sa Dalandanan National High School kung saan ang magiging parte ng lungsod ay 53,834,392.38 o sakop ng 34 classrooms. Sa datos ng DepEd, may kakapusan sa silid-aralan sa Valenzuela na umaabot &amp;nbsp;sa 1,084&amp;nbsp; para sa school yer 2010-2011. Ang 68 classroom na itatayo sa pamamagitan ng counterparting program kasama ang 53 classrooms &amp;nbsp;na nasa ilalim naman ng 2011 Basic Education Facilities Fund ng DepEd ay makapagpapababa ng 11.16%, o katumbas na lamang ng 963 classrooms shortage. Ang Counterparting Program ay nilagdaan ng DepEd, Department of Budget and Management (DBM) at League of Cities of the Philippines (LCP)&amp;nbsp;noong Enero 8, 2011 para masiguro ang pagkakaroon ng sapat na silid-aralan sa mga batang Pilipinong mag-aaral sa buong bansa.</body>
<link>http://www.philstar.com/Article.aspx?articleId=713047&amp;publicationSubCategoryId=92</link>
</article>
<article>
<title>Mike A nasa watchlist!</title>
<author>Ni Doris Franche</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Ipinasailalim na ni Jus&amp;shy;tice Secretary Leila de Lima sa watchlist ng Bureau of Immigration ((BI) si dating First Gentleman Jose Miguel “Mike” Arroyo. Ang desisyon ni de Lima ay bunsod na rin ng kahilingan ng Senate blue ribbon committee na ilagay sa mahigpit na pagbabantay ng immigration si Arroyo dahil sa pagkakadawit nito sa maano&amp;shy;malyang bentahan ng helicopters sa Philippine National Police (PNP) no&amp;shy;ong 2009. Sakop din ng nasa&amp;shy;bing order si Rowena del Rosario, accountant ni&amp;nbsp;Arroyo na sinasabing nag-isyu ng maintenance payments para sa mga choppers. Samantala, babalik na rin umano sa bansa sa Lunes ng susunod na linggo si Arroyo, kasunod ng pagpapasailalim nito sa medical check-up sa Hong Kong. Mismong ang dating unang ginoo ang nagkumpirma kaugnay sa petsa ng kaniyang pag-uwi ng bansa. Una na ring inihayag ng abogado nitong si Atty. Innocencio Ferrer Jr. na ngayong araw inaasahan na matatapos na ang medical treatment sa kaniyang kliyente at kapag nabigyan na umano ito ng clearance ay agad din aniya itong babalik ng bansa. Sa pagdinig ng Senado, tinukoy ng isang negosyante si Arroyo na umano’y dating may-ari ng naturang mga choppers na binili ng PNP sa halagang brand new.&amp;nbsp;</body>
<link>http://www.philstar.com/Article.aspx?articleId=713428&amp;publicationSubCategoryId=92</link>
</article>
<article>
<title>Counter-protest ni Zubiri inatras na</title>
<author>Ni Malou Escudero</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Mas magiging madali na ang gagawing pagpo-proklama kay Atty. Aquilino “Koko” Pimentel III matapos iurong kahapon ng abogado ng nagbitiw na si Senator Juan Miguel “Migz” Zubiri ang kanilang counter protest sa Senate&amp;nbsp;Electoral Tribunal (SET). Inihayag ni Atty. George Erwin Garcia na naaayon lamang ang kanilang desisyon sa ginawang pagbibitiw kamakalawa ni Zubiri.&amp;nbsp;&amp;nbsp; “We just want to inform the SET that we already withdrew the counter-protest of Sen. Zubiri and they can now announced the real winner,” pahayag ni Garcia. Nilinaw din ni Garcia na hindi na maaaring bawiin ang resignation ni Zubiri.&amp;nbsp; Kasabay nito, mismong si Zubiri na ang umapela sa SET na huwag ng patagalin ang pagpapalabas ng desisyon upang maupo sa Senado si Pimentel. Sinabi pa ni Zubiri na natutuwa siyang ang papalit sa kaniyang puwesto ay isa ring taga-Mindanao. Inihayag din ni Zubiri na bago niya inanunsiyo ang pagbibitiw kamakalawa, kinausap niya ang ka&amp;shy;niyang mga staff at ipinaliwanag ang kaniyang na&amp;shy;ging desis&amp;shy;yon. May mga senador na umanong nagpahayag na kahandaan na kunin ang mga maiiwang staff ni Zubiri&amp;nbsp;upang hindi sila tuluyang mawalan ng trabaho.</body>
<link>http://www.philstar.com/Article.aspx?articleId=713429&amp;publicationSubCategoryId=92</link>
</article>
<article>
<title>Resignation ni Zubiri hindi na pagbobotohan</title>
<author>Ni Malou Escudero</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Sa kabila ng naunang pahayag ni Senate President Juan Ponce Enrile na pag-aaralan pa ang isinumiteng resignation ni Senator Juan Miguel Zubiri, nagkasundo ang mga senador na huwag ng pagbotohan ang na&amp;shy;ging hakbang ni Zubiri at igalang ang kaniyang desisyon na pagbibitiw sa puwesto. Ayon kay Senate Minority Leader Alan Peter Cayetano, magsisilbing “precedent” lamang kung magbobotohan pa sila kaya nagkasundo ang mga senador na gawin na lamang irrevocable o hindi maaaring bawiin ang pagbibitiw ng sinumang miyembro ng Mataas na Kapulungan ng Kongreso. Aminado si Cayetano na wala namang batas o panuntunan kahit pa sa Konstitusyon kaugnay sa pagbibitiw ng isang mi&amp;shy;yem&amp;shy;bro ng Senado lalo pa’t ang resignation ni Zubiri ang kauna-unahan sa kasaysayan ng Pilipinas. Inihayag pa ni Caye&amp;shy;tano na kung may senador na tatayo sa plenaryo o pormal na magsusumite ng kaniyang resignation hindi na niya maaaring bawiin ang kaniyang na&amp;shy;ging desisyon. Ayaw anya nilang ma&amp;shy; akusahan ng bahagi ng isang “moro-moro” kung hindi tatanggapin ang resignation ni Zubiri. Maliwanag aniya ang ginawang pagbibitiw ni Zubiri at ang mga dahi&amp;shy;lang inilatag nito sa ple&amp;shy;naryo.</body>
<link>http://www.philstar.com/Article.aspx?articleId=713430&amp;publicationSubCategoryId=92</link>
</article>
<article>
<title>Room 512 sa Senado, malas?</title>
<author>Ni Malou Escudero</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Sa gitna ng ginawang pagbibitiw sa puwesto ni Senator Juan Miguel Zubiri may mga bulungan na “malas” talaga ang Room 512 na opisina ng senador na nasa 5th floor ng Senate Building. Ayon sa isang staff ni Zubiri na tumangging magpabanggit ng pangalan, dating kuwarto ni Senator Miriam Defensor-Santiago ang Rm. 512 nang tumakbo itong presidente ng bansa pero natalo kay dating pangulong Fidel Ramos. Sa ngayon ay nasa Room 521 na ng Senado si Santiago. Naging dating opisina rin umano ang Rm. 512 ni dating senator Rober Jaworski na hindi na pinalad na makabalik sa Senado at isang termino lamang nagsilbi bilang senador. &amp;nbsp; Maging si dating senator Mar Roxas ay namalagi rin sa Rm. 512 sa huling termino niya bilang senador bago ito tumakbong vice president ng bansa at natalo kay Vice Pres. Jejomar Binay sa eleksiyon no&amp;shy;ong nakaraang taon. Kapansin-pansin rin na taging ang Rm. 512 lamang sa mga silid sa Senado ang&amp;nbsp;may kakaibang pinto na hindi nakapantay sa dingding. Ayon sa staff ni Zubiri, pinabago ito ng senador matapos ipa-feng shui pero mukhang hindi rin epektibo matapos mapiliting magbitiw ang senador. Hindi pa naman tiyak kung sa nasabing silid din mag-oopisina si Atty. Aquilino “Koko” Pimentel sa sandaling maideklara na ito ng Senate Electoral Tribunal.</body>
<link>http://www.philstar.com/Article.aspx?articleId=713431&amp;publicationSubCategoryId=92</link>
</article>
<article>
<title>2 PNP officers, 14 pa sinibak sa 'sili hazing'</title>
<author>Ni Joy Cantos</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Dalawa pang superior officers ng Philippine National Police (PNP) ang sinibak kaugnay ng&amp;nbsp;kontro&amp;shy;bersyal na video ng pambababoy sa mga police trainees&amp;shy; na nilagyan ng siling labuyo ang mga ari bilang bahagi ng hazing sa isang kampo sa Laguna noong nakaraang taon. Ipinag-utos na ni PNP Chief Director Gen. Raul Bacalzo ang imbestigasyon laban kina Sr. Insp.&amp;nbsp;Leo&amp;shy;poldo Ferre Jr., at Senior Insp. Klinto Rex Jamorol alinsunod sa doktrina ng “command responsibility”. Si Ferre ang commanding officer ng 1st&amp;nbsp;Ma&amp;shy;neuver Company ng&amp;nbsp;Regional Public Safety Battalion ng Calabarzon Police at si Jamorol ang course director ng PNP-Special Counter-Insurgency Operation Unit Training (Scout) Course 2010. Ang mga ito ang pinuno ng mga Scout trainors na nakita sa video na napasakamay ng Commission on Human Rights (CHR) na nagpapahirap sa mga police trainees sa pamamagitan ng pagpahid ng siling labuyo sa kanilang mga ari, paglalagay ng sili sa puwet at pagpapakain ng sili habang&amp;nbsp; sumasalang sa Scout Course&amp;nbsp;sa Camp Eldrige, Laguna noong 2010. Sinibak na rin sa puwesto ang 14 pulis na kini&amp;shy;&amp;shy;lalang sina Police Officers 1 (PO1s) Roque Oro, Rovylyn Addatu&amp;shy;, Evan Mark Cuartero, Marfe Adier&amp;shy;, Jhun Plonelo, Allan Pascua, Melvin Malihan, Troy Sumayod, Randy Nabayra, Jodgi Vergara, Ezel Papa, Ramil de Guzman, Arnel Yadis at&amp;nbsp;Alberto Umali. Ang mga Scout trainors na nakunan ng video ay epektibong nasibak sa puwesto umpisa noong Agosto 1 at kasalukuyang nasa ‘restrictive custody’&amp;nbsp;sa Camp Vicente Lim sa Canlubang, Laguna at nahaharap sa kasong kriminal at administratibo kaugnay ng pag&amp;shy;labag sa anti-hazing law. Ang iba pang pulis bagaman hindi sangkot sa hazing&amp;shy; at pangmamaltrato sa mga police recruits pero hindi pinigilan ang insidente ay pananagutin rin sa kasong administratibo at kriminal.</body>
<link>http://www.philstar.com/Article.aspx?articleId=713432&amp;publicationSubCategoryId=92</link>
</article>
<article>
<title>'No permit, no exam' sa kolehiyo bawal na!</title>
<author></author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Bawal na sa mga guro o eskuwelahan na magpalabas ng isang estudyante sa klase sa oras ng eksaminasyon dahil sa pinaiiral na ‘no permit, no exam’ policy’ ng mga pribadong paaralan. Pumasa sa ikatlo at pinal na pagbasa sa Kon&amp;shy;greso ang panukalang “no permit-no-exam” policy sa mga tertiary schools kabilang dito ang mga technical vocational schools. Sa ilalim ng panukalang batas, ang mga eskuwelahan at guro ay maaring pagmultahin sa sandaling tanggihan nila ang mga estudyante na kumuha ng mid-term at final examinations dahil sa kabiguan nilang magbayad ng tuition at iba pang bayarin sa paaralan. Sinabi ni Kabataan party list Rep. Raymond Palatino, layunin nito na maalis ang suliranin ng mga estudyante na nabibigyan ng incompelete grades at nagdurusa dahil sa kahihiyan bunsod sa hindi pagpayag ng mga guro na makakuha sila ng mid-term at final examinations dahil sa mga bayarin. Paliwanag ni Palatino sa sandaling maisa&amp;shy;batas ang panukala ay mawawalan ng alalaha&amp;shy;nin ang mga estudyante at makakatutok na sila sa pagre-review ng mga eksaminasyon sa halip na maubos ang oras nila para maghagilap ng pamba&amp;shy;yad sa kanilang matrikula. Pinapayagan naman ng “no permit no exam” policy ang pagbibigay ng interest rate sa mga paaralan ng hindi hihigit sa anim na porsiyento sa tuition at iba pang bayarin ng estudyante at may karapatan din silang ipitin ang grado ng mga estudyante hanggang sa makabayad sila. Pagmumultahin ng mula P20,000 hanggang P50,000 ang sinumang lalabag sa nasabing batas. (Butch Quejada/Gemma Garcia)</body>
<link>http://www.philstar.com/Article.aspx?articleId=713433&amp;publicationSubCategoryId=92</link>
</article>
<article>
<title>P59-M tax evasion vs coffee supplier ng Pagcor</title>
<author></author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Sinampahan ng kasong tax evasion ng Bureau of Internal Revenue sa Department of Justice ang coffee dealer ng Philippine Amusement and&amp;nbsp;Gaming Cor&amp;shy;poration (Pagcor) hinggil sa P1 billion halaga ng kape ng nakaraang administrasyon. Kinilala ni BIR Commissioner Kim Jacinto-Henares ang kinasuhan na si Carlota Cristi Manalo-Tan na may-ari ng Carmona Race Track at Promolabels Specialty Shop, bukod pa sa sinasabing mga sangay ng isang coffee chain sa mga casino ng Pagcor. Nabatid na hindi umano nagdeklara ng tamang datos ang nasabing negosyante para sa kaniyang Income&amp;shy; Tax Return (ITR) noong 2003 at 2004. Sa Pagcor transactions pa lang ay umaabot na umano sa P106.96 million ang kinita nito, bukod pa sa ibang mga negosyo, ngunit ang hindi nito nabayarang buwis ay umaabot ng P59 million. Noong 2003 ay P19 million ang dapat sanang binayaran&amp;shy; nito, habang noong 2004 ay P39 million ang kaniyang bayarin. Una nang nagpaliwanag si dating Pagcor chairman Efraim Genuino&amp;nbsp;na kung may&amp;nbsp;gastos man sa coffe supply ito ay mula 2001 hanggang June 2010. Mali rin umano ang mga datos na ibinigay ni Pagcor&amp;shy; Chair Cristino Naguiat Jr. sa Pangulo dahil nasa 25,000 katao ang naglalaro sa 13 Pagcor casinos kada araw o halos 2,000 players bawat branch kaya’t kung susuriing mabuti ay wala aniyang anomalya. Ang supplier na si Carlota ay misis ng kaibigan ni Genuino na si Johnny Tan, na ayon kay Naguit ay kumita&amp;shy; ng P700 million na walang kaukulang bidding. (Doris Franche/Angie dela Cruz)</body>
<link>http://www.philstar.com/Article.aspx?articleId=713434&amp;publicationSubCategoryId=92</link>
</article>
<article>
<title>'ER switching' idinetalye na ni Santiago sa DOJ</title>
<author>Ni Doris&amp;shy; Franche</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Pormal nang isinumite ni Sr. Supt. Rafael San&amp;shy;tiago, Jr. ang kanyang affidavit sa Department of Justice (DoJ) kung saan idinetalye nito ang kanyang&amp;nbsp;partisipasyon&amp;nbsp;sa palitan ng election returns sa Batasang Pambansa noong 2005. Nakasaad sa affidavit ni&amp;nbsp;Santiago na&amp;nbsp;isinagawa ang “special operation” noong Oktubre 2004 nang utusan&amp;nbsp;siya ni Chief Supt. Marcelino Franco na hepe noon ng Special Action Force (SAF) na bumuo ng grupo para sa isang&amp;nbsp;“intelligence operations and other special missions.” Matapos na magkaroon ng team building, physical conditioning, ka&amp;shy;&amp;shy;gamitan at motivation, na&amp;shy;kipagkita&amp;nbsp; si Santiago noong Enero 18, 2005 kay Police C/Insp. Ferdinand Ortega sa Batasan complex, kasama ang isang “El Bello,” Franco at Zambales Gov. Hermogenes Ebdane na noo’y PNP chief. Nilinaw ni Santiago na limitado lamang ang&amp;nbsp;kanilang partisipas&amp;shy;yon sa operasyon na nang&amp;shy;&amp;shy;yari ng dalawang beses noong Enero at dalawang ulit ng Pebrero 2005.</body>
<link>http://www.philstar.com/Article.aspx?articleId=713435&amp;publicationSubCategoryId=92</link>
</article>
<article>
<title>Pagdinig sa Maguindanao massacre naudlot ulit, interpreter wala pa rin</title>
<author>Ni Angie dela Cruz</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Muli na namang na&amp;shy;udlot ang pagdinig sa Maguindanao massacre case sa sala ni Quezon City Regional trial court Judge Jocelyn Reyes dahil sa hindi na naman pagsipot ng court interpreter kahapon. Nananatiling wala kahapon si Atty. Rolando Abo,&amp;nbsp; court-designated interpreter para sa mga&amp;nbsp; high-profile trial dahil sa trangkaso Sinabi ni Judge Reyes, hindi naman nagpaabiso sa kanya&amp;nbsp;&amp;nbsp; kahapon si Abo na hindi siya darating sa pagdinig at nakuha lamang ang impormasyon na hindi ito makakarating dahil sa pahayag ng prosekus-yon na may sakit pa ito. Sa loob ng isang taon, si Abo lamang ang naitalagang official court interpreter para sa mga&amp;nbsp;witnesses na nakakaunawa at nakakapagsalita ng Maguindanaoan. Bunsod ng dalawang araw na pagkawala ni Abo, na-delay ang pagbasa ng demanda sa lima pang suspek sa kaso. Binigyang diin naman ni Atty. Sigfrid Fortun, abogado ng mag-amang Andal Sr. at Andal Jr.&amp;nbsp; na principal suspek sa masaker na dapat anya ay gumawa na noon pa&amp;nbsp; ng paraan ang korte sa mga ganitong insidente para ‘di naaantala ang pagdinig sa kaso. Sa&amp;nbsp;kanyang panig, sinabi ni Judge Reyes na siya ay nakikipag-ugnayan na sa Office of the Muslim Affairs at ginagawa ng korte ang lahat. Hindi lamang naman anya ito ang kaso na kanyang hinahawakan.</body>
<link>http://www.philstar.com/Article.aspx?articleId=713436&amp;publicationSubCategoryId=92</link>
</article>
<article>
<title>Sabwatan sa Customs 'di sasantuhin</title>
<author>Ni Butch Quejada</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Hindi sasantuhin ni Zambales Rep. Mitos Magsaysay ang mga nagkutsa-bahan sa Bureau of Customs kaugnay sa pagkawala ng daan-daan container vans galing Port of Manila at Manila International Container Port papuntang Port of Batangas. Sinabi ni Magsaysay, gigisahin niya ang mga opisyal at mga empleado ng Customs sa Agosto 15 sa muling pagdinig sa Kamara para bigyan linaw ang pagkawala ng multi-million halaga na transhipment cargoes. Sabi ni Magsaysay, ipasasalang niya sa susunod na pagdinig ang mga opisyal ng Bureau of Customs x-ray scanning and inspection group at ang mga taga-Interim Customs Administration and Registration dahil nagtataka siya kung bakit nakalabas ang mga shipment sa pier ng hindi nila alam ang laman ng bawat container na na&amp;shy;wawala. Ayon kay Magsaysay, gigisahin niya ang BOC-ICAR dahil ang tatlong consignees na kinabibilangan ng LCN Trading, Moncelian Enterprises at Sea Eagle Trading ay pawang fictitious companies. Ang BOC-ICAM ay ang division sa bureau na nagbibigay ng&amp;nbsp; ‘accredita- tions’ sa lahat ng kumpanya na may tran&amp;shy; saksyon sa Customs para makapag-angkat ng mga cargoes sa ibang bansa. Nabigla si Magsaysay ng malaman niyang hindi lang pala 600 containers ang nawawala kundi aabot ito sa mahigit 2,000. Ayon kay Magsaysay, kailangan may gumulong o maalis sa tungkulin ang mga nagsabwatan Customs employees sa mga sindikato sa pier.</body>
<link>http://www.philstar.com/Article.aspx?articleId=713437&amp;publicationSubCategoryId=92</link>
</article>
<article>
<title>Midwife sagipin sa Sayaff - PNoy</title>
<author>Ni Rudy Andal</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Siniguro kahapon ng Palasyo na tutugisin ng mga awtoridad ang mga miyembro ng Abu Sayaff Group (ASG) na pinaniniwalang nasa likod ng bagong kidnapping sa Sulu. Sinabi ni Deputy Presidential Spokesperson Abigail Valte, ang pinakahuling biktima ng kidnapping sa Mindanao ay isang midwife sa Sulu. Wika ni Valte, may koordinasyon na ang AFP sa PNP sa Sulu upang maglunsad ng operasyon upang mailigtas ang dinukot na barangay health worker. Ayon kay Valte, batid na ni Pangulong Aquino ang pinakahuling kidnapping sa Mindanao at iniutos na nito sa AFP at PNP na gumawa ng aksyon upang ligtas na makalaya ang biktima.</body>
<link>http://www.philstar.com/Article.aspx?articleId=713438&amp;publicationSubCategoryId=92</link>
</article>
<article>
<title>Kahit bumaba ang kaso, 'wag kampante sa dengue - DOH</title>
<author>Ni Doris Franche</author>
<date>
<month>August</month>
<day>05</day>
<year>2011</year>
</date>
<body>MANILA, Philippines - Bagama’t bumaba ang&amp;nbsp;kaso ng dengue kumpara noong&amp;nbsp; nakaraang taon, hindi umano dapat na ma-ging kampante ang publiko laban sa nasabing sakit. Sa pinakahuling report ng Deaprtment of Health (DOH), nakapagtala ng&amp;nbsp;38,876 kaso mula Enero hanggang Hulyo 23 o 25.85 porsiyentong mababa sa 52,428 outbreaks sa lalawigan ng Batanes at Aurora.&amp;nbsp; Ayon kay Health Secretary Enrique Ona, nabawasan ang&amp;nbsp; kaso ng dengue subalit kailangan pa rin ang patuloy na&amp;nbsp;pag-iingat at pagpapanatili ng malinis na kapaligiran. Hangga’t patuloy ang&amp;nbsp;pag-ulan, kailangan pa ring&amp;nbsp;patuloy na clean-up campaigns sa mga barangays upang masugpo ang&amp;nbsp; pamumugad ng mga lamok. Nabatid kay Ona, karamihan sa mga kaso ay mula sa National Capital Region (9,229), Central Luzon (6,365), at CALABARZON (5,649), Ilocos Region (3,432), at Cagayan Valley (2,737). &amp;nbsp;&amp;nbsp;</body>
<link>http://www.philstar.com/Article.aspx?articleId=713439&amp;publicationSubCategoryId=92</link>
</article>
<article>
<title>PNoy pumuslit pa-Japan</title>
<author>Nina Rudy Andal at Malou Escudero</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Pumuslit patungong Japan si Pangulong Aquino para lang makipagpulong kay Moro Islamic Liberation Front (MILF) chairman Al Haj Murad, kamakalawa ng gabi. Hindi natunugan ng media ang ‘secret meeting’ ng Pangulo sa Tokyo lalo pa’t may inilabas silang schedule ng mga meetings na inaasahang sa Palasyo sana gaganapin ngayong araw. Mismong si Pangulong Aquino umano ang nag-initiate ng pulong matapos magsumite ang gobyerno ng sarili nitong agenda sa peace talks. Matapos maglabasan ang mga larawan nina P-Noy at Murad na magkaharap sa isang hotel sa Tokyo ay saka lang kinumpirma ng Office of the Presidential Adviser on the Peace Process (OPAPP) ang naturang meeting. Tinalakay daw dito kung paano isusulong ang usapang pangkapayapaan sa pagitan ng gobyerno at MILF. Kinuwestiyon naman ni Sen. Francis Escudero kung bakit kailangang ang Pangulo pa mismo ang makipagkita sa lider ng MILF at sa Japan pa. Tinawag din ni Escu&amp;shy;dero na “ill advised” o hindi napayuhan ng tama si Pangulong Aquino nang makipagkita ito kay Murad. Ayon kay Escudero, ni hindi maituturing na kapantay ng Pangulo ang lider ng MILF&amp;nbsp;at hindi isang magandang taktika ang personal na pakikipag-usap ng pangulo. Sinabi pa ni Escudero na dapat ay prinotektahan ni Secretary Teresita Deles ang Pangulo at ginawa ang kaniyang trabaho sa negosasyon. “I hope Secretary Deles will protect the Pre&amp;shy;sident from such things..She should just do her job and give her president deniability with respect to this early stages of the negotiations,” sabi ni Escudero. Ito umano ang unang pagkakataon na nakipag-usap ang pangulo ng Pilipinas sa lider ng MILF sa loob ng 14 na taon. Nabatid na taong 2008 ng makipagkasundo ang gobyerno sa MILF tungkol sa pagsuko ng ilang bahagi ng ancestral domain na kinontra naman sa Korte Suprema.</body>
<link>http://www.philstar.com/Article.aspx?articleId=713709&amp;publicationSubCategoryId=92</link>
</article>
<article>
<title>Magulang, guro na mananakit sa menor de edad, 12 yrs. kulong</title>
<author>NIla Gemma Garcia at Butch Quejada</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Maaring makulong ng hanggang 12 taon ang mga magulang, guro, guardians at maging yaya na mananakit ng pisikal o psychological sa mga menor de edad. Ito’y matapos na pumasa sa ikatlo at pinal na pagbasa sa Kamara ang House Bill 4455 o “The Positive and Non-Violent Discipline on Children Act”&amp;nbsp; na iniakda ni Bagong Hene&amp;shy;rasyon partylist Rep. Bernadette Herrera-Dy. Ayon kay Herrera-Dy na siya ring vice chairman&amp;nbsp; ng House committee on welfare of children, base sa pag-aaral ng mga lokal at dayuhang dalubhasa, ang “corporal punishment” ay hindi mahusay na sandata para madisiplina ang mga kabataan dahil nagdudulot lamang ito ng pagkagalit at pagbaba ng self-esteem ng mga ito. Sakaling mapatuna&amp;shy;yang malupit sa mga anak ang isang magulang ay mahaharap sa kasong Child Abuse na nasasaad sa Republic Act No. 7610 o may katumbas na pagkakakulong ng hanggang 12-taon. Bukod sa mga magulang, guardians at guro ay sakop din ng nasabing panukala ang mga yaya, at kamag-anak. Ilan sa ipagbabawal ng nasabing panukalang batas ang panununtok, paninipa, pananampal, pangungurot, pagpingot o pagputol sa buhok, pananakit gamit ang kamay at sinturon gayundin ang pagpapaluhod sa asin o bato at pag-squat na madalas mangyari sa ilang eskuwelahan. &amp;nbsp;</body>
<link>http://www.philstar.com/Article.aspx?articleId=713710&amp;publicationSubCategoryId=92</link>
</article>
<article>
<title>GMA 1 week walang boses</title>
<author>Ni Danilo Garcia</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Kung ipapatawag ng Senado, mabibigo ang mga Senador na mapagsalita si Pampanga Rep. Gloria Macapagal-Arroyo matapos na payuhan ng kanyang mga doktor na huwag magsalita ng isang linggo dahil sa pamamaga ng “vocal chords” nito. Ito’y makaraang payagan na ng kanyang mga manggagamot ang dating Pangulo na makalabas ng St. Luke’s Medical Center sa Global City, Taguig at makauwi ng kanyang bahay sa La Vista Subdivision sa Quezon City matapos ang matagumpay na operasyon sa kanyang “cervical spine”. Ngunit sinabi ni Dr. Juliet Cervantes na pinayuhan si Arroyo na ipa&amp;shy;hinga ng isang buwan ang kanyang boses at kung maaari ay huwag magsa&amp;shy;lita ng isang linggo upang mawala ang pamamaga ng kanyang lalamunan. Nilinaw ni Cervantes na hindi kumplikasyon sa operasyon ang pamamaga ngunit dulot ito ng labis na pagsasalita ni Arroyo sa kanyang mga bisita at pakikipag-usap sa telepono nitong nakaraang Miyerkules. &amp;nbsp;Nakatakda namang bumalik sa St. Luke’s si Arroyo sa darating na Martes para sa kanyang check-up. Matatandaan na sumailalim sa operasyon si Arroyo nitong Hulyo 29 dahil sa “pinch nerve” na sinasabing maselan umano dahil sa maaaring maapektuhan ang ugat nito na kumokontrol sa paggalaw ng kanyang mga kamay.&amp;nbsp; Ang operasyon ay isi&amp;shy;nagawa sa kasagsagan ng kontrobersya sa pag&amp;shy;lutang ng mga saksi sa umano’y naganap na da&amp;shy;yaan noong 2004 national elections.</body>
<link>http://www.philstar.com/Article.aspx?articleId=713711&amp;publicationSubCategoryId=92</link>
</article>
<article>
<title>Pag-alis ni Mike A sinisiyasat na ng BI</title>
<author>Nila Doris Franche at Malou Escudero</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Sinisiyasat na ng Bureau of Immigration ang dahilan kung bakit hindi agad nakita sa data base ng ahensiya ang pag-alis ng bansa ni dating First Gentleman Mike Arroyo. Ayon kay Justice Secretary Leila de Lima, kahapon lang nakumpirmang umalis nga ng Pilipinas&amp;nbsp; si Ginoong Arroyo noong Hulyo 31, 2011 matapos maberipika sa manipesto ng Cathay Pacific at sa boarding pass ng Civil Aviation Authority of the Philippines (CAAP). Gayunman, sa halip na dalawang letrang R ang inilagay sa apelyido ng dating First Gentleman ay single R lang ang ginamit at inilagay sa data base ng imigrasyon kaya aniya hindi agad nalaman na umalis ng Pilipinas ang mister ni dating pangulong Gloria Macapagal-Arroyo. Nagtataka naman ang kalihim kung bakit nangyari iyon gayong imposible namang hindi nakilala si FG gayung super high profile individual ang&amp;nbsp;kabiyak ni Pampanga Congw. Arroyo. Paliwanag pa ng kalihim na bagaman at nauunawaan niya na may mga nag-aayos&amp;nbsp;ng papeles ng isang VIP lalo na at may karamdaman ay&amp;nbsp;iimbestigahan pa rin nila kung sino&amp;nbsp;ang nag-ayos ng papeles ni Ginoong Arroyo. Samantala, atrasado na umano ang paglalagay kay dating FG sa watchlist lalo pa’t nakalabas na ito ng bansa. Pero sinabi ni Sen. Panfilo Lacson na mas mabuti na rin na ginawa ng DOJ ang nasabing hakbang matapos mapaulat na balak naman ni Arroyo na bumalik ng bansa. &amp;nbsp;</body>
<link>http://www.philstar.com/Article.aspx?articleId=713712&amp;publicationSubCategoryId=92</link>
</article>
<article>
<title>Pangalan ni Zubiri inalis na sa Senado</title>
<author>Ni Malou Escudero</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Hindi na tatawagin sa sesyon sa Lunes ang pangalan ng nagbitiw na si dating senador Juan Miguel Zubiri. Ayon kay Senator Franklin Drilon, naipagbigay alam na ng Senate secretary sa Senate Electoral Tribunal ang ginawang pagbibitiw ni Zubiri noong Miyerkules at walang basehan upang kasuhan ng abandonment o pagtalikod sa kaniyang trabaho ang nagbitiw na senador. Ipinaliwanag pa ni Drilon na ang pagbibitiw ni Zubiri ay naka-address sa mga mamamayang Filipino na pinadaan lamang sa Senado at hindi maaa&amp;shy;ring tanggihan ng Senado dahil hindi naman ang mga senador ang naglagay kay Zubiri sa puwesto. Samantala, sinabi naman ni Senator Pia Ca&amp;shy;yetano na sa mga susunod na araw ay magpapalabas na ng desisyon ang SET. Kabilang si Caye&amp;shy;tano sa mga mi&amp;shy;yembro ng tribunal. Kinumpirma pa ni Ca&amp;shy;&amp;shy;&amp;shy;yetano na base sa mga dokumento ng SET umabot sa 257,401 ang botong narekober ni Atty. Aquilino “Koko” Pimentel. Ipinaalala pa ni Caye&amp;shy;tano na naiproklamang panalo ng Commission on Election si Zubiri bilang ika-12 senador noong 2004 dahil sa lamang na 18,519 boto pero sa SET nakabawi na si Pimentel.</body>
<link>http://www.philstar.com/Article.aspx?articleId=713713&amp;publicationSubCategoryId=92</link>
</article>
<article>
<title>Stamp sa Phl passport na 'Not Valid for Travel to Iraq' inalis na</title>
<author>Ni Ellen Fernando</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Inalis na ang stamp na “Not Valid for Travel to Iraq” na karaniwang nakikitang nakatatak sa ikatlong pahina ng mga pasaporte ng Pilipinas. Gayunman, nilinaw kahapon ng&amp;nbsp;Department of Foreign Affairs (DFA) na ang pagtatanggal ng nasabing tatak o stamp ay hindi nangangahulugang inaalis na ng pamahalaan ang deployment ban sa Iraq. Sinabi ng DFA, nananatiling ipinatutupad ng pamahalaan ang pagbabawal sa pagpapadala ng mga OFW sa mga bansang Iraq, Nigeria, Lebanon, Afghanistan at Jordan Nagpadala na ng isang liham ang DFA sa Overseas Workers Welfare Administration (OWWA) na may petsang Hulyo 1, 2011 na nagsasaad na lahat ng ipoproseso na pasaporte ay hindi na lalagyan ng tatak o stamp na “Not Valid for Travel to Iraq” sa limitation page nito. Ang pag-aalis ng stamp ay base umano sa naging desisyon ng mga&amp;nbsp; concerned government agencies na may trabaho sa pagbibigay ng tamang impormasyon para sa mga OFWs hinggil sa mga employment ban na dapat ay magmumula sa POEA sa pamamagitan ng pagpapa&amp;shy;labas ng travel advisories at labor deployment bans sa OFWs.&amp;nbsp;</body>
<link>http://www.philstar.com/Article.aspx?articleId=713714&amp;publicationSubCategoryId=92</link>
</article>
<article>
<title>May vaccine na vs dengue</title>
<author>Ni Doris Franche</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Mayroon ng pangontra ang&amp;nbsp;Department of Health (DOH) laban sa nakamamatay na sakit na&amp;nbsp;dengue. Ayon kay Dr. Eric Tayag, executive director ng National Epidemiology Center ng DOH,&amp;nbsp;nasa bansa na ang vaccine formulation laban sa naturang sakit. Sa katunayan aniya ay sinasailalim na ang vaccine sa trial stage. Sinabi rin ni Dr. Tayag na sa&amp;nbsp;2014 ay&amp;nbsp; magagamit na ng bansa ang bakuna na may kakayanang magbigay ng proteksiyon sa isang tao laban sa apat na strains ng dengue virus. Sa ngayon ay bumaba na sa dalawampu’t limang porsiyento ang kaso ng dengue at limampung porsiyento naman&amp;nbsp;sa mga namamatay ang bumaba.</body>
<link>http://www.philstar.com/Article.aspx?articleId=713715&amp;publicationSubCategoryId=92</link>
</article>
<article>
<title>Escort ng DOJ officials sasalain</title>
<author>Ni Doris Franche</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Pinahihigpitan ni Justice Secretary Leila de Lima ang pagsala ng mga magiging security escort ng mga opisyal ng DOJ kasunod ng pagkaka-aresto sa kasong human trafficking sa Zamboanga City ng isa sa mga security escort ni Justice Undersecretary Jose Vicente Salazar, ang pinuno ng Inter Agency Council Against Trafficking in Persons o IACAT. Nilinaw ng kalihim na kung mabagsik ang pamahalaan sa mga sindikato ng human trafficking na nambibiktima ng mga ino&amp;shy;senteng indibidwal, mas magiging malupit ang kagawaran sa&amp;nbsp;mga tauhan na gumagawa ng ilegal na aktibidad. Nabatid na nagpanggap ang suspect na siya ay nasa undercover mission para mapasok ang sindikato nang maaresto dahil sa pagdadala ng 17 kababaihan mula Bicol patungong Zamboanga. Pinakakasuhan na ni de Lima ang hindi tinukoy na security escort na isang dating sundalo. Tinanggal na rin ang mga security escort nina nina Salazar at Justice Usec.&amp;nbsp; Francisco Baraan.</body>
<link>http://www.philstar.com/Article.aspx?articleId=713716&amp;publicationSubCategoryId=92</link>
</article>
<article>
<title>Luzon uulanin ngayong weekend</title>
<author>Ni Angie dela Cruz</author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Bagamat nakalabas na ng bansa ang bagyong Kabayan, patuloy na makakaranas ng mga pag-uulan sa Luzon partikular ang Metro Manila ngayong weekend dulot ng southwest monsoon. Ayon&amp;nbsp;kay PAGASA&amp;nbsp;forecaster Rene Paciente, ang monsoon ay magdadala rin ng pag-uulan sa Central at Southern Luzon gayundin sa Central Visayas at Min&amp;shy;danao. Sinabi rin ni Paciente na patuloy na minomonitor ng tanggapan ang isang&amp;nbsp;low-pressure area na papalapit sa bansa. Kapag pumasok sa bansa at naging bagyo, ito ay tatawaging Mina.</body>
<link>http://www.philstar.com/Article.aspx?articleId=713717&amp;publicationSubCategoryId=92</link>
</article>
<article>
<title>P2M donasyon ng Caritas Manila sa biktima ng kalamidad</title>
<author></author>
<date>
<month>August</month>
<day>06</day>
<year>2011</year>
</date>
<body>MANILA, Philippines - Ibinahagi ng Caritas Manila, sangay pang-social service ng Arkideyosesis ng Maynila, ang P2 milyong pisong donasyon para sa kalamidad. Isang milyong piso ang ipinadala sa Japan para sa prefecture ng Fukushima na matatandaang sinalanta ng lindol, tsunami, at radiation mula sa mga nasirang nuclear reactors. Ang tulong na pera ay idinaan sa Caritas Internationalis, ang inang ahensya ng iba’t-ibang Caritas sa buong mundo. Ang isang milyong piso naman ay ibinigay sa National Secretariat for Social Action na kilala rin bilang Caritas Filipinas sa ilalim ng mga programang relief at rehabilitation nito para ipamahagi sa mga lugar sa loob ng bansa na sinalanta ng kalamidad.&amp;nbsp; Ginagawa ito ng Caritas Manila sa panahon ng pa&amp;shy;ngangailangan at kapag kaya nating tumulong. At sinisiguro na nakatutulong at nakakakuha ito ng donasyon at pondo upang makapagbigay ng tulong. Nitong Hulyo 26, 2011, nakumpirma ng Caritas Manila sa Caritas Internationalis at Caritas Filipinas na natanggap na ng mga ito ang ibinahaging tulong ng Caritas Manila.</body>
<link>http://www.philstar.com/Article.aspx?articleId=713718&amp;publicationSubCategoryId=92</link>
</article>
<article>
<title>Hagupit ng debt crisis sa Amerika paghandaan!</title>
<author>Ni Malou Escudero</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Dapat umanong paghandaan ang hagupit ng debt crisis sa Amerika matapos makaranas ng credit downgrade ang Washington na kauna-unahan umano sa kasaysayan ng nasabing bansa. Ayon kay Senator Francis “Chiz” Escudero, hindi malayong pagsimulan ng panibagong financial crisis sa buong mundo ang pag-downgrade sa credit rating ng Amerika mula “AAA” sa “AA+”. Nagbabala pa si Escudero na ang downgrade ng credit rating ng US ay posibleng masahol pa sa naganap na global financial crisis ilang taon lang ang nakaraan. “How this will affect our economy and that of the world is still uncertain. It might be worst than the collapse of Lehman,” babala ng senador. Sinabi ni Escudero na dapat maging matatag ang gobyerno at palakasin ang economic ties sa ibang bansa. “We just have to ride this through and learn from it, remain resilient and strengthen economic ties with other countries to absorb the shock and hopefully make us less affected by similar occurrences in the future,” sabi ni Escudero. Tiniyak naman ng Malaca&amp;ntilde;ang na binabantayan ng gobyerno ang nangyayaring krisis sa Amerika. Ayon kay deputy presidential spokesperson Abigail Valte, masusing minomonitor ng mga economic managers ng bansa ang nangyaring pagbaba ng credit rating ng Amerika lalo pa’t maraming Filipino ang nakatira na doon na tiyak na maaapektuhan din ng krisis. Naniniwala rin si Valte na ginagawa ng Amerika ang lahat ng paraan upang maresolba ang kanilang krisis sa ekonomiya bagaman at hindi pa naman tiyak kung magkakaroon ito ng epekto sa Pilipinas. Ikinagulat ng&amp;nbsp;pandaigdigang ekonomiya ang isinagawang credit downgrade ng Standard and Poor’s. Ayon sa ulat, ito ang kauna-unahang pagkaka&amp;shy;taon na nawala ang AAA credit rating ng Washington. Mula pa noong taong 1917 hawak ng US ang “AAA” rating bago ito ibi&amp;shy;naba sa “AA+” kamakalawa.&amp;nbsp;</body>
<link>http://www.philstar.com/Article.aspx?articleId=714056&amp;publicationSubCategoryId=92</link>
</article>
<article>
<title>Malaca&amp;ntilde;ang ipinagtanggol si PNoy sa pakikipag-usap sa lider ng MILF</title>
<author>Ni Malou Escudero</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Gaya ng ng inaasahan, ipinagtanggol kahapon ni deputy presidential spokesperson Abigal Valte ang sikretong pakikipag-usap ni Pangulong Aquino kay Moro Islamic Liberation Front (MILF) chairman Al Haj Murad Ibrahim sa Tokyo, Japan.&amp;nbsp; Ayon kay Valte, ipinakikita lamang ng Pangulo ang kaniyang sinseridad at hangarin na magkaroon ng kapayapaan sa Mindanao. Ipinaalala pa ni Valte na maging ang namayapang si dating Pangulong Corazon Aquino ay hindi rin sumunod sa protocol ng makipag-usap ito sa lider ng Moro National Liberation Front (MNLF) sa hangaring magkaroon ng katahimikan sa rehiyon. Samantala, sinabi naman ni presidential adviser Teresita Deles na sadyang inilihim sa media ang nasabing pangyayari upang hind ito maging circus. Posible umanong hindi natuloy ang pag-uusap kung nagkaroon pa ng iba’t ibang isyu bago ito naganap. Sinabi pa ni Deles na maliwanag na kinikilala naman ni Ibrahim si Aquino bilang pangulo ng bansa. Wala rin umanong nilabag na protocol ang Pangulo ng magtungo ito sa Japan dahil hindi naman state visit o opisyal ang kanilang naging lakad.</body>
<link>http://www.philstar.com/Article.aspx?articleId=714057&amp;publicationSubCategoryId=92</link>
</article>
<article>
<title>P12-B para sa pension ng senior citizens</title>
<author>Ni Gemma Garcia</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Naglaan na ang gobyerno ng halos P12 bilyon para sa P500 buwanang pensions ng mahigit sa 198,000 senior citizens para sa susunod na taon. Sinabi ni Dasmari&amp;ntilde;as City Rep. Elpidio Barzaga Jr., ang karagdagang bagong pondo para sa Social Pension for Indigent Senior Filipino Citizens ay nakapaloob sa panukalang P1.816-trilyong national budget para sa 2012. Ang P1.2 billion ay mataas ng 38% o P329 million, sa P871 milyong alokasyon ngayon taon para sa Department of Social Welfare and Deve&amp;shy;lopment (DWSD) program. Ang naturang allowance ay ibibigay sa mga seniors na may edad 75 anyos pataas na walang tinatanggap na old-age pensions mula sa Social Security System (SSS) o Government Service Insurance System (GSIS). Tinukoy din nito ang 4Ps o Pantawid Pamil&amp;shy;yang Pilipino Program ng gobyerno na ipinamamahagi bilang conditional cash grants sa may 2.3 M pamilya. Samantala, sinabi ni Barzaga na nasa 1.2 mil&amp;shy;yong senior citizens ang nakatakdang bakunahan laban sa influenza at pneumonia sa susunod na taon. Mataas ng 35% ang 334,050 para sa susunod na taon kumpara sa 865,950 seniors na target para sa mabakunahan ngayon taon. Ang pondo para sa nasabing pagbabakuna ay kukunin sa P2.5-billion allotment para sa fa&amp;shy;mily health sa susunod na taon.&amp;nbsp;</body>
<link>http://www.philstar.com/Article.aspx?articleId=714059&amp;publicationSubCategoryId=92</link>
</article>
<article>
<title>Mga delikadong glutathione nagkalat</title>
<author>Ni Malou Escudero</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Bagaman at itinutu&amp;shy;ring na “prescription drug” o dapat ay may reseta ng doktor, nagkalat na ngayon sa merkado ang iba’t ibang uri ng glutathione dahil sa dami ng mga gustong pumuti ang balat kahit ang ilan ay nakakapagdulot umano&amp;nbsp;ng pinsala sa utak, bato, baga at iba pang bahagi ng katawan ng tao. Sa hearing ng Senate committee on trade and commerce na pinamumunuan ni Sen. Manny Villar, ibinunyag ni Aileen Lucero ng Ecowaste Coalition na talamak pa rin ang bentahan ng iba’t-ibang brand ng glutathione. Sinabi ni Lucero na marami sa brand ng glutathione ay &amp;nbsp;ipina-recall na ng Foods and Drugs Administration (FDA) dahil sa peligro sa kalusugan. Isinalaysay ni Lucero na bumili sila ng 12 brand ng glutathione sa mga tindero sa Quiapo, sa mga Chinese drugstore sa Metro Manila upang maipasuri. Lumabas umano na sa 12 brand ng glutathione, 11 dito ay may mataas na level ng mercury na delikado sa kalusugan. “Mula sa doseng produkto, eleven po doon ang mayroong mataas na mercury mula sa 1,085 to 28,600 parts per million na way above sa one parts per million allowable na sinet ng FDA,” pahayag ni &amp;nbsp;Lucero. Ang sobrang&amp;nbsp;exposure umano ng isang tao sa mercury&amp;nbsp;ay nakakapagdulot ng pinsala sa kanilang utak, kidney, lungs, reproductive health, immune system, hematologic system o sa dugo. Marami umano ang naeengganyo na bumili ng glutathione dahil ang ilan sa mga ito ay mula P80 hanggang P200 lamang ang presyo lalo na ‘yong mga ipinapahid lamang sa katawan o mukha.</body>
<link>http://www.philstar.com/Article.aspx?articleId=714060&amp;publicationSubCategoryId=92</link>
</article>
<article>
<title>Casual employees na matagal ng naglilingkod sa gobyerno gustong bigyan ng security of tenure</title>
<author>Ni Malou Escudero</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Dininig na ng Se&amp;shy;nate Committee on Civil Service and Government Organization ang panukalang batas na naglalayong mabigyan ng security of tenure ang mga contractual employees sa mga national agencies ng gobyerno na nagsilbi na ng sunud-sunod na limang taon at sampung taon naman sa mga local government units. Sa isinagawang pagdinig ng komite na pinamumunuan ni Senator Antonio Trillanes, sinabi ni Ferdinand Gaite, presidente ng COURAGE, isang samahan ng mga government employees association, dapat na ring magkaroon ng security of tenure ang mga casual employees na matagal ng nagsisilbi sa pamahalaan. Sinabi pa ni Gaite na may mga empleyado na umaabot na sa 30 taong nagsisilbi sa gobyerno pero casual pa rin. Ginagarantiyahan naman umano ng Konstitusyon ang pagbibigay ng seguridad sa trabaho sa pamamagitan ng regularization. Kaugnay nito, sinabi ni Sen. Ferdinand Marcos Jr., na isang patunay na mahalaga ang trabaho ng isang casual employee kung matagal na siya sa kaniyang posisyon. Sinabi naman ni Sen. Gregorio Honasan na sa mga nakaraang hearing kaugnay sa iba’t ibang ahensiya ng gobyerno, napatunayan na mas mahalaga ang experience ng isang empleyado sa kaniyang trabaho kaysa sa eligibility. Naniniwala si Honasan na ang “length of service” ay maaari ng ipalit sa eligibility requirements.</body>
<link>http://www.philstar.com/Article.aspx?articleId=714061&amp;publicationSubCategoryId=92</link>
</article>
<article>
<title>Brillantes 'di sasantuhin ang kamag-anak na sangkot sa dayaan sa 2004 polls</title>
<author>Ni Doris Franche</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Tiniyak ni Commission on&amp;nbsp;Elections (Comelec) Chairman Sixto Brillantes&amp;nbsp;na&amp;nbsp;hindi niya kukunsintihin&amp;nbsp;ang kanyang&amp;nbsp; kamag-anak sakaling mapatunayang sangkot ito sa halalan noong 2004. Ayon kay Brillantes, personal niyang kinausap si&amp;nbsp;Atty. Roque Bello na hindi niya ito tutulungan sakaling lumabas ang&amp;nbsp; ebidensiya na nagsasangkot sa kanya sa malawakang dayaan kahit ito pa ay malapit niyang kamag-anak. “Nang magkita kami sa Comelec, sabi ko humanda ka lang. Hindi kita matutulungan kung madawit ka,” ani Brillantes. Matatandaang kinuwestiyon kamakailan ni&amp;nbsp;Sen. Alan Peter Cayetano ang kaugnayan ni&amp;nbsp;Brillantes kay Bello&amp;nbsp;kung saan inamin ng Comelec chief na kamag-anak niya si Bello at naging law partners niya noong 1990. Gayunman, sinabi ni&amp;nbsp;Brillantes na&amp;nbsp; magiging patas ang pagdinig ng Comelec at Department of Justice sa poll fraud. Handa rin umano siyang maalis sa komite na magsasagawa&amp;nbsp; ng imbestigasyon. “Sasali lang ako kung may findings ang committee at doon pwede ako di bumoto kung may direct bias ako. I don’t intend to participate,” dagdag pa ni Brillantes.</body>
<link>http://www.philstar.com/Article.aspx?articleId=714063&amp;publicationSubCategoryId=92</link>
</article>
<article>
<title>3.9 magnitude aftershock yumanig sa Negros Occ.</title>
<author>Ni Angie dela Cruz</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Niyanig ng magnitude-3.9 na aftershock ng Negros Occidental kahapon ng umaga. Ayon sa&amp;nbsp;Philippine Institute of Volcanology and Seismology (Phivolcs) director Renato Solidum, ang naturang aftershock ang isa sa pinakamalakas sa&amp;nbsp;may 450 aftershocks na kanilang&amp;nbsp; naitala mula sa naganap na magnitude 6.2 na lindol sa nabanggit na lugar nitong Hulyo 12, 2011. “Patuloy ang pagkakaroon ng maliliit na lindol na minsan nararamdaman sa darating na mga araw,” pahayag ni Solidum Ayon sa Phivolcs, ang 3.9 magnitude na aftershocks ay naitala ganap na alas-7:47 ng umaga at ang epicenter ay nasa 67 kilometro timog kanluran ng Cauayan City, Negros Occidental. Bunsod nito, naramdaman ang lakas ng lindol sa Intensity 3 sa Sipalay, Negros Occidental at Intensity 2 sa Hinoba-an, Negros Occ. Gayunman, sinabi ni Solidum na wala namang naitalang naapektuhan ang naturang aftershock.</body>
<link>http://www.philstar.com/Article.aspx?articleId=714064&amp;publicationSubCategoryId=92</link>
</article>
<article>
<title>Kabayan patuloy na nakakaapekto sa bansa</title>
<author>Ni Angie dela Cruz</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Bagamat wala na sa Pilipinas, patuloy na nakakaapekto sa bansa ang bagyong Kabayan dahil pinag-iibayo nito ang southwest monsoon na nagdadala ng mga pag-uulan sa iba’t ibang panig ng bansa partikular sa Metro Manila. Bunsod nito, pinayuhan ng&amp;nbsp;PAGASA ang publiko na mag-ingat sa posibleng&amp;nbsp;flashfloods at landslides sa mga lugar sa Luzon laluna sa Mindoro. Sinabi ni PAGASA forecaster Joel Jesusa, asahan na ang maulap na kalangitan sa Kalakhang Maynila na may pag-ulan-pagkulog at pagkidlat. “Dahil sa impluwensya ng southwest monsoon, may mga pag-ulan sa kanlurang bahagi ng Southern Luzon na maaring magdulot ng pagbaha at pagguho ng lupa,” dagdag ni Jesusa.</body>
<link>http://www.philstar.com/Article.aspx?articleId=714065&amp;publicationSubCategoryId=92</link>
</article>
<article>
<title>Babaeng hepe na lumaban sa 250 NPA rebels pararangalan</title>
<author>Ni Joy Cantos</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - Nanguna sa tatanggap ng parangal ang isang babaeng hepe na buong tapang na sumilat sa pag-atake ng 250 rebeldeng New People’s Army (NPA) sa Trento, Agusan del Sur sa gaganaping ika-110 taong paggunita sa Police Service Anniversary sa Camp Crame, bukas. Ang okasyon ay dadaluhan ni Pangulong Aquino bilang guest speaker at panauhing pandangal. Ayon kay PNP Chief Director General Raul Bacalzo gagawaran ni Pa&amp;shy;ngulong Aquino ng Medalya ng Katapangan si P/Sr. Inspector Charity Galvez, hepe ng Trento, Agusan del Sur. Si Galvez, sa kabila ng pagiging babae nito ay nagpakita ng katapangan at husay nang pangunahan ang may 30 miyembro ng Trento Police Force sa pakikipag&amp;shy;laban sa umatakeng 250 NPA rebels na tinangkang makubkob ang kanilang himpilan pasado alas-5 ng umaga noong Hulyo 30, 2011. Pararangalan rin sa posthumous promotion na tatanggapin ng kanilang &amp;nbsp;biyuda ang dalawang nasa&amp;shy;wing pulis na sina SPO2 Ricky Agwit at SPO2 Jeff Domingo sa rescue mission sa DENR foresters na biktima ng landslide sa lalawigan ng Ifugao sa kasagsagan ng hagupit ng bagyong Juaning. “Both deceased police officers will be posthumously promoted to the next higher rank of Senior Police Officer 3 in recognition of their “selfless sacrifice”, anang PNP Chief. Kabilang rin sa mga tatanggap ng award si Chief Inspector Allan Umipig, hepe ng District Intelligence Operation Unit ng Southern Police District na buong tapang na nakipagbarilan sa mga miyembro ng robbery/holdup gang sa Sucat, Para&amp;ntilde;aque City noong Hunyo 4 , 2011. Samantala tatanggapin naman ng Cordillera ang Police Regional Office of the Year award. &amp;nbsp;&amp;nbsp;&amp;nbsp;</body>
<link>http://www.philstar.com/Article.aspx?articleId=714066&amp;publicationSubCategoryId=92</link>
</article>
<article>
<title>'Sili torture' walang pinagkaiba sa terorista - Robredo</title>
<author>Ni Joy Cantos</author>
<date>
<month>August</month>
<day>07</day>
<year>2011</year>
</date>
<body>MANILA, Philippines - “Barbaric, walang ipinagkaiba sa terorista!” Ito ang ginawang pag&amp;shy;lalarawan kahapon ni Interior and Local Government Secretary Jesse Robredo sa&amp;nbsp;maling inasal ng mga pulis sa paglalagay ng dinikdik na siling labuyo sa ari ng mga police trainees sa Laguna noong nakalipas na taon. “It was like a training for terrorist, I think it’s barbaric, wala sa sukat ng tapang, husay at gilas ang ginawa,” pahayag ni Robredo sa PNP Press Corps sa Camp Crame. Inihayag ng Kalihim na ang nasabing brutal na hazing na bumaboy sa mga police trainees ay dalawang beses nangyari noong Peb&amp;shy;rero at Setyembre 2010. Nalantad ang nasabing isyu matapos mapasakamay ng Commission on Human Rights (CHR) ang nasabing video kamakailan. Una nang sinibak ni PNP Chief Director Gen. Raul Bacalzo ang dalawang opisyal at 14 pulis na sabit sa hazing. Bukod sa&amp;nbsp;“sili torture” ay isa ring kalapastanganan ang ginawang pagpapadila ng mga police trainors sa zeal ng PNP na simbolo ng institusyon. Ayon kay Robredo, inatasan na niya ang PNP, Bureau of Fire Protection at Bureau of Jail Management and Penology na magtakda ng mga panuntunan na titiyak na walang magiging paglabag sa anti-hazing at anti-torture laws. Sa nasabing video, naiiyak sa hirap ang mga police recruits habang pinakakain ng isang dakot ng siling labuyo. Nilagyan pa ng sili ang mga ari at puwet ng mga trainee na pawang nakahubo’t hubad. Isinagawa ang hazing sa labas ng Camp Eldridge sa Los Ba&amp;ntilde;os, Laguna kaugnay sa isinasagawang PNP Special Counter-Insurgency Operation Unit Training Course.</body>
<link>http://www.philstar.com/Article.aspx?articleId=714067&amp;publicationSubCategoryId=92</link>
</article>
<article>
<title>Salbahe</title>
<author></author>
<date>
<month>August</month>
<day>07</day>
<year>2011</year>
</date>
<body>.</body>
<link>http://www.philstar.com/Article.aspx?articleId=714242&amp;publicationSubCategoryId=92</link>
</article>
<article>
<title>Nagsabing treason ang secret meeting ni P-Noy sa MILF, Diplomat parusahan! - DFA</title>
<author>Ni Ellen Fernando</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Tiniyak ng Department of Foreign Affairs ( DFA) na kanilang kakastiguhin o papatawan ng parusa ang isang diplomat na nagsabing ‘treasonous’ ang ginawang sikretong pakikipag-usap ni Pa&amp;shy;ngulong Aquino sa lider ng Moro Islamic Libration Front (MILF) sa Tokyo, Japan noong Biyernes. Ayon sa DFA, nagsasagawa na sila ng imbestigasyon upang matukoy ang hindi pinangalanang Pinoy diplomat na maaa&amp;shy;ring maharap sa pagkasibak sa puwesto. “DFA will conduct an investigation to identify the errant official who will be subjected to appropriate disciplinary action,” ayon sa statement. Nilinaw ng DFA na ang naging pahayag ng diplomat ay hindi sa pangkalahatang posisyon ng kagawaran dahil suportado umano nila ang ginawang hakbang ng Pangulo na naglalayong isulong ang kapayapaan sa Mindanao. “The unnamed diplomat who remarked that the President’s meeting with the MILF Chief was ‘an act of treason’ does not speak for the Department of Foreign Affairs,” ayon pa sa DFA na kumukontra sa pahayag ng diplomat na lumabas sa isang pahayagan noong Sabado. Sinabi ng hindi tinukoy na diplomat na isang matinding pagtataksil sa bayan ang ginawa ng Pangulo matapos na makipag-meeting kay MILF chief Al Haj Murad Ibrahim.&amp;nbsp; Gayunman, bago pa man ang nasabing ‘secret meeting’ ay inabandona na umano ng MILF ang kanilang layunin na magkaroon ng independence o mapahiwalay ang Mindanao sa Pilipinas. Sa nasabing pagpupulong sa Tokyo, sinabi ng government peace negotiator na ang napagkasunduan ay magkaroon ng fast-track o mapabilis ang ginagawang peace negotiations sa pagitan ng pamahalaan at nasabing rebel group.</body>
<link>http://www.philstar.com/Article.aspx?articleId=714390&amp;publicationSubCategoryId=92</link>
</article>
<article>
<title>Pinoy sa US 'di apektado ng krisis - DOLE</title>
<author>Ni Doris Franche</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Bagama’t may banta sa ekonomiya ng Estados Unidos, wala namang nakikitang dahilan ang Department of Labor and Employment (DOLE) para paalisin ang mga&amp;nbsp;manggagawang Filipino sa Amerika. Ayon kay Labor Secretary Rosalinda Baldoz, maliit lamang ang magi&amp;shy;ging epekto ng economic condition ng Amerika sa mga nagtatrabahong Filipino doon. Karamihan umano sa mga Pinoy na nasa Amerika ay permanent residents kung kaya’t hindi rin apektado ang mga OFWs. Tinatayang aabot sa 3 milyon ang Pinoy sa US habang 20,000 dito ang OFWs na nagtatrabaho bilang guro at medical workers na hindi maaapektuhan ng krisis. Kung nangunguna umano ang Middle East sa mga OFW destination, nangunguna naman ang US sa mga Filipino na&amp;nbsp;maraming permanent residents. Gayunman, tiniyak ni Baldoz na handa naman ang pamahalaan na tulungan ang apektadong manggagawa sa US na pababalikin ng Pilipinas at makapagtrabaho sa ibang bansa kabilang ang Singapore, Taiwan, South Korea, Hong Kong at Australia.</body>
<link>http://www.philstar.com/Article.aspx?articleId=714391&amp;publicationSubCategoryId=92</link>
</article>
<article>
<title>Libreng entrance fee sa museums, historical shrines itinutulak ng solon</title>
<author>Ni Gemma Garcia</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Upang maipakita ang natural at cultural heritage ng bansa, isinusulong ng isang kongresista ang panukalang batas na nag&amp;shy;lalayong ilibre ang publiko sa pagpasok sa lahat ng museum at iba pang historical shrines. Base sa House Bill 4932 o ang Free Access to Museum Act” na inihain ni Kabataan party list Rep. Raymond Palatino,&amp;nbsp;nagdadalawang isip ang publiko na pumasok sa may 300 museums at 22 historical shrines sa buong bansa dahil sa mala&amp;shy;king gastos pagpasok dito. Dagdag pa dito ang hirap ng buhay na dinaranas sa bansa kaya hindi na pinag-aaksayahan ng pera at oras ng publiko ang pagpunta sa mga nasabing lugar. Sa ilalim ng nasabing panukalang batas, lahat ng pampubliko at pribadong museums at historical shrines na sumisingil ng entrance fees ay dapat na ilibre ang publiko ng dalawang beses sa loob ng isang buwan. “Museums and historical shrines highlight the country’s historic legacies through exposition of artworks, relics and memorabilia of heroes and other illustrious Filipinos that instill pride among the Filipinos. Museums reinvigorate the youth’s passion to appreciate our nation’s distinct cultural heritage,” ayon pa kay Palatino.</body>
<link>http://www.philstar.com/Article.aspx?articleId=714392&amp;publicationSubCategoryId=92</link>
</article>
<article>
<title>Budget ng mga State U, colleges kinaltasan uli!</title>
<author>Ni Danilo Garcia</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Binatikos ng Alliance of Concerned Teachers (ACT) ang administrasyon ni Pangulong Noynoy Aquino makaraang muling tapyasan ang budget ng mga “state colleges and universities” para sa taong 2012. Sa datos ng ACT, sa P1.816 trilyong pondo para sa 2012 National Expenditure Program (NEP), aabot lamang sa P21.8 bilyon ang inilaan ng pamahalaan sa mga State U at Colleges na isinumite nila sa Kongreso.&amp;nbsp;Mas mababa pa ito sa P22.03 bilyong budget para ngayong 2011 at napakalayo sa P49 bilyong panukalang budget ng Commission on Higher Education (CHED). Sinabi ni France Castro, secretary general ng ACT, nangangahulugan ito ng paglala ng kakapusan sa guro, kawani, pagkabulok pa ng mga pasilidad at kawalan ng dagdag na mga kagamitan para sa mga estudyante sa kolehiyo. Umaabot rin sa P569.8 milyon ang kinaltas sa “operations budget” sa 50 SUC’s para sa taong 2012.&amp;nbsp; Matatandaan na nitong 2011, umaabot sa higit P1 bilyon na ang kinaltas ng administrasyong Aquino sa operations budget. Nasa 45 SUC’s ang kinaltasan ng P250.9 milyon para sa “maintenance and other operating expenses”, 58 SUC’s ang kinaltasan ng P403.3 milyon para sa “Personal Services (PS)” na nangangahulugan umano na walang pagtataas sa suweldo ng mga kawani ng mga SUC’s base sa “Salary Standardization Law” sa taong 2012. Sa kabila ng bulok na mga gusali, pasilidad at napakaraming mga hindi na ma-accomodate na mga mag-aaral sa mga SUC’s, nanatiling wala kahit isang kusing na inilaan ang gubyerno para sa capital outlay o paggawa ng bagong mga gusali at mga klasrum.</body>
<link>http://www.philstar.com/Article.aspx?articleId=714393&amp;publicationSubCategoryId=92</link>
</article>
<article>
<title>Mike A sabit din sa DBP anomaly?</title>
<author>Ni Danilo Garcia</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Nasasabit ngayon ang pangalan ni dating First Gentleman Mike Arroyo sa anomalya sa Development Bank of the Philippines (DBP) na nagtulak umano sa pagpapatiwakal ng abogado nitong si Benjamin Pinpin.&amp;nbsp; Matatandaan na nagbaril sa loob ng isang hotel sa Las Pi&amp;ntilde;as City nitong Agosto 2 si Atty. Pinpin, 43. Iniwan ni Pinpin sa kanyang asawa ang mga importanteng dokumento ng DBP na sinasabing maaaring magbigay-linaw sa maanomalya umanong pagpapautang ng P660 milyon sa Delta Ventures Resources Inc. na pag-aari ng negosyanteng si Roberto Ongpin na malapit umano sa dating Unang Ginoo noong administrasyon ni dating Pangulong Gloria Macapagal-Arroyo. Sinabi ng misis ni Pinpin na si Amelia na napuwersa umano ang kanyang mister na pumirma ng affidavit na isinasabit ang kanyang mga superyor na opisyal sa maanomalyang transaksyon.&amp;nbsp; Nakasaad pa sa suicide note na sana ay sinunod niya ang sinasabi ng kanyang puso at hindi ang pagdadalawang isip niya. Naniniwala naman si Benilda Tejada, Chief Legal Counsel ng DBP na naging biktima lamang si Pinpin sa naganap na ma-anomal&amp;shy;yang transaksiyon at naipit siya sa isang sitwasyon na naging daan upang pagsisihan niya sa dakong huli.</body>
<link>http://www.philstar.com/Article.aspx?articleId=714394&amp;publicationSubCategoryId=92</link>
</article>
<article>
<title>Sindikatong nagbebenta ng Phl passport sa mga dayuhan, lansag</title>
<author>Ni Ludy Bermudo</author>
<date>
<month>August</month>
<day>08</day>
<year>2011</year>
</date>
<body>MANILA, Philippines - Nalansag ng Bureau of Immigration (BI) ang isang sindikatong gumagawa at nagbebenta ng Philippine passport sa mga dayuhan sa bansa matapos na maaresto ang isang miyembro nito na nagtangkang gamitin ang nasabing pasaporte palabas ng Pilipinas. Nasakote sa NAIA Terminal 3 ang suspek na si Wang Jiandong habang pasakay ng Cebu Pacific flight patungong Hong Kong noong Hulyo 21. Ayon kay BI Commissioner Ricardo David Jr., nagpanggap na isang Tony Sia Ong si Wang sa Philippine passport na ginamit nito palabas ng Pilipinas. Dahil hindi marunong mag-Tagalog, nagduda ang mga tauhan ng kawanihan at umamin ang akusado na isa siyang Chinese.Kumanta rin ang dayuhan na nakuha niya ang pasaporte sa kababayang nasa HK kapalit ng $US6,000. Nakapagbayad na umano si Wang ng $US4,000 at ang balanseng $US2,000 ay babayaran nito pagdating sa HK gamit ang pekeng pasaporte. Bukod kay Wang, naaresto rin ang isa pang Chinese na si Ching Sum Yip sa isinagawang entrapment sa isang hotel sa Pasay City.</body>
<link>http://www.philstar.com/Article.aspx?articleId=714395&amp;publicationSubCategoryId=92</link>
</article>
<article>
<title>Mike Arroyo reresbak</title>
<author>Nina Malou Escudero at Butch Quejada</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Iginiit ni dating Unang Ginoo Mike Arroyo sa pagbabalik nito sa bansa kahapon mula sa kanyang medical check-up sa Hong Kong na handa na niyang ‘balikan ang mga nagpapakalat ng akusasyon laban sa kanya at kanilang pamilya. Sinabi ni Atty. Arroyo, maliwanag ang ginagawa ng gobyerno na ginigi&amp;shy;pit ang kanilang pamilya matapos ang samu’t sa&amp;shy;ring akusasyon sa kanilang pamilya. Mariing itinanggi ni Mr. Arroyo ang akusasyon na siya ang may-ari ng ibinentang 2nd hand helicopters sa Philippine National Police (PNP). Wika pa ni Arroyo, ang paglalagay sa kanya sa watchlist ng Bureau of Immigration ay maliwanag na harassment ng kasaluku&amp;shy;yang gobyerno. Sinabi pa ni Mr. Arroyo, inatasan na niya ang kanyang mga abugado na kasuhan ng perjury si Mr. Archibald Po ng Lion Air dahil sa mga kasinungali&amp;shy;ngan nitong pinagsasabi sa pagharap nito sa Senado. “I wish to state clearly that I have no intention of avoiding accusations co&amp;shy;ming from Mr. Archibald Po... in an attempt to escape liability for criminal acts by riding on the present administration’s wave of malicious persecution against the previous administration and my family,” giit pa ni Atty. Mike. “Let me put it of record that I do not own those subject helicopters sold to the PNP. I did not purchase the helicopters from Mr. Po,” he said, referring to Lion Air president Archibald Po, who identified the former First Gentleman as the owner of the choppers sold as brand new to the PNP,” wika pa ni Atty. Arroyo. Idinagdag pa ng esposo ni dating Pangulong Gloria Macapagal-Arroyo, pawang kasinungalingan at walang basehan ang mga pinagsasabi ni Mr. Po sa pagharap nito sa Senado. Inakusahan din nito si Po ng naghahanap ng lusot upang maitago ang kanyang nagawang krimen sa pamamagitan ng pagdidiin sa kanya (Atty. Arroyo). Idinagdag pa ng dating Unang Ginoo, nagpunta siya sa Hong Kong para sa kanyang medical check-up at walang katotohanan ang akusasyong nagbabalak sila ng asylum sa Portugal upang takasan ng kanilang pamilya ang mga demanda at akusasyon laban sa kanila. Ipinaliwanag pa ni Atty. Arroyo sa kanyang arrival statement na “It is now obvious to all of us that the authorities in power have placed the highest prio&amp;shy;rity in a coordinated effort, whatever it takes, to harass the previous administration for imagined transgressions.” Aniya, takam na takam ang kasalukuyang admi&amp;shy;nistrasyon na pahirapan ang kanilang pamilya at gawing miserable ang kanilang buhay sa pamamagitan ng trial by publicity. “It is sad that we are being conveniently subjected to bad publicity, instead of properly referring whatever charges that may be brought against us to the proper courts,” giit pa ng dating First gentleman. Binatikos din niya si DOJ Sec. Leila de Lima sa paglalagay sa kanya sa watchlist na animo’y isa siyang criminal na nais tumakas. Samantala, hinamon naman ni Sen. Teofisto Guingona ang dating Unang Ginoo na humarap ito sa pagdinig ng Senate Blue Ribbon Committee kaugnay sa sinasabing ibinenta nitong 2nd hand choppers sa PNP. “We are looking forward to having him at the Senate Blue Ribbon Committee hearing on Thursday (August 11) to answer allegations that he was the real owner of the second –hand helicopters sold to the Philippine National Police (PNP) at brand new prices in 2009,” sabi ni Guingona.</body>
<link>http://www.philstar.com/Article.aspx?articleId=714682&amp;publicationSubCategoryId=92</link>
</article>
<article>
<title>MILF tutulong makamit ang kapayapaan sa Mindanao - PNoy</title>
<author>(Rudy Andal/Joy Cantos)</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Iginiit kahapon ni Pa&amp;shy;ngulong Benigno Aquino III ang paniniguro sa kanya ni MILF chairman Al Haj Murad Ebrahim na makikipagtulungan ang MILF sa isinusulong na peace talks ng gobyerno sa MILF. Ayon kay Pangulong Aquino, sa isinagawang media briefing sa PNP headquarters matapos pangunahan ang pagdiriwang ng ika-110 taong anibersaryo ng PNP, siniguro sa kanya ni Murad na hindi magiging hadlang ang MILF upang makamit ang minimithing kapa&amp;shy;yapaan sa Mindanao. Magugunita na sikretong nakipag-usap si Aquino kay Murad sa Tokyo, Japan noong Huwebes ng gabi sa isang hotel. Idinagdag pa ng Pa&amp;shy;ngulo, kabilang sa sinabi ni Murad ay dapat problem solver din ang nakaupo sa negotiating panel ng gobyerno. “We are here to solve the problem,” wika pa ni Murad kay Pangulong Aquino sa kanilang informal meeting sa Tokyo.</body>
<link>http://www.philstar.com/Article.aspx?articleId=714683&amp;publicationSubCategoryId=92</link>
</article>
<article>
<title>CCT beneficiaries dapat magtrabaho</title>
<author>Ni Malou Escudero</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Nais ni Senate President Juan Ponce Enirle na pagtrabahuhin ng gobyerno ang mga tumatanggap ng pera mula sa conditional cash transfer program ng Department of Social Welfare and Development (DSWD) dahil mistulang gobyerno pa umano ang nagtuturo sa mga ito upang maging tamad. Ayon kay Enrile, nakakadismaya ang pagtuturo ng DSWD ng katamaran at pagbibigay ng limos sa mga mahihirap na binibigyan ng pera buwan-buwan. Sa ginawang budget briefing sa Senado ng mga economic managers ng Malacanang, inirekomenda ni Enrile na baguhin ang sistema ng DSWD sa pamimigay ng P1,400 buwan-buwan sa bawat benepisyaryo ng programa. Sinabi ni Enrile na dapat magtrabaho ang mga benepisyaryo ng cash dole outs ng gobyerno upang matuto silang ‘mangisda’ at hindi sinusubuan lamang ng isda. Ginawa ni Enrile ang rekomendasyon matapos humirit ang DSWD ng P39 bilyon para itustos sa tatlong milyong Pilipino na benepisyaryo ng Pantawid Pamilyang Pilipino Program. Naniniwala si Enrile na dapat ibalik ng gobyerno ang dignidad at respeto sa sarili ng mga mahihirap na umaasa na lamang sa tulong pinansiyal gayong maaari naman silang magbanat ng buto o magtrabaho. Sa halip na pera, iginiit ni Enrile na dapat ipagkaloob ay trabaho ang ibigay na tulong katulad ng kaminero, mason, tagapag-linis ng estero o construction workers. Sinigurado naman ni Budget Secretary Butch Abad na pag-uusapan nila ni DSWD Sec.Dinky Soliman ang panukala ni Enrile.&amp;nbsp;&amp;nbsp;</body>
<link>http://www.philstar.com/Article.aspx?articleId=714684&amp;publicationSubCategoryId=92</link>
</article>
<article>
<title>Lady cop na lumaban sa 200 NPA i-promote agad - Aquino</title>
<author>Nila Rudy Andal at Joy Cantos</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Iniutos kahapon ni Pangulong Benigno Aquino III ang promosyon ng lady cop na nanguna sa pakikipaglaban sa mga rebeldeng New People Army (NPA). Hiniling ni Pangulong Aquino kay DILG Sec. Jesse Robredo na itaas kaagad ng ranggo ng National Police Commission (Napolcom) si Inspector Cha&amp;shy;rity Galvez dahil sa katapangang ipinamalas nito sa pakikipaglaban nito sa mga NPA. Nanguna si Insp. Galvez sa 30 pulis na nakipag&amp;shy;laban sa may 200 NPA na sumalakay sa Trento, Agusan del Sur. Naluha naman si Galvez sa tinanggap nitong pagkilala mula sa Pangulo at sa kanyang meritorious promotion. &amp;nbsp;&amp;nbsp;</body>
<link>http://www.philstar.com/Article.aspx?articleId=714685&amp;publicationSubCategoryId=92</link>
</article>
<article>
<title>Buwan ng Wika suportado ng trial lawyers</title>
<author>Ni Rudy Andal</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Ipinakita ng Philippine Trial Lawyers Association (PTLA) ang kanilang todong pagsuporta sa Buwan ng Wika sa pamamagitan ng pagsusulong na gamitin ang wikang sarili sa mga pagdinig sa korte hindi lamang sa Metro Manila at Bulacan kundi sa buong bansa. Sinabi ni Atty. Peter Principe, pangulo ng PTLA, hindi lamang dapat sa buwan ng Wika ipapakita ang pagmamahal sa Wikang Filipino kundi sa buong taon. Nagpasalamat din ang PTLA kay Komisyon ng Wikang Filipino chairman Jose Laderas Santos sa pagsusulong nito sa Korte Suprema na gamitin ang wikang pambansa sa mga pagdinig ng korte upang lubos na maunawaan ng mga akusado ang pinag-uusapan sa korte. Kaugnay nito, nagkaloob ng mga libro ang KWF sa mga kasapi ng PTLA sa ginanap na regular meeting nito sa New Dynasty restauarant sa Maynila.</body>
<link>http://www.philstar.com/Article.aspx?articleId=714687&amp;publicationSubCategoryId=92</link>
</article>
<article>
<title>CCP officials pinagbibitiw</title>
<author>Ni Gemma Garcia</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Pinagbibitiw ni Manila 5th district Rep. Amado Bagatsing ang mga opisyal ng Cultural Center of the Philippines (CCP) dahil sa pagpayag umano ng mga ito na makalusot ang kontrobersyal na art exhibit na “kulo”. Sinabi ni Bagatsing na dapat na magbitiw sa puwesto &amp;nbsp;si CCP chairman Raul Sunico at iba pang opisyal nito matapos na babuyin ng isang art exhibit si Kristo at ang relihiyon ng mga Katoliko. Bukod dito, nais din ni Bagatsing na magkaroon ng imbestigasyon tungkol sa nasabing kontrobersya na inalmahan ng iba’t ibang sektor, kabilang na ang simbahang katolika. Partikular namang ikina-init ng ulo ni Bagatsing ang isang imahe n Jesus Christ&amp;nbsp;kung saan dinikitan ang mukha nito ng kahoy na ari ng lalaki, at pigurin ni kristo na may tenga ng kuneho. Inilahad naman ni Bagatsing sa kanyang privileged speech ang pagkondena sa paglapastangan ng mga artist kay Hesu Kristo na umanoy hindi maka&amp;shy;taong pagturing ng mga ito sa larawan ng Panginoon. Si Mideo Cruz ang siyang artist ng nasabing exhibit.</body>
<link>http://www.philstar.com/Article.aspx?articleId=714688&amp;publicationSubCategoryId=92</link>
</article>
<article>
<title>Carnapping sa Crame pinabubusisi ni Bacalzo</title>
<author>Ni Joy Cantos</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Pinaiimbestigahan na ni Philippine National Police (PNP) chief Director General Raul Bacalzo ang sumingaw na pangangarnap ng sasakyan ng isang police colonel na nakaparada sa loob ng Camp Crame noong Hunyo. Kasunod ito nang&amp;nbsp;pagkakaaresto ng Quezon City Police District&amp;nbsp;sa apat na karnaper sa isang checkpoint operation sa kahabaan ng D. Tuazon, La Loma, Quezon City noong&amp;nbsp;nakalipas na Agosto 5. Lumilitaw sa imbestigasyon na ang kulay pulang Toyota Innova na sinakyan ng mga karnaper ay ang nakarnap na behikulo na pag-aari ni Sr. Supt. Glen de la Torre, opisyal ng Police Security and Protection Group (PSPG) sa Camp Crame. Ang kaso ng pagtangay sa behikulo ni de la Torre ay hindi ibinulgar ng mga opisyal ng PNP sa mediamen at nalantad lamang sa pagkakasakote sa apat na suspect. Hunyo 19 nakarnap habang nakaparada sa harapan ng PSPG ang sasakyan ni de la Torre na agad naman nitong inireport sa tanggapan ni PNP-Highway Patrol Group (PNP-HPG)&amp;nbsp;Director P/Chief Supt. Leonardo Espina. Hindi naman makapaniwala si Bacalzo na sa loob ng Camp Crame natangay ang behikulo at maaari umanong sa labas ito ng kampo. “ I suspect na maaaring sa labas nawala yun, inireport lang&amp;nbsp;&amp;nbsp; na iniwan yung susi dun sa kaniyang lalagyan sa opisina (PSPG)”, ani Bacalzo. Ayon pa sa PNP mas ma&amp;shy;kabubuting hintayin muna ang resulta ng imbestigasyon sa kasong ito. Kaugnay nito, nagbabala si Bacalzo na mananagot ang sinumang pulis, opisyal man o pangkaraniwan ang ranggo sa sandaling lumitaw sa imbestigasyon na nakikipagsabwatan ang mga ito sa carnapping syndicates.</body>
<link>http://www.philstar.com/Article.aspx?articleId=714689&amp;publicationSubCategoryId=92</link>
</article>
<article>
<title>Rollback sa gasolina</title>
<author>(Danilo Garcia)</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Bahagyang nabawasan ang mataas na presyo ng gasolina sa bansa makaraang magpatupad ng mailap na rollback ang mga kompanya ng langis bilang pagsunod umano sa dikta ng presyuhan ng internasyunal na pamilihan. Unang nag-anunsiyo ng P1-kada litrong rollback sa presyo ng unleaded at regular na gasolina, P0.50 sentimos sa diesel at P0.75 sentimos sa kerosene ang Pilipinas Shell na epektibo dakong alas-12:01 ng hatinggabi. Ayon kay Bobby Kanapi, tagapagsalita ng Pilipinas Shell, nagpasiya silang magtapyas ng halaga ng kanilang produkto upang sundan ang umiiral na presyo sa international market.&amp;nbsp;Nabatid na bumaba ng US$3 ang kada bariles ng langis sa internasyunal na merkado. Sumunod naman sa kaparehas ding halaga ng rollback ang Petron, Chevron at iba pang mga kompanya ng langis na naging epektibo dakong alas-6 ng umaga. Nagbaba rin ng P1 kada litro ng unleaded at premium na gasolina ang maliliit na oil players na Eastern Petroleum at Seaoil at mas mataas na P.75 kada litro pagbaba sa kanilang diesel. Ilang mga eksperto naman ang nagbigay ng prediksiyon sa posibleng pagbaba pa ng halaga ng langis sa pandaigdigang pamilihan matapos i-downgrade ng prestihiyong ahensiya na Standard and Poor ang credit rating ng Estados Unidos at ang paglakas ng piso kontra sa dolyar. &amp;nbsp;&amp;nbsp;&amp;nbsp;</body>
<link>http://www.philstar.com/Article.aspx?articleId=714690&amp;publicationSubCategoryId=92</link>
</article>
<article>
<title>'Shooter' nag-suicide sa firing range</title>
<author>Ni Danilo Garcia</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Isang masusing im&amp;shy;bestigasyon na ngayon ang isinasagawa ng pamunuan ng Eastern Police District (EPD) upang maberepika kung sadyang nagpatiwakal sa pamamagitan ng pagbabaril sa sarili ang isang shooter sa firing range ng isang kompanya ng baril sa Marikina City, kamakalawa ng hapon. Sa sketchy report na nakarating sa EPD, kinilala pa lamang ang biktima sa pa&amp;shy;ngalang “Joshua”, nasa pagitan ng edad 30-35 anyos, nakasuot ng short pants, at puting t-shirt.&amp;nbsp;Nagtamo ito ng tama ng bala ng kalibre .45 sa baba na tumagos sa kanyang ulo sanhi ng agaran nitong&amp;nbsp;kamatayan. Ayon sa ulat, dakong alas-3 kamakalawa ng hapon nang rumenta ng kalibre .45 baril ang biktima sa ARMSCOR firing range sa Brgy. Fortune, Marikina City.&amp;nbsp;Matapos na makaubos ng 10 bala sa bay #4, muli itong kumuha ng apat pang rounds ng bala at lumipat sa bay #10 ng firing range. Sinabi ni Pacifico Mendoza, firing range assistant, nagtanong pa ang biktima kung anong oras magsasara ang firing range na sinagot naman nito na alas-5 ng hapon. Nang puputok na ito, nagulat na lamang si Mendoza nang itutok ng biktima ang baril sa sariling baba at agad na ipinutok. Isinugod pa ang biktima ng mga tauhan ng firing range sa Amang Rodriguez Medical Center kung saan hindi na ito umabot ng buhay.</body>
<link>http://www.philstar.com/Article.aspx?articleId=714691&amp;publicationSubCategoryId=92</link>
</article>
<article>
<title>Disbarment vs Mayor Duterte iniharap</title>
<author>Ni Ludy Bermudo</author>
<date>
<month>August</month>
<day>09</day>
<year>2011</year>
</date>
<body>MANILA, Philippines - Pormal nang naghain ng disbarment case sa Korte Suprema ang mga opisyal ng Sheriffs Confe&amp;shy;deration of the Philippines (SCHOPHIL) laban kay Davao City Mayor Sarah Duterte kaugnay sa pa&amp;shy;nanakit nito sa isa nilang miyembro na si Sheriff Abe Andres&amp;nbsp;noong Hulyo 1 sa isang demolition procedure. Iyon ay kaugnay pa rin ng ginawang pananapak ng alkalde kay Sheriff Abe Andres na nagsisilbi lamang ng demolition order sa Barangay Soliman sa Davao City. Batay sa 5-pahinang complaint affidavit na inihain sa Office of the Bar Confidant, iginiit nina SCHOPHIL&amp;nbsp;Officers Pa&amp;shy;termoscio Labayani, Roberto Galing at Fernando Regino na nilabag ni Duterte na isa ring abogado ang ilang probisyon ng Code of Professional Responsibility. Partikular umanong nilabag ni Duterte ang Canon 11 at Canon 7 ng nasabing panuntunan na nagsasaad na dapat na igalang ng isang abogado ang mga hukuman at ang mga judicial officer at dapat na itaguyod ng isang abogado ang integridad at dignidad ng legal profession. Bilang mga sheriff, apek&amp;shy;tado rin umano ang mga opisyal ng SCHOPHIL&amp;nbsp;&amp;nbsp; sa marahas na&amp;nbsp;pag-atake kay Andres. Bunsod nito, hinihiling nila sa Korte Suprema na magsagawa ng imbestigasyon at padalhan din ng subpoena ang mga himpilan ng telebisyon para magsumite ng mga kopya ng video footage ng nasabing insidente.</body>
<link>http://www.philstar.com/Article.aspx?articleId=714692&amp;publicationSubCategoryId=92</link>
</article>
<article>
<title>Dengue alert itinaas: 32 patay</title>
<author>Nina Mer Layson at Joy Cantos</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Inalerto na ng Department of Education ang mga paaralan sa bansa laban sa sakit na dengue matapos isailalim sa state of cala&amp;shy;mity ang Ilocos Region dahil umabot na sa 32 katao ang namamatay habang 4,665 pa ang dinapuan ng sakit at patuloy ang pagdami ng naoospital. Pinag-iingat ni DepEd Secretary Armin Luistro ang mga mag-aaral, gayundin ang mga guro, na kaagad na magpatingin sa kanilang school clinic doctor sa sandaling makaramdam sila ng sintomas ng naturang sakit, dahil wala namang edad na pinipili ang sakit. Ilan sa sintomas ng dengue ay mataas na lagnat, rashes at matinding pananakit ng ulo. Sa ipinalabas na ulat kahapon ni National Disaster Risk Reduction and Management Council (NDRRMC) Executive Director Benito Ramos, mula Enero hanggang Agosto 2, 2011 tumaas ng 222 % ang kaso ng dengue sa Ilocos Region pa lamang sa loob ng mahigit sa 7 buwan. Ang nasabing bilang ay higit na mataas kumpara sa 1,450 kaso sa kaparehong period noong 2010. Sinabi ni Ramos na sa 32 nasawi, 17 ay mula sa Ilocos Region, 10 sa Ilocos Norte at pito sa Ilocos Sur; lima sa La Union&amp;nbsp;at 10 sa Pangasinan. Noong 2010 ay nasa 22 ang nasawi sa mga dinapuan ng dengue. Pinakamarami sa La Union na umaabot sa 1,947 katao, Ilocos Sur ay nasa 1, 244 ; Pangasinan ay aabot sa 1,006 at sa Ilocos Norte ay nasa 468 ang biktima. Kaugnay nito, nagtatag na ng “Express Lanes “kontra dengue ang mga hospital at rural health units sa La Union at Pangasinan. Nagsagawa na rin ng fogging, fumigation at cleanup drive sa nasabing mga lalawigan. Kasalukuyan nang nakikipagkoordinasyon ang Office of Civil Defense sa mga pharmaceutical at Healthcare Association of the Philippines upang magdala ng&amp;nbsp;mga gamot sa mga apektadong lugar. Inatasan na rin ang mga opisyal ng mga pa&amp;shy;aralan na makipag-ugnayan sa mga barangay officials upang masigurong mananatiling malinis ang paligid ng paaralan na isa sa mabisang paraan upang maiwasan na pamahayan ito ng mga dengue-carrying mosquitoes.</body>
<link>http://www.philstar.com/Article.aspx?articleId=715170&amp;publicationSubCategoryId=92</link>
</article>
<article>
<title>'Wag mag-TNT sa World Youth Day - CBCP</title>
<author>Ni Doris Franche</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Pinayuhan ng&amp;nbsp; Catholic Bishops Conference of the Philippines (CBCP)&amp;nbsp; ang may 2,000 pinoy dele&amp;shy;gates na dadalo &amp;nbsp;sa World Youth Day (WYD) 2011 sa Madrid, Spain, na huwag mag-defect o mag-TNT (tago-ng-tago) matapos ang mga aktibidad kasama si Pope Benedict XVI. Ayon kay Legazpi, Albay Bishop Joel Baylon, chairman ng Episcopal Commission on Youth (ECY) ng CBCP ang kanyang paalala ay bunsod na rin ng&amp;nbsp;ginawa ng ilang Pinoy delegates noong WYD 2000 sa Rome, Italy, kung saan lumabag sa bilang ng araw ng pananatili ang&amp;nbsp; mga ito sa naturang bansa batay sa kanilang Schengen visas kung saan ang mga ito ay nagpaiwan para magtrabaho doon. Dahil dito sinabi ni Bishop Baylon na magpapatupad na sila ngayon ng mas mahigpit na patakaran upang hindi maulit ang nakakahiyang pangyayari. Kapag naulit aniya ito ay hindi malayong ma-ban ang partipasyon ng mga kabataang Pilipino, tulad na lamang ng desisyon ng mga Katolikong obispo sa Myanmar na hindi puma&amp;shy;yag na magpadala ng mga delegado dahil marami sa mga pilgrims ang&amp;nbsp;nagpa-iwan sa Sydney, Australia noong 2008. Sa ngayon gagawin na umano ng ECY ang pagkumpiska pansamantala ng mga passports ng mahigit 400 mga delegado at ibabalik lamang sa huling araw o re-entry session sa Agosto 22 kung saan babalik na sila sa Pilipinas.? Bagamat sa Agosto 16 pa ang simula ng WYD ang iba sa mga delegado ay aalis na ng maaga upang tumira sa kanilang mga foster homes o kaya sa simbahan sa Madrid. Samantala may ibang delegates din ang balak na manatili muna sa Europa para mag-tour.</body>
<link>http://www.philstar.com/Article.aspx?articleId=715171&amp;publicationSubCategoryId=92</link>
</article>
<article>
<title>DENR chief tambak ang kaso sa Ombudsman</title>
<author>Ni Butch Quejada</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Posibleng dumaan sa butas ng karayom si Department of Environment and Natural Resourcess Secretary Ramon Paje&amp;nbsp;sa Commission on Appointments dahil sa tambak na kasong kinakaharap niya sa Ombudsman. Nakatakdang humarap ngayon si Paje sa CA para sa kumpirmasyon ng kanyang nobramyento bilang Kalihim ng DENR. Ayon sa investigation report ng Commission on Appointments, may naka-pending na 4 na kaso laban kay Paje na isinampa nina Gloria Estenzo Ramos at Mary Joan Dulhao ng Philippine Earth Justice, Inc., kaugnay sa umano’y paglabag sa Anti-Graft and Corrupt Practices Act at ang umano’y pagsuway sa RA 6713 at RA 9485 sa “alleged conduct prejudicial to the best interest of the service, conduct unbecoming and misconduct.” Ang dalawang nabanggit na kaso ay bunga ng pagtanggi ni Paje na mag-provide o mag-deliver ng kopya sa hiniling na Environmental Compliance Certificate (ECC) na inisyu sa probinsiya ng Cebu para sa pagtatatag ng Coal Ash Waste Disposal facility at ang patuloy na pagtanggi ng akusado na bigyan ng karapatang makakuha ng impormasyon ang nagreklamo sa mga pampublikong isyu. May dalawa pang kaso ng “alleged usurpation of Authority (Art. 17, Revised Penal Code) and for alleged grave misconduct, insubordination and conduct prejudicial to the best interest of the service” nag isinampa kay Paje. Inakusahan din si Paje na alaga umano ng nakaraang Arroyo administration.&amp;nbsp;Sa reklamo ni Clemente Bautista ng Kalikasan People’s Network for the Environment, minaniobra umano ni Paje ang pagbebenta at pagsasapribado ng&amp;nbsp;mineral facilities sa Mt. Diwalwal. Sa investigation report pa ng CA, inakusahan naman ni Zamboanga del Norte Gov. Rolando Yebes si Paje sa pagkunsinti sa bigtime illegal loggers sa Zamboanga del Norte. Nag-isyu pa umano si Paje ng memorandum noong Dec. 23, 2004 upang pagbigyan ang DACON Logging Co. na maitakas ang 2,281.44 cubic meters ng trosong iligal mula Zamboanga del Norte patungo sa Zamboanga City. Pinangalanan din si Paje na umano’y sangkot sa iligal na pagmimina at pagtotroso sa Aroroy, Masbate at Boston, Davao Oriental.</body>
<link>http://www.philstar.com/Article.aspx?articleId=715172&amp;publicationSubCategoryId=92</link>
</article>
<article>
<title>Santiago binigyan ng ultimatum ng PNP</title>
<author>Ni Joy Cantos</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Binigyan na kahapon ng ultimatum ni Philippine National Police (PNP) Chief Director General Raul Bacalzo si Sr. Supt. Rafael Santiago at 5 pang kasamahan nitong pulis na lumutang sa Camp Crame at kung hindi ay patatalsikin na sa serbisyo. “If he does not report from PNP, he will be drop from rolls,” babala ni Bacalzo. Si Santiago at mga kasamahan nito ay umaming nag-switching umano ng mga Election Returns (ERs) sa Batasan Pambansa noong May 2004 national elections upang tiyakin ang panalo ng noo’y si presidential candidate Gloria Macapagal Arroyo laban sa katunggali nitong si yumaong action king Fernando Poe Jr. Sinabi ni Bacalzo na nakipag-usap na siya kay Justice Secretary Leila de Lima na sinabi sa kaniyang wala sa kustodya niya si Santiago. Una nang lumantad si Santiago at ibinulgar na inutusan umano silang mag-switching ng ER’s sa Batasan Pambansa ng noo’y si dating PNP Chief at ngayo’y Zambales Governor Hermogenes Ebdane bagay na itinanggi naman ng huli. Sa panig naman ni PNP Spokesman Chief Supt. Agrimero Cruz Jr., sinabi nitong isasailalim sa proseso si Santiago na konting panahon na lamang ang nalalabi ay madidismis na sa PNP kapag nagmatigas pa ring lumantad at magpaliwanag sa kaniyang Absent Without Official Leave (AWOL) status. Ayon kay Cruz lahat ng benepisyo para kay Santiago at maging sa mga kasamahan nito ay mawawala kapag napatalsik ito sa roster ng PNP.</body>
<link>http://www.philstar.com/Article.aspx?articleId=715173&amp;publicationSubCategoryId=92</link>
</article>
<article>
<title>Foreigners na naka-sando, tsinelas bawal sa immigration</title>
<author>Ni Doris Franche</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Hindi&amp;nbsp;na makapapasok sa tanggapan ng Bureau of Immigration (BI) sa Intramuros, Maynila ang mga dayuhan at publiko na naka-shorts, sando at naka-tsinelas matapos na magpalabas ng direktiba si Immigration Commissioner Ricardo David Jr., sa mga kawani ng Civil Security Unit (CSU). Ayon kay David, dapat pangalagaan ang imahe ng bansa at tanggapan na unang ahensiya ng pamahalaan na pinupuntahan ng mga dayuhang nais pang manatili sa Pilipinas. Nararapat lamang ang wastong pananamit kung magtutungo ang mga banyaga sa kawanihan. Inatasan din nito ang mga tanggapang nagbibigay ng tinatawag na frontline services tulad ng Visa Extension, Student Desk at Alien Regulation Division na huwag asikasuhin ang papeles ng mga nagpupunta doon na hindi akma ang pananamit. Sinabi ni BI administrative chief Felino Quirante Jr. na ang kawanihan, tulad ng iba pang tanggapan ng pamahalaan, ay dapat magpatupad ng dress code dahil hindi lamang mga dayuhan ang kanilang pinaglilingkuran kundi maging ang mga kababayang nangangailangan ng dokumento para sa kanilang paglabas at pagpasok sa Pilipinas. Sa ibang bansa anya ay hindi nakapapasok sa mga immigration office ang mga Pilipino na naka-short, sando at naka-tsinelas lamang.</body>
<link>http://www.philstar.com/Article.aspx?articleId=715174&amp;publicationSubCategoryId=92</link>
</article>
<article>
<title>CGMA inilagay na sa watchlist</title>
<author>Ni Doris Franche</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Ipinasailalim na ng Department of Justice (DOJ) sa Immigration watchlist si dating pangulo at ngayo’y Pampanga Congresswoman Gloria Macapagal-Arroyo. Sinabi ni Justice Secretary Leila de Lima na matagal na sanang may order pero ipinagpaliban dahil sa “humanitarian reasons” matapos na ring sumalang sa cervical spine surgery si Congw. Arroyo. May kinalaman ang watchlist order sa kinakaharap ni Ginang Arroyo na mga kasong plunder. Nilinaw naman ni de Lima na ang watchlist order ay paniniguro lang na hindi basta makakaalis ng bansa ang isang tao nang walang pahintulot mula sa DOJ. Una nang ring inilagay sa Immigration watchlist ang asawa ni Ginang Arroyo na si Mike matapos i-request ng Senado sa gitna ng pagsasangkot sa pangalan nito sa bentahan ng segunda-manong helikopter sa PNP. Samantala, nakatakdang sumalang ngayon sa emergency surgery si Mrs. Arroyo matapos umanong mawala sa lugar ang itinanim na titanium sa leeg nito matapos ang operasyon sa kanyang gulugod sa leeg.</body>
<link>http://www.philstar.com/Article.aspx?articleId=715175&amp;publicationSubCategoryId=92</link>
</article>
<article>
<title>Cha-cha umusad na sa Kamara</title>
<author>Ni Gemma Garcia</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - Binanatan ni Gabriela Partylist Rep. Luzviminda Ilagan ang pakay ng mga kasamahang kongresista sa pagsusulong ng Charter Change o Cha-Cha. Sa pag-usad ng panukala sa House Committee on Constitutional Amendments sa pamumuno ng chairman nito na si Misamis Occ. Rep. Loreto Ocampos, inilatag muna nito ang pitong ‘economic amendments’ na nakasaad sa bagong mukha ng ng cha-cha, na tumatarget sa foreign direct investors. Kabilang dito ang pag-alis sa 60 hanggang 80 percent ng equity limitations para sa mga foreign investor; pagtanggal sa paglimita sa mga kumpanya sa mga Pilipino lamang; malayang paggamit ng mga banyagang mamumuhunan sa natural resources ng bansa; pagpapahintulot sa mga ito na mag-ari ng mga industrial lands; pagpasok ng mga media foreign entities sa local media; pagpapapasok ng mga foreign professionals at pagpapahintulot sa pag-iinvest sa mga eskwelahan sa bansa.&amp;nbsp;&amp;nbsp; Kinuwestiyon ni Ilagan kung paano magbebenepis&amp;shy;yo ang Pilipinas sa mga naturang hirit.</body>
<link>http://www.philstar.com/Article.aspx?articleId=715176&amp;publicationSubCategoryId=92</link>
</article>
<article>
<title>Pabahay para sa Ita inaprub</title>
<author>Ni Butch Quejada</author>
<date>
<month>August</month>
<day>10</day>
<year>2011</year>
</date>
<body>MANILA, Philippines - &amp;nbsp;Inaprubahan na ng lupon ng National Housing Authority ang unang proyekto sa pabahay para sa mga Aeta. Ito ang inihayag kamakailan ni Vice President at Housing and Urban Development Coordinating Council (HUDCC) Chairman Jejomar C. Binay. Makikinabang din ang iba pang mga katutubong komunidad sa housing program for indigenous people na isang programang inaprubahan ng NHA Board na pinangunguluhan ni Binay. Sinabi ni Binay na mabibiyayaan sa proyektong pabahay ang Tribung Ayta ng Nabuklod na ang mga miyembro ay pawang residente ng bayan ng Floridablanca sa Pampanga.&amp;nbsp;Ipinahayag ng panlalawigang pamahalaan ng Pampanga ang hangarin nitong mailipat ng ibang panirahan ang 3,000 Ita na walang sariling tahanan. Ginawa ng Bise Presidente ang pahayag sa eight leg ng Pabahay Caravan sa Laoag City, Ilocos Norte. Sinabi ni Binay na makikipag-ugnayang mabuti ang HUDCC sa mga pamahalaang lokal para matiyak na epek&amp;shy;tibong maipapatupad ang proyektong pabahay para sa mga katutubong komunidad, empleyado ng pamahalaan at constituents. Idinagdag niya na layunin ng Pabahay Caravan na mapalakas ang tambalan ng pambansang pamahalaan at ng pamahalaang lokal para makapagtayo ng murang pabahay at mapag-ibayo ang pagbibigay ng serbisyong pabahay sa mamamayan.</body>
<link>http://www.philstar.com/Article.aspx?articleId=715177&amp;publicationSubCategoryId=92</link>
</article>
<article>
<title>2nd operation kay GMA, bigo</title>
<author>Ni Danilo Garcia</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Bigo ang ikalawang operasyon kay Pampanga Rep. Gloria Macapagal-Arroyo matapos na matuklasan ng mga espesyalista ng St. Luke’s Medical Center na may impeksyon ang naunang operasyon nito sa kanyang “cervical spine”. Kinumpirma ni dating unang ginoo Atty. Mike Arroyo na hindi natapos ang “emergency surgical operation” dahil sa mas matinding panganib sa buhay ng pasyente kung itutuloy ito. Kinakailangan pa uma&amp;shy;no na magpahinga ng hanggang tatlong linggo upang makabawi ang katawan bago isagawa ang ikatlong ope&amp;shy;rasyon na magtatama sa problema nito sa gu&amp;shy;lugod. Isinailalim kahapon dakong alas-8 ng umaga sa operasyon ang da&amp;shy;ting Pangulo makaraang madiskubre na nawala sa porma ang ikinabit na “titanium implant” sa gulugod sa may leeg nito. Ito’y makaraang irek&amp;shy;lamo ni Mrs. Arroyo nitong nakaraang Martes sa kanyang check-up ang pananakit at panghihina ng kapwa niya mga braso na direktang nakakonekta sa apektadong “cervical spine”. Sa naturang “emergency reconstructive surgery, sinabi ni Dr. Juliet Cervantes na aalamin kung papalitan ang ikinabit na “titanium implant” o malalaman kung marupok na ang buto sa gulugod ng dating Pangulo na sanhi ng pagkawala sa puwesto ng implant. Sinasabing mas delikado umano ang ikalawang operasyon na kung hindi naman maisasagawa ay maaaring magpalala sa kundisyon ni Mrs. Arroyo at magresulta sa mga kumplikasyon sa kanyang “nerves” na kumokontrol sa itaas na bahagi ng kanyang katawan.</body>
<link>http://www.philstar.com/Article.aspx?articleId=715425&amp;publicationSubCategoryId=92</link>
</article>
<article>
<title>Riot sa London: Pinoy ginulpi, ninakawan!</title>
<author>Ni Ellen Fernando</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Isang Pinoy ang ginulpi at tinangayan ng gamit sa naganap na riot sa London. Ayon kay Foreign Affairs spokesman Raul Hernandez, inatake&amp;nbsp;ng isang grupo ng kabataan ang Pinoy na hindi pa pinangalanan at puwersahan kinuha ang kanyang dalang cellphone at relo saka siya iniwang sugatan. Bunsod nito, inilagay na sa alert level 1 ng DFA ang alarma sa mga Pinoy sa London at pinapayuhan ang mga ito na maging mapagmatyag at umiwas na tumungo sa mga shopping mall at business areas na siyang inaatake ng kabataang grupo na nagsasagawa ng pagsusunog at pagnanakaw. Nagsimula ang kaguluhan matapos na isang kabataan ang nabaril ng British police na ikinagalit ng mga kabataang&amp;nbsp;grupo mula sa mga mahihirap na lugar sa London at karatig lugar. Nakahanda&amp;nbsp;ang contingency plan ng Embahada sa London sakaling lumala ang sitwasyon upang matiyak ang kaligtasan ng may 250,000 Pinoy sa buong United Kingdom. Bukod sa London, umabot na rin ang kaguluhan sa Birmingham, Bristol, Liverpool, Salford at maging ang pinakama&amp;shy;laking lungsod sa Manchester.</body>
<link>http://www.philstar.com/Article.aspx?articleId=715426&amp;publicationSubCategoryId=92</link>
</article>
<article>
<title>Gasolina bababa ng P5/litro</title>
<author>Ni Malou Escudero</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Dahil sa pagbagsak ng credit rating ng Amerika, tinaya ni Senator Ralph Recto, chairman ng Se&amp;shy;nate Committee on Ways and Means, na bababa ng P5.00 kada litro ang presyo ng gasolina kabilang na ang iba pang produktong petrolyo. Ipinaliwanag ni Recto na lalakas ang halaga ng piso laban sa dolyar dahil sa pagbaba ng credit ra&amp;shy;ting ng Estados Unidos kaya tiyak na bababa rin ang presyo ng mga produktong petrolyo. Hihina aniya ang konsumo ng Amerika sa la&amp;shy;ngis dahil mawawalan ng kumpiyansa ang mga tao na gumastos kaya hihina rin ang demand ng mga produktong petrolyo sa nasabing bansa. “Mahina ang ekonomiya ng Amerika dahil summer ngayon dun, dahil mahina yan walang kumpiyansa ang taong gumastos diyan, hindi magmamaneho masyado, hindi magpapalagay ng gasolina masyado so hihina ang demand ng gasolina kaya ngayon ang merkado bumabagsak ang presyo ng gasolina so pakinabang sa atin yun,” pahayag ni Recto. Naniniwala rin si Recto na posibleng maging P40.00 kada dolyar ang palitan kung saan lalakas ang halaga ng piso na magiging daan din upang magkaroon ng mas ma&amp;shy;laking savings sa foreign loan ang pamahalaan.</body>
<link>http://www.philstar.com/Article.aspx?articleId=715427&amp;publicationSubCategoryId=92</link>
</article>
<article>
<title>Santiago sabit sa hulidap - DILG</title>
<author>Ni Butch Quejada</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Sangkot umano sa hulidap at iba pang illegal na aktibidad&amp;nbsp; ang kontrobersiyal na pulis na si&amp;nbsp; Police Senior Rafael Santiago Jr. noong ito ay Provincial director pa ng PNP sa Zambales. Sa confidential report mula sa&amp;nbsp;Department of Interior and Local Government (DILG), lumitaw na ginagamit ni&amp;nbsp; Santiago ang illegal na gawain sa pamamagitan ng mga tauhan noong ito ay nagsimula sa puwesto sa Zambales PNP noong&amp;nbsp; Enero 2010 na layuning makakuha ng protection money. Ang&amp;nbsp;20 pulis na dinala niya sa Zambales ay mula sa&amp;nbsp;National Capital Region Police Office (NCRPO). Sinasabi sa&amp;nbsp;report na sa isang buwang pag-upo ni Santiago sa puwesto, ang mga trusted personnel nito ay nagdala ng&amp;nbsp;50 video karera machines sa&amp;nbsp; Zambales mula&amp;nbsp;Metro Manila na unang inilagay sa isang safe house sa Subic at saka inilagay ni Santiago sa ibat ibang bayan sa Zambales partikular sa bayan ng San Antonio, San Narciso at Iba, Zambales. Sa ilalim ng pamunuan ni Santiago, naging talamak din umano ang mga illegal na pasugalan tulad ng “Pula Puti” at&amp;nbsp;“tupada” gayundin ng&amp;nbsp;hulidap kung saan ang mga nahuhuling indibidwal na may kasong drug trafficking ay naibaba sa kasong drug possession lamang at pineperahan din umano ang mga club owners kapag may nahuhuling mga GRO at upang mapanatili ang negosyo ay mayroon silang koleksiyon mula sa club.</body>
<link>http://www.philstar.com/Article.aspx?articleId=715428&amp;publicationSubCategoryId=92</link>
</article>
<article>
<title>Ospital ginagawang sanglaan</title>
<author>Ni Gemma Garcia</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Maging ang mga ospital ay ginagawa na ring pawnshop o sanglaan ka&amp;shy;pag walang naibabayad ang mga mahihirap na pasyente upang makalabas sa sandaling maga&amp;shy;ling na sila. Ito ang ibinunyag ni Bayan Muna Rep. Teddy Casino sa ginanap na budget hearing ng Department of Health kung saan ipinakita nito kay DOH Secretary Enrique Ona ang dalawang memo mula sa PHilippine Childrens Medical Center (PCMC) na nakasaad ang isang polisiya na maaring mangolekta ng “collateral” na ibinebenta naman umano sa mga empleyado ng nasabing ospital. Paliwanag pa ni Casino na nakagawian o practice na umano ng PCMC ang paghingi sa mahihirap na pasyente ng mga personal na gamit na maaring isangla tulad ng mobile phones at relo kapalit nang pagpapalabas sa pasyente. Nakapaloob sa MCM No. 45 ang kautusan sa paggamit ng collateral base sa RA 9439 habang ang MCM No. 46 ay nagbibigay ng guidelines sa pagbebenta ng natu&amp;shy;rang collateral.</body>
<link>http://www.philstar.com/Article.aspx?articleId=715429&amp;publicationSubCategoryId=92</link>
</article>
<article>
<title>Kaso vs ex-PAGCOR officials pang-cover-up lang</title>
<author>Ni Butch Quejada</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Naniniwala ang isang mambabatas na ginagamit ng kasalukuyang pinuno ng Philippine Amusement and Gaming Corporation (PAGCOR) ang mga kasong isinampa laban sa mga nakaraang opisyal ng ahensiya bilang cover-up sa kasalukuyang scams at eskandalong kinasasangkutan ng tanggapan. “It is incidental but helps in covering up alleged present anomalies,” wika ni Zambales Rep. Mitos Magsaysay, na aktibong nakikilahok sa imbestigasyon ng House committee on games and amusement sa P400 million natalo sa PAGCOR casinos sa dayuhang sindikato noong Mayo. Ayon kay Rep. Magsaysay, nakatakdang magsagawa ng pagdinig ang komite upang i-determina ang pananagutan ng PAGCOR officials sa isyu. Kasabay nito, hiniling ng isang online anti-corruption group na kilala bilang Grupo Kontra Kurakot (GKK) kay PAGCOR chairman Cristino Naguiat na ipaliwanag ang kanyang katahimikan sa isyu ng mahigit dalawang buwan bago ito natuklasan ni Quezon Rep. Danilo Suarez. Sa inisyal na pagdinig, kinastigo ni Magsaysay ang PAGCOR officials sa pagpayag nilang makaalis ng bansa ang tatlong miyembro ng sindikato dala ang pera. Ang tatlo, kabilang ang notoryus na si Ben Lui, ay nakapuslit sa bansa matapos sampahan lang ng Department of Justice (DOJ) ng mahinang simple estafa case. Nagtataka ang GKK kung bakit pinayagan si Lui na maglaro sa casino gayong ban na ito sa lahat ng PAGCOR casinos, at iba pang sugalan sa buong mundo.</body>
<link>http://www.philstar.com/Article.aspx?articleId=715431&amp;publicationSubCategoryId=92</link>
</article>
<article>
<title>'Hostage' sa patay, bawal na!</title>
<author></author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Ipagbabawal na ang pag-hostage ng ospital, morgue at punerarya sa mga bangkay dahil sa hindi makabayad ang kanilang mga kaanak. Ito ay sa sandaling maipasa ang House Bill No. 5035 o “Anti-Detention of Cadaver Act of 2011 na inihain ni Eastern Samar&amp;nbsp;Rep. Ben Evardone na nagbabawal na ng pangho-hostage ng bangkay dahil hindi makabayad ng hospital o medical bills at funeral services. Magiging labag din sa batas sa sinuman na ipagbawal o ibinbin ang pagpapalabas ng Death Certificate ng namatay dahil hindi nakabayad ng buo o may natitirang utang. Mababalewala rin umano ang anumang kasunduan o kontrata na ginawa na pumapayag na ma-hostage ang bangkay o mabitin ang pagbibigay ng death certificate. (Butch Quejada/Gemma Garcia)</body>
<link>http://www.philstar.com/Article.aspx?articleId=715432&amp;publicationSubCategoryId=92</link>
</article>
<article>
<title>NCRPO chief dawit sa 'iligal' ni Ebdane</title>
<author>Ni Doris Franche</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - Inakusahan ni poll fraud whistleblower Police Sr. Supt. Rafael Santiago Jr. si Zambales Gov. Hermo&amp;shy;genes Ebdane Jr. ng paggamit sa kanyang mga “pinagkakatiwalaang tauhan” sa iligal na pagmimina sa nasabing lalawigan at nagmanipula ng resulta ng 2004 elections na pumabor kay dating Pangulong Gloria Arroyo. Sa text message na ipinadala sa mga mamamahayag, sinabi ni Santiago na batid umano ni National Capital Regional Police Office chief Dir. Alan Purisima ang plano ng kanyang among si Ebdane na guluhin ang halalan noong 2004. Ayon kay Santiago, si Purisima ang pinaka pinagkakatiwalaang tauhan sa Police Anti Crime Emergency Response (Pacer) at National Anti-Kidnapping Task Force (Naktaf). Aniya, may mga pagkakataong si Ebdane ay mag-oopisina sa tanggapan ng Pacer para sa mga sensitibo at highly classified missions. Ginagamit din umano ni Ebdane ang kanyang mga dating operatiba sa Naktaf upang sirain siya at iba pang whistle blower.</body>
<link>http://www.philstar.com/Article.aspx?articleId=715433&amp;publicationSubCategoryId=92</link>
</article>
<article>
<title>Ombudsman hinamon ng KKKK</title>
<author>Ni Rudy Andal</author>
<date>
<month>August</month>
<day>11</day>
<year>2011</year>
</date>
<body>MANILA, Philippines - ?Hinamon ng Kilusan Kontra Kabulukan at Katiwalian (KKKK) si bagong talagang Ombudsman Conchita Carpio Morales na sampolan ang mga kaibigan, kaklase at kabarilan ni Pangulong Aquino na nadadawit sa kasong plunder upang ?patunayan na hindi ito naiimpluwensiyahan ng Malakanyang. Ilan sa mga tinukoy ng KKKK na tinik sa pangakong tuwid na daan ni Aquino ang kaibigang si Lt. Gen. Gaudencio Pangilinan na itinalaga bilang hepe ng Bureau of Corrections at kaklase sa Ateneo de Manila University na si MMDA Chairman Francis Tolentino na kapwa may kasong plunder. Ayon kay KKKK spokesman Jun Pena, dapat isama ni Morales sa pangakong&amp;nbsp;1,000 kasong lulutasin sa unang buwan nito bilang Ombudsman ang plunder cases na?isinampa ni dating Tagaytay City administrator Rev. Ronald Tan na nagparatang sa MMDA chairman at sa kapatid nitong si Tagaytay City Mayor Abraham Tolentino ng ?pagpapayaman habang nasa poder. Nagberipika rin si Tan sa Land Registration Authority (LRA) at natuklasan niya na ang tanging ari-arian ng mga Tolentino bago naluklok sa kapangyarihan ay isang lupain sa Barangay Tolentino West sa Tagaytay. Ngunit habang nasa poder ang mga Tolentino, naipatayo umano nila ang Cockpit Arena, Frablyn Towers, Star Ridge Plaza, Windy Ridge Hotel, Airborne Building, New Orleans Hotel at Overlook Inn.</body>
<link>http://www.philstar.com/Article.aspx?articleId=715434&amp;publicationSubCategoryId=92</link>
</article>
<article>
<title>Koko proklamado na!</title>
<author>Ni Malou Escudero</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Maaari ng tawaging senador at makadalo sa sesyon sa Lunes si Atty. Aquilino “Koko” Pimentel III matapos itong iproklama kahapon bilang nanalong senador noong 2007 senatorial elections ng Senate Electoral Tribunal. Tumagal ng halos apat na taon ang inihaing election protest ni Pimentel na napabilis lamang ng&amp;nbsp;magbitiw sa kaniyang tungkulin si dating Se&amp;shy;nator Juan Miguel Zubiri matapos lumutang ang ilang testigo gaya nina da&amp;shy;ting election officer Lintang Bedol at dating ARMM governor Zaldy Ampatuan na nagpapatunay na nagkaroon nga ng dayaan. Sa isinagawang deli&amp;shy;berasyon kahapon ng mga miyembro ng SET sa Hotel Sofitel, mas kinatigan na nila ang protesta ni Pimentel lalo pa’t binawi na ni Zubiri ang kaniyang counter-election protest makaraang magbitiw sa puwesto. Ito ang kauna-una&amp;shy;hang pagkakataon na may iprinoklamang senador ang SET matapos magbitiw ang isang senador na papalitan sa puwesto. Si Pimentel ay anak ni dating senator Aquilino “Nene” Pimentel Jr., na nagsilbing senate minority leader bago matapos ang kaniyang termino. Matatandaan na sina Zubiri at Pimentel ang naghabulan sa pang-12 puwesto sa senatorial elections noong 2007 kung saan nakakuha ang una ng 11,005,866 na boto kontra kay Pimentel na 10,987,347 na boto. Aabot na lamang sa isang taon at 10 buwang manunungkulan si Pimentel bago ang election sa 2013. Sa Mati, Davao del Sur manunumpa si Pimentel bilang senador kung saan nakakuha umano siya ng malaking boto.</body>
<link>http://www.philstar.com/Article.aspx?articleId=715805&amp;publicationSubCategoryId=92</link>
</article>
<article>
<title>Mag-asawang Arroyo nanganganib ang buhay?</title>
<author>Nina ni Danilo Garcia/Malou Escudero</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Kapwa umano nanganganib ang buhay ng mag-asawang Rep. Gloria Macapagal-Arroyo at Atty. Mike Arroyo na parehong inoobserbahan ngayon ng mga espesyalista sa St. Luke’s Medical Center. Ayon kay Dr. Juliet Cervantes, isa sa mga doktor ng mga Arroyo, na nabigo sila na ma-“reconstruct” ang “titanium implant” na dapat ay sumusuporta sa cervical spine ni Congw. Arroyo sa operasyon nitong Miyerkules. Sinabi nito na gising naman ang kanilang pas&amp;shy;yente ngunit kailangan nilang makontrol ang posibleng paglala ng impeksyon sa operasyon sa pamamagitan ng “antibiotics, effective management and prayers”. Inoobserbahan rin sa naturang pagamutan ang dating unang ginoo makaraang sumama naman umano ang kundisyon nito na may kaugnayan sa kanyang ilang beses na operasyon sa puso. Nakatakda sanang dumalo sa pagdinig sa kontro&amp;shy;bersyal na “chopper deal” sa Senado si Arroyo ngunit nabigo dahil sa kundisyon na maaaring magresulta sa “sudden death” o agarang pagkamatay. Sa sertipiko na ipinadala sa Senado, sinabi ng cardiologist ng St. Luke’s na si Dr. Nicholas Cruz na “the presence of another tear or dissection could precipitate rupture or sudden death”.&amp;nbsp; Kinumpirma naman ito ni Dr. Mariano Blancia, direktor ng Senate Medical and Dental Bureau at kung siya anya ang tatanu&amp;shy;ngin grabe talaga ang sakit ni Arroyo at posibleng bumuka o maghiwalay ang blood vessels nito sa puso kung sasailalim sa matinding stress.</body>
<link>http://www.philstar.com/Article.aspx?articleId=715806&amp;publicationSubCategoryId=92</link>
</article>
<article>
<title>Watchlist kay CGMA posibleng bawiin</title>
<author>Ni Ludy Bermudo</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Maari pang bawiin pansamantala ng Department of Justice (DOJ) ang immigration watchlist order (WLO) na ipinalabas laban sa dating Pangulo at ngayon ay Pampanga 2nd District Rep. Gloria Macapagal Arroyo kung mabeberipika ang kasalukuyang kondisyon ng kalusugan ni GMA at kung magtatagal ito sa pagamutan. Sinabi ni Justice Secretary Leila de Lima na kokonsultahin niya si Chief State Counsel Ricardo Paras III at ang National Prosecution Service (NPS) hinggil dito. “We have to check the real condition din based on the bulletins, the me&amp;shy;dical bulletins, being gi&amp;shy;ven by the hospital authorities. So tingnan natin ano magiging announcement nila on that, kung matatagalan ba, kasi kung a few days lang, I would rather na hindi ko yan bawiin,” ani de Lima. “Pero kung medyo matatagalan pa and the exact condition of the former president is verified, then I can withdraw that muna. We’re open to that but I don’t know kung talagang gagawin ko yun na i-withdraw ko na muna and i-reissue in due time,” anang kalihim. Ipinalabas ang WLO na magtatagal ng 60-araw noong Agosto 9, kung ka&amp;shy;ilan muling isinugod sa pagamutan ang dating pa&amp;shy;ngulo dahil sa pagkakaroon ng “very rare” spinal infection. Habang nasa ilalim ng WLO, hindi maaaring makalabas ng bansa ang dating pangulo nang hindi humihingi ng permiso mula sa DOJ. Nasa ilalim na rin ng WLO ang asawa nitong si Mike dahil sa umano’y pagkakasangkot sa pagbebenta ng dalawang se&amp;shy;cond hand na helicopter sa presyong brand new sa PNP noong 2009. Una na ring sinabi ni de Lima na pinag-aaralan nilang isailalim na rin sa WLO si Ang Galing Pinoy party-list Rep. Mikey Arroyo at asawa nitong&amp;nbsp;si Ma. Angela na nahaharap naman sa kasong tax evasion sa DOJ.</body>
<link>http://www.philstar.com/Article.aspx?articleId=715807&amp;publicationSubCategoryId=92</link>
</article>
<article>
<title>Kanselasyon sa lisensiya ng PAMI, binawi</title>
<author>Ni Danilo Garcia</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Ibinasura na ng Insu&amp;shy;rance Commission ang “cancellation order” o pagkansela sa lisensya laban sa Passengers Accident Management and Insu&amp;shy; rance Agency Inc. (PAMI) kasama ang UCPB Ge&amp;shy;neral Insurance Company Inc. bilang principal insu&amp;shy;rance company sa bansa. Sa kanyang sulat kay Eduardo Atayde, chairman at pangulo ng PAMI, sinabi ni Insurance Commissioner Emmanuel Dooc na ikunsidera nila sa kanilang de&amp;shy;sisyon ang pagsusu&amp;shy;mite ng UCPB ng mga certification noong Abril 29 at Mayo 26 na nagsasabi na walang nilabag ang PAMI sa kanilang mga gastos noong 2009. “Considering the issuance of the above mention certifications and the approval of the allowance “marketing expense” by UCPB Gen and/or insu&amp;shy;rance companies belonging to the PAMI group we are lifting the cancellation order on the license of PAMI with UCPB Gen as principal insurer,” saad sa sulat. Nakasaad sa certifi&amp;shy;ca&amp;shy;tion na ang kinukwes&amp;shy;tyong gastos sa 2009 Financial Statements ng PAMI ay pawang awtorisado at aprubado ng member companies.</body>
<link>http://www.philstar.com/Article.aspx?articleId=715808&amp;publicationSubCategoryId=92</link>
</article>
<article>
<title>10 opisyal ng CCP, Mideo Cruz kinasuhan na sa Ombudsman</title>
<author>Ni Angie dela Cruz</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Sinampahan na ng kasong kriminal at administratibo ng Kapatiran Political Party-Alliance for the Common Good ang 10 opisyal ng Cultural Center of the Philippines (CCP) kasama ang kontrobersiyal na si Mideo Cruz sa tanggapan ng Ombudsman kaugnay ng ginawang pagpayag ng mga itong makapag-exhi&amp;shy;bit&amp;nbsp;sa artwork na huli na tinaguriang “Kulo”. Kinasuhan ng naturang grupo sa pangunguna ni Manuel Dayrit ang mga opisyal ng CCP na sina Emily&amp;shy; Abrera, Raul Sunico, Florangel Rosario-Braid, Jaime Laya, Isabel Caro Wilson, Zenaida Tantoco, Cristina Turalba, Antonio Yap, Carolyn Espiritu, Karen Ocampo-Flores at ang artist na si Cruz. Malaking insulto umano ang nagawa sa relihiyon ng “Kulo” at dapat managot ang mga ito sa taumbayan. Binigyang diin din ng grupo na lumabag sa article 201 ng Revised Penal code&amp;nbsp;at RA 6713 ang mga opis&amp;shy;yal ng CCP&amp;nbsp; dahil sa naturang exhibit na nagpapakita ng paglabag sa batas, sa morale at good customs ng sambayanang Pilipino.</body>
<link>http://www.philstar.com/Article.aspx?articleId=715809&amp;publicationSubCategoryId=92</link>
</article>
<article>
<title>Mike A 'no show' sa Senado</title>
<author>Ni Malou Escudero</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Gaya ng inaasahan,&amp;nbsp;hindi nagpakita ka&amp;shy;hapon si dating First Gentleman Mike Arroyo sa hearing ng Senate Blue Ribbon Committee kaugnay sa maanomal&amp;shy;yang pagbebenta ng he&amp;shy;&amp;shy;likopter sa Philippine National Police na pinalabas na brand new kahit se&amp;shy;cond hand. Isang sulat ang ipina&amp;shy;dala kahapon ng abogado ni Arroyo sa komite na si Atty. Inocencio Ferrer Jr., kung saan ipinaaalam nito na hindi makakarating ang dating unang ginoo dahil sa kaniyang karamdaman sa puso. Maging ang accountant ni Arroyo sa LTA na si Rowena del Rosario ay hindi sumipot sa pagdinig. Samantala, lumutang kahapon ang isang testigo na nagsabing ang kompanyang pag-aari ng mga Arroyo na Lourdes Tuazon Arroyo (LTA) Inc. ang nagbayad sa limang helicopters na ang da&amp;shy;lawa ay ibinenta bilang brand new sa PNP. Humarap si Rene Sia, general manager ng Lion Air at sinabi nito na&amp;nbsp;may mga dokumento silang magpapatunay na mismong ang LTA na may tanggapan sa Makati ang nagdeposito ng $500,000 downpayment para&amp;nbsp;sa R44 Raven I helicopters sa pamamagitan ng wire transfer mula sa Banco de Oro noong Disyembre 11, 2003. Inutusan&amp;nbsp;din umano ng LTA ang presidente ng Lion Air na si Archibald Po na magbukas ng isang account sa Union Bank sa Richville, Alabang branch upang doon ideposito ang karagdagang bayad para sa mga helicopters na ipinangalan sa Lion Air. Ang kabuuang deposito umano ay $1,565, 350.</body>
<link>http://www.philstar.com/Article.aspx?articleId=715810&amp;publicationSubCategoryId=92</link>
</article>
<article>
<title>Customs employees sa NAIA wala raw overtime pay, pinabubusisi ng Solon</title>
<author>Ni Butch Quejada</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Pinabubusisi ni Bayan Muna Rep. Teddy Casi&amp;ntilde;o ang hindi umano pagbibigay ng overtime pay ng mga airline companies sa mga empleyado ng Bureau of Customs sa Ninoy Aquino Interna&amp;shy;tional&amp;shy; Airport. Inihain ni Rep. Casi&amp;ntilde;o ang House Resolution 1467 upang maimbestigahan ng House committee on labor ang umano’y pagpapa-duty nito ng 20 oras sa may 800 emple&amp;shy;yado ng BOC na nakatalaga sa NAIA. Sinabi ni Casi&amp;ntilde;o, isang “international practice” ang pagbabayad ng mga airlines sa mga customs, immigration at quarantine services. Sa ilalim ng Tariff and Customs Code (RA 1937) ang mga tauhan ng BOC ay maaaring italaga ng Collector na mag-overtime sa mga lugar na kaila&amp;shy;ngan ang kanilang serbisyo at sila ay babayaran ng importers, shippers at iba pang tao na kanilang pinagseserbisyuhan. Sa ilalim ng Customs Administrative Order No. 7-92 ang mga Customs Personnel na mago-overtime sa NAIA ay babayaran ng airline companies, aircraft owners/operators, importers, exporters at iba pa. Ayon sa ulat, ang mga customs examiner, appraiser at duty collector sa NAIA ay matagal ng hindi binibigyan ng overtime pay ng airlines companies kaya walang nagdu-duty sa mga ito noong nakaraan mga buwan. “Nag-hire ng bagong empleado ang Commis&amp;shy;sioner at ginawang shif&amp;shy;ting para lang hindi ma&amp;shy;perwis&amp;shy;yo ang mga arriving passenger sa paliparan,” anang Customs employees&amp;shy;.</body>
<link>http://www.philstar.com/Article.aspx?articleId=715812&amp;publicationSubCategoryId=92</link>
</article>
<article>
<title>Amyenda sa 'excise tax' sinuspinde ng Kamara</title>
<author>Ni Gemma Garcia</author>
<date>
<month>August</month>
<day>12</day>
<year>2011</year>
</date>
<body>MANILA, Philippines - Nagdesisyon na ang liderato ng Kamara na suspendihin ang lahat ng deliberasyon kaugnay sa mga panukalang naglalayong amyendahan ang ‘excise tax law’ partikular ang mga nakabinbin sa House Committe on Ways and Means. Ayon kay House Speaker Feliciano Belmonte, ang direktiba ay bilang pagtalima ng Kamara sa apela ng Distilled Spirits Association of the Philippines o DSAP na ihinto muna ang mga pagdinig habang isinusulong pa ng pamahalaan ang pagbaligtad ng World Trade Organization sa ruling nito na nagdedeklarang ang local taxes sa distilled spirits ay mayroong diskriminasyon kumpara sa mga dayuhang marka o brand. Kinumpirma ni Belmonte na personal na nakausap niya ang mga opisyal ng DSAP noong Martes upang hilingin ang suspensyon ng congressional hearings sa mga panukalang nagpapataw ng karagdagang buwis sa mga ‘distilled spirits.’&amp;nbsp; Nauna nang sumulat ang DSAP kina Belmonte at House Committee on Ways and Means chairman Hermilando Mandanas para ihirit na ipatigil muna ang mga pagdinig hinggil sa proposed excise tax amendments. Giit ng DSAP, kina&amp;shy;ka&amp;shy;ilangan nila ng tulong ng Kongreso lalo pa’t sangkot dito ang ‘economic in&amp;shy;terest’ ng bansa.&amp;nbsp; Tiniyak naman ni Belmonte na magpapadala ang Mababang Kapulungan ng mga kinatawan sa mga pagdinig ng WTO upang suportahan ang po&amp;shy;sisyon ng Pilipinas na sumasalungat sa inaako ng Spain at Amerika na ang lokal na buwis na ipinapataw sa mga alak at iba pang distilled drinks ay discriminatory.</body>
<link>http://www.philstar.com/Article.aspx?articleId=715813&amp;publicationSubCategoryId=92</link>
</article>
<article>
<title>Tourism Sec. Lim nag-resign!</title>
<author>Ni Rudy Andal</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Inihayag kahapon ni Tourism Secretary Albert Lim ang kanyang pagbibitiw sa puwesto epektibo sa Agosto 31, 2011. Si Sec. Lim ang ikalawang miyembro ng Gabinete ni Pangulong Aquino na nagbitiw sa kanyang administrasyon. Unang nagbitiw si Transportation Sec. Jose de Jesus. Sa kanyang pahayag, inamin ni Lim na nasaktan siya sa mga usapang isa siya sa sakit ng ulo ni Aquino. Magugunita na sinabi noon ni Pangulong Aquino na mayroong 2-3 Gabinete niya ang nagsisilbing ‘sakit ng ulo’ nito na umano’y kabilang si Lim. Pero itinanggi naman ni Lim na isa siya sa nagpapasakit ng ulo ng Pangulo at wala raw kinalaman dito ang kanyang pagbibitiw kundi personal ang dahilan. Aniya, nagbitiw siya bilang DOT head dahil palagi siyang nalalayo sa kanyang pamilya kaya minabuti niyang mag-resign upang magkaroon siya ng oras sa kanyang pamilya. Itinuturing na pinakamalaking kapalpakan sa termino ni Lim ang sablay na DOT logo ng Pilipinass Kay Ganda campaign na sinasabing kinopya lang ang disenyo sa ibang bansa at ang hostage-taking sa Luneta na ikinamatay ng walong turista. May ugong na ang posibleng pumalit kay Lim sa DOT ay ang kaibigan ng Pangulo na si Mon Jimenez na siyang nasa likod ng ‘sangandaan series’ noong kampanya. Bukod kay Jimenez, umugong din na posibleng ilagay din ng Pangulo ang kanyang kapartido sa Liberal Party na si da&amp;shy;ting Muntinlupa Rep. Ruffy Bia&amp;shy;zon.</body>
<link>http://www.philstar.com/Article.aspx?articleId=716154&amp;publicationSubCategoryId=92</link>
</article>
<article>
<title>P153-B lugi ng Pinas dahil sa trapik</title>
<author>Ni Gemma Garcia</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Nalulugi ang Pilipinas ng halos P153 bilyon kada taon dahil sa matinding pagsisikip ng daloy ng trapiko lalo na sa Metro Manila. Sinabi ni 1-Utak party list Rep. Homer Mercado, base sa pag- aaral ng Filipinas magazine na nakabase sa San Francisco California, halos $1 bilyon ang nawawala dahil nasasayang sa gasolina, elektrisidad, oras ng tao at pagbabayad sa traffic aides samantalang ang natitirang $26 bilyon ang nawawala at nababawas sa mga kita at investment incentives. “The study added that total loss would exceed US$36 billion in ten years, noting that the average speed of a vehicle has slowed to 12.6 kilometers per hour today from 18 kilometers per hour ten years ago,” ayon kay Mercado. Sinisi ng kongresista ang lumalalang sitwasyon sa trapiko sa Metro Manila dahil sa naglipanang operasyon at ng mga colorum at kambal plaka na sasakyan sa kabila ng mga pagbabawal ng ibat ibang transportation agencies. Dahil dito kayat hiniling ni Mercado sa&amp;nbsp;House Committee on Transportation na pag-aralan kung epektibo ba ang ipinatutupad na programa ng mga ahensya ng&amp;nbsp;gobyerno upang tugunan ang natu&amp;shy;rang problema. Sa inihaing House Resolution No. 1441 ni Mercado, partikular na hiniling nito na imbestigahan ang ulat na lumabas noong September 6, 2009 na inatasan&amp;nbsp; ng&amp;nbsp; Commission on Audit (COA) ang Land Transportation Franchising Regulatory Board (LTFRB) upang i-impound ang&amp;nbsp;40,754 colorum na sasakyan na hinihinalang nabigyan ng plaka na nakatalaga na sa mga public utility vehicles upang magamit sa pamasada. Base pa umano sa audit ng COA natuklasan na nagrehistro ang LTO ng 297,769 units ng sasakyan noong 2009 subalit base sa record ng&amp;nbsp; LTFRB 255,015 units lamang ang nabigyan ng franchise to operate bilang public utility vehicles.</body>
<link>http://www.philstar.com/Article.aspx?articleId=716155&amp;publicationSubCategoryId=92</link>
</article>
<article>
<title>Pondo sa condom, pills ilaan sa gamot vs dengue</title>
<author>Ni Doris Franche</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Sa halip na&amp;nbsp;pondohan ang mga condom at&amp;nbsp;pills, dapat na ilaan na lamang ng Department of Health (DOH) ang budget sa pagbili ng mga gamot para sa mga dengue patients. Ayon kay Marbel Bi&amp;shy;shop Dinualdo Gutierrez-vice chairman CBCP-NASSA, mali ang prayoridad ng DOH sa kanilang pondo dahil inuuna pa ang pagbili ng kasalanan&amp;nbsp;tulad ng condoms at pills. Aniya, nakakalungkot lamang at ang dagdag na pondo ng&amp;nbsp;DOH ay mapupunta lang sa pagbili&amp;nbsp;ng mga contraceptives na hindi na pangunahing kailangan sa panahon ngayon. Mas dapat anyang pinagtutuunan ang pa&amp;shy;g&amp;shy;&amp;shy;taas ng bilang ng mga dengue patients at ang&amp;nbsp;kakulangan ng&amp;nbsp;mga kama sa mga pampublikong ospital. Maging sa mga lalawigan ay marami ng namamatay sa dengue at malnourished na dapat na unahin ng Kagawaran. Hindi naman umano lahat ay nangangailangan ng&amp;nbsp;contraceptives kum&amp;shy;para sa mga nagkakasakit dulot ng panahon at insekto.</body>
<link>http://www.philstar.com/Article.aspx?articleId=716156&amp;publicationSubCategoryId=92</link>
</article>
<article>
<title>Solon umangal na sa sobrang bagal na pagkuha ng passport</title>
<author></author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Hindi lamang mga ordinaryong tao kundi maging ang mga mambabatas ay umaangal na rin sa pahirapang pagkuha o pag-renew ng passports sa Department of Foreign Affairs (DFA). Inilabas ni Albay 2nd district Rep Al Francis Bichara, chairman ng House Committee on Foreign Affairs, ang galit nito sa hearing ng komite sa sobrang matagal na proseso sa renewal at pagre-release ng pasaporte ng mga bagong aplikante na inaabot ng halos isang buwan. Paliwanag ni Bichara, nagagalit na ang tao dahil sa mabagal na sistema ng DFA kayat maging silang mambabatas na dapat makuha kaagad ang pasaporte sa maikling panahon dahil sa kanilang legislative work ay kailangan pang pumila ng pagkahaba-haba upang makuha lang ang kanilang pasaporte. Dahil dito kayat inatasan ni Bichara ang mga opisyal ng DFA upang magbigay sa komite ng detalye kung paano ang mga hakbang para sa pag-imprenta ng passports sa susunod na hearing sa Agosto 16 kung saan nangako naman ito na tatapusin ang pagdinig ngayong buwan. (Gemma Garcia/Butch Quejada)</body>
<link>http://www.philstar.com/Article.aspx?articleId=716157&amp;publicationSubCategoryId=92</link>
</article>
<article>
<title>DOH kinalampag sa 287,000 nursing graduates na walang trabaho</title>
<author>Ni Malou Escudero</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Kinalampag kahapon ni Senator Edgardo Angara si Department of Health (DOH) Secretary David Ona na agarang humanap ng solusyon sa lumalaking bilang ng nursing graduates na walang trabaho na umaabot na sa 287,000. Ayon kay Angara, napipilitan ang mga nursing graduate na kumuha ng trabaho na hindi naman linya sa kanilang tinapos na kurso. “Everyone thinks that nursing is the most profitable investment in education, I think that’s no longer true,” ani Angara. Sa kabila ng napakaraming nurse sa bansa ang walang trabaho, sinabi naman ni Secretary Ona na sa kasalukuyan ang nurse ration sa bansa ay 1:30 samantalang ang katanggap-tanggap na standard ay 1:10. Isa umano sa proyekto ngayon ng DOH ay ang RN Heals Program kung saan nagpapadala ng mga nurse sa malalayong barangay. Pero sinabi ni Angara na hindi pa rin ito ang solusyon sa mara&amp;shy;ming bilang ng nurses na walang trabaho dahil nasa 6,000 lang ang maaring makinabang sa programa.</body>
<link>http://www.philstar.com/Article.aspx?articleId=716158&amp;publicationSubCategoryId=92</link>
</article>
<article>
<title>P2.7-B tax nawawala sa smuggling ng karne ng baboy</title>
<author>Ni Mer Layson</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - May kabuuang P2.7-bilyong halaga ng tax o taripa ang nawawala sa kaban ng bansa dahil sa ‘rampant’&amp;nbsp;&amp;nbsp;na smuggling at misdeclaration ng karne ng baboy. Ayon kay Agricultural Sector Alliance of the Philippines (AGAP) Partylist Rep. Nicanor Briones, ‘nabababoy’ ngayon ang presyo ng baboy dahil sa pagbaha ng imported na karne sa merkado na siyang dahilan ng matinding pagkalugi ng tinatayang may isang milyong backyard hog raiser sa Pilipinas. Aniya, mula sa dating P115 ang farm gate price ng baboy ay bumagsak ito sa P100 kada kilo pero ang halaga ng bentahan sa mga palengke ay hindi naman nagbabago sa halagang P170 hanggang P180 kada kilo na dapat ay P155 hanggang P165 lamang. Sa rekord ng AGAP, umaabot na sa 81-mil&amp;shy;yong kilo ang importasyon ng karne ng baboy ngayon taon.&amp;nbsp;Sa imbestigasyon ng AGAP, sinasabing pinalulusot ng 10 importer ang karne ng baboy sa pamamagitan ng misdeclaration ng fats, fatskin at offals. Personal ng ipinara&amp;shy;ting ni Rep. Briones kay DA Secretary Proseso Alcala ang problema ng mga magbababoy at na&amp;shy;ngako naman ang kalihim na mabilis siyang gagawa ng aksiyon para mabig&amp;shy;yan ng solusyon ang nasabing suliranin.</body>
<link>http://www.philstar.com/Article.aspx?articleId=716159&amp;publicationSubCategoryId=92</link>
</article>
<article>
<title>Sen. Koko nanumpa na</title>
<author>Ni Malou Escudero</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Nanumpa na kahapon bilang ika-12 senador ng 15th Congress si Senator Aquilino “Koko” Pimentel III sa Mati City, Davao Oriental. Nanumpa si Pimentel sa harap ni Davao Oriental Gov. Cora Malanyaon matapos siyang ideklarang nanalong senador ng Senate Electoral Tribunal kamakalawa kapalit ng nagbitiw na si dating senador Juan Miguel Zubiri. Nakakuha ng malaking boto si Pimentel sa Davao Oriental kaya mas pinili niyang doon gawin ang panunumpa. Ipinagmalaki pa ni Pimentel na nanalo siya pero hindi kaagad naiproklama pero pinanindigan at ipinag&amp;shy;laban ang kaniyang karapatan. Inaasahan na ang pagdalo ni Pimentel sa sesyon sa Lunes kung saan sa dating kuwarto ni Zubiri ito mag-o-opisina. Posible ring sa majority block ng Senado sumama si Pimentel bagaman at sinabi ni Senadora Pia Ca&amp;shy;yetano, miyembro ng minority bloc na hihikayatin nilang sumama sa kanilang grupo ang bagong proklamang senador.</body>
<link>http://www.philstar.com/Article.aspx?articleId=716160&amp;publicationSubCategoryId=92</link>
</article>
<article>
<title>Power hike kinondena ni Tiangco</title>
<author>Ni Butch Quejada</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Mariing binatikos kahapon ni Navotas Congressman Toby Tiangco ang pagtataas ng Manila Electric Company ng singil sa kuryente kahit umabot na sa P6.1 bilyon ang kinita nito sa unang hati ng taong 2011. Kaugnay nito, na&amp;shy;na&amp;shy;wagan si Tiangco sa House of Representatives Committee on Energy na isama na sa adyenda nito ang House Bill 3253 na isinampa niya noong Setyembre 21, 2010. Sa HB 3253, ayon kay Tiangco, binabawalan ang electric companies na ipasa sa mga konsyumer nito ang tinatawag na systems loss charge. Pinuna ni Tiangco na, sa umiiral ngayong batas, pinapayagan ang electric companies na bawiin sa kanilang mga konsyumer ang halaga ng naturang systems loss na bunga naman ng hindi mahusay na transmission at pagnanakaw. Pero sinabi ng mam&amp;shy;babatas na dahil wala namang naibigay na serbisyo sa mga konsyumer ang naturang systems loses, walang dahilan para ipasa ito sa mga konsyumer. Layunin ng HB 3253 na buwagin ang naka&amp;shy;gawiang pagpasa sa mga konsyu&amp;shy;mer ng naturang systems loses.</body>
<link>http://www.philstar.com/Article.aspx?articleId=716161&amp;publicationSubCategoryId=92</link>
</article>
<article>
<title>Party-list auditor inaresto sa kasong libelo</title>
<author>Ni Gemma Garcia</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Dahilan sa umano’y walang basehan at malis&amp;shy;yosong internet publications laban sa opisyal ng organisasyong kinaaniban, inaresto ng pulisya ang kasama ng isang partylist congressman. Hindi na nakapanlaban pa ng arestuhin sa bisa ng warrant of arrest na ipinalabas ni Marikina Regional Trial Court branch 263 Judge Armando Velasco si Reynaldo Golo, auditor ng Ating Koop party-list. Si Golo ay liaison officer para sa mga proyekto sa tanggapan ni Ang Koop Rep. Isidro Lico kung saan inakusahan&amp;nbsp;ang una ng&amp;nbsp;libelo ni Roberto Mascarina na opisyal din sa nasabing party list organization. Isinulong ng Office of the Prosecutor ng Marikina City ang kasong libelo matapos makitaan ng sapat na ebidensya ang reklamo ni Mascarina. Base sa reklamo, inilathala ni Golo sa email&amp;nbsp;ang ma&amp;shy;ling akusasyon na umano’y ginamit ng hindi tama ng huli ang pondo ng grupo. Ang party list na Ang Koop ay binibira sa loob mismo ng kanilang mga pinuno kasunod ng pagsasampa ng kasong graft at malversation of public fund laban kay Lico dahil sa umano’y hindi paggamit ng tama sa bahagi ng pork barrel ng grupo upang magtayo ng isang pribdong resort sa Laguna. Sa inihaing reklamo sa Office of the Ombudsman ni Rene Estrada, miyembro ng Ating Koop, ginamit din nina Lico at Arenas ang pork barrel bilang pondo sa protest rally laban sa kontrobersyal na Reproductive Health bill. Pinabulaanan naman ni Lico na ginamit nila ang pondo para sa anti-RH rally at sinabing ang pork barrel ay gagamitin upang magtayo ng training center na papatakbuhin ng Philippine Resortel Educational Service Cooperative (PRISCO) subalit ang pagtatayuan nito ay dating pag-aari ni Fr. Mar Arenas, pangulo ng Ang Koop.</body>
<link>http://www.philstar.com/Article.aspx?articleId=716162&amp;publicationSubCategoryId=92</link>
</article>
<article>
<title>PDP-Laban nakiisa kay Pimentel</title>
<author>Ni Butch Quejada</author>
<date>
<month>August</month>
<day>13</day>
<year>2011</year>
</date>
<body>MANILA, Philippines - Nagpahayag kahapon ng pagbati si NBN-ZTE broadband whistleblower at ngayon ay Partido ng Demokratikong Pilipino (PDP-Laban) secretary general Jose “Joey” De Venecia lll sa makasaysayang proklamasyon ni Atty. Aquilino “Koko” Pimentel lll bilang lehitimo at tunay na nanalong senador ng Republika ng Pilipinas. Ayon kay de Venecia, ipinagmamalaki nila ang presidente ng kanilang partido at aniya’y kumpiyansa ang mga opisyal at miyembro ng PDP-Laban na magagampanan nang mabuti ni Pimentel ang kanyang tungkulin dahil siya ay nagagabayan ng prinsipyo ng partido, pananalig sa Panginoong Diyos, may dignidad, makabayan at may paniniwala sa pagkakaisa tungo sa demokrasya at pagiging pantay-pantay ng mga mamamayan. “Ang kahalagahan ng kanyang proklamasyon ay sumisimbolo rin ng kanyang determinasyon na mapatunayang may naganap ngang dayaan o electoral fraud noong 2007 elections at dahil dito ay buong tapang niyang ipinaglaban ang karapatan ng mga taong nagtiwala at bumoto sa kanya,” ani de Venecia.</body>
<link>http://www.philstar.com/Article.aspx?articleId=716163&amp;publicationSubCategoryId=92</link>
</article>
<article>
<title>6,000 pa nagka-dengue</title>
<author>Ni Doris Franche</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Nadagdagan pa ng 6,000 ang bilang ng mga dengue cases na naitatala sa bansa, sa loob lamang nitong nakalipas na dalawang linggo. Sa pinakahuling data ng Department of Health (DOH), umabot na sa 45,333 dengue cases ang naitala sa bansa mula Enero 1 hanggang Agosto 6 ng taong ito, at 267 sa mga ito ang kumpirmadong namatay. Bagamat nadagdagan naman ang dengue cases, nilinaw ni Dr. Eric Tayag, hepe ng National Epidemiology Center ng DOH, na ang nasabing kaso ay mas mababa pa rin ng 33.5 porsyento kumpara sa kahalintulad na petsa noong 2010. Tiniyak rin naman ni Tayag na patuloy ang kanilang monitoring sa mga lugar kung saan patuloy ang pagtaas ng mga kaso ng dengue tulad ng Ilocos, Central Luzon at Southern Luzon. Pinaalalahanan rin ng health official ang mga mamamayan na maging maingat at alerto laban sa dengue. Payo nito, ang mga nakararanas ng lagnat na inaabot na ng dalawa hanggang tatlong araw na gumamit ng formula “1-8-1” o kombinasyon ng 1 litro ng tubig na may 8 kutsara ng asukal at 1 kutsara ng asin upang makaiwas sa dehydration limang beses sa loob ng isang araw. Ilan sa mga sintomas na nasa kritikal na stage na ang dengue ay kung nakararanas ng pagsusuka, pananakit ng tyan at pagdurugo ng ilong at gilagid. Wala anyang immunity mula sa dengue, kaya naman kahit nagkasakit na ng dengue noon ay maaari pa rin itong maulit kaya mahalaga pa ring mag-ingat laban sa nakamamatay na sakit.</body>
<link>http://www.philstar.com/Article.aspx?articleId=716442&amp;publicationSubCategoryId=92</link>
</article>
<article>
<title>'Magdadala ng bayong sa groceries bigyan ng discount'</title>
<author>Ni Malou Escudero</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Isinusulong na sa Senado ang panukalang batas na nag&amp;shy;lalayong bigyan ng discount ang mga magdadala ng ba&amp;shy;yong at iba pang uri ng “reusable bag” sa kaniyang pamimili sa mga department stores at groceries. Naniniwala sina Senators Manny Villar, Ferdinand “Bongbong” Marcos Jr. at Pia Caye&amp;shy;tano, mga nagsusulong ng panukala, na&amp;nbsp;mas maeengganyo ang mga mamimili na gumamit ng bayong kung mabibigyan sila ng discount. Maiiwasan umano ang paggamit ng plastic bags na labis na nakakadagdag sa polusyon. Pabor din ang mga senador na tuluyan ng i-ban o ipagbawal ang paggamit ng mga plastic bags. Pabor naman sa panukalang pagbibigay ng discount para sa mga gagamit ng ba&amp;shy;yong ang mga kinatawan ng Robinson’s Department Store at Robinson’s Supermarket sa isang public hearing ng Se&amp;shy;nate committee on trade and commerce. Dumarami na ang mga lugar sa bansa na nagbabawal sa paggamit ng plastik upang maiwasan ang pagbaha tuwing umuulan. Kabilang dito ang ba&amp;shy;yan ng Lucban sa Quezon Province at maging ang siyudad ng Muntinlupa.</body>
<link>http://www.philstar.com/Article.aspx?articleId=716443&amp;publicationSubCategoryId=92</link>
</article>
<article>
<title>Erap pinasaringan ng MILF</title>
<author>Ni Joy Cantos</author>
<date>
<month>August</month>
<day>14</day>
<year>2011</year>
</date>
<body>“Shut up!” MANILA, Philippines - Ito ang itinugong patutsada kahapon ng liderato ng Moro Islamic Liberation Front (MILF) kay dating Pangulong Joseph “Erap” Estrada kaugnay ng panonopla ng huli sa kanilang panukalang sub-state o ang pagpapalawak ng teritoryo sa rehiyon ng Mindanao at ilan pang lugar. Sa isang statement na ipinoste ng MILF sa kanilang website na luwaran.com, sinabi ng mga ito na sa halip na manghimasok umano si Erap ay mas makabubuting manahimik na lamang ito at pagbayaran ang kaniyang mga kasalanan sa mga Moros sa pagdadala ng sangkaterbang mga litsong baboy at beer sa loob ng nakubkob na Camp Abubakar noong 2000. Noong 2000 ay ipinag-utos ni Erap ang “all out” war laban sa MILF kung saan 46 kampo nito at mga satellites camps ang bumagsak sa tropa ng gobyerno. “This ignorance and insensitivity to what Muslims believe are not helping in the resolution of the Moro Question and the armed conflict in Mindanao. Instead, these promote too much animosity and rift between the religious divide in this country,” ani Khaled Musa, Deputy Chairman ng MILF Committee on Information bilang reaksyon sa panonopla ni Erap sa MILF kaugnay ng sik&amp;shy;retong pakikipagpulong ni Pangulong Aquino kay MILF Chieftain Alhaj Murad Ibrahim sa Narita, Tokyo, Japan noong Agosto 4. Nabatid na kinontra ni Erap ang Malaca&amp;ntilde;ang at binalaan sa isinusulong na Bangsamoro sub-state ng MILF na ayon sa da&amp;shy;ting pangulo ay isang malaking kalokohan dahil hindi ito naiiba sa Bangsamoro Juridical Entity na nakapaloob sa Memorandum of Agreement on Ancestral Domain (MoA-AD) na idineklarang unconstitutional sa Korte Suprema. Inihayag din ni Erap na masyadong pinahalagahan ng Pa&amp;shy;ngulo ang MILF Chieftain ng makipagpulong ito sa Japan. Sinabi ni Musa na hindi umano nabigyang solusyon ni Erap ang Mindanao conflict sa halip ay giniyera ang kanilang grupo kung saan maraming buhay ang nalagas at binastos pa sila sa mga litsong baboy na inihatid nito sa tropa ng mga sundalo sa bawat nakukubkob nilang mga kampo.</body>
<link>http://www.philstar.com/Article.aspx?articleId=716445&amp;publicationSubCategoryId=92</link>
</article>
<article>
<title>Mahigit 100 abogado kukunin ng Ombudsman</title>
<author>Ni Angie dela Cruz</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Upang matiyak na mapapabilis ang paghawak ng mga kaso sa tanggapan ng Ombudsman, ipinag-utos ni Ombudsman Conchita Carpio-Morales ang pagdaragdag ng mahigit 100 mga abogado. Ayon kay Morales, ang naturang hakbang ang unang ipatutupad upang mapabilis ang pagresolba sa mga kasong naisasampa sa tanggapan. Anya, ang mga abogadong ito ay itatalaga bilang mga Graft Investigation and Prosecution Officers at Assistant Special Prosecutors ng tanggapan ng Ombudsman. Ang mga abogadong interesado ay dapat may integridad, may halos 3 taon sa trabaho bilang abogado at alamin ang mga update hinggil dito sa OMB website www.ombudsman.gov.ph Sa kasalukuyan ay nagpapatupad si Morales ng malawakang assessment at pag-aaral sa kasalukuyang sistema at programa sa tanggapan ng Ombudsman sa pamamagitan ng serye ng konsultasyon at strategic planning para sa transition phase dito Niliwanag din ni Morales na oras na maisapinal na ang serye ng konsultasyon at strategic planning sa ahensiya ay handa na niyang harapin ang media interview. Si Morales ay hindi pa rin nagpapa-interview sa media hanggang sa ngayon.</body>
<link>http://www.philstar.com/Article.aspx?articleId=716446&amp;publicationSubCategoryId=92</link>
</article>
<article>
<title>'Zero Cavity' sa mga mag-aaral target</title>
<author>Ni Mer Layson</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Target ngayon ng Department of Education (DepEd), sa pakikipagtulungan ng Colgate Palmolive Philippines (CPPI), ang pagkakaroon ng ‘zero cavity’ sa hanay ng mga mag-aaral sa bansa. Sa unang salvo ng ‘Zero Cavity Mission Project’ ng DepEd, makikinabang sa proyekto ang mga Grade 1 pupils mula sa may 50 piling public elementary schools sa buong bansa na makakakuha ng ‘preventive at curative dental services’ sa ilalim ng programa. Layunin ng naturang proyekto na masolusyunan ang pagkakaroon ng mataas na bilang ng mga mag-aaral na may oral health problems o sira ang mga ngipin. Ayon kay Education Secretary Armin Luistro, alinsunod sa naturang programa, isang fully-equipped dental van na kaloob ng CPPI ang maghahatid ng dental supplies at services sa mga paaralan sa loob ng tatlong taon simula ngayong Agosto. Ipinaliwanag ni Luistro na isa ang pananakit ng ngipin sa mga pangunahing sanhi kung bakit maraming mga bata ang madalas na mag-absent na nauuwi pa sa pagda-drop out ng mga ito sa klase. Sa data ng Nationwide Oral Health Survey (NOHS) ng DepEd, lumilitaw na 97 porsiyento ng mga mag-aaral na may edad na anim na taon ay may poor dental habits, na nagreresulta sa pagkakaroon ng mga ito ng tooth decay, na nagiging sanhi naman ng pagkakaroon ng mga ito ng learning difficulty o hirap matuto sa kanilang asignatura.</body>
<link>http://www.philstar.com/Article.aspx?articleId=716448&amp;publicationSubCategoryId=92</link>
</article>
<article>
<title>Bartolome top choice para PNP Chief</title>
<author>Ni Joy Cantos</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Ilang linggo bago ang pormal na pagreretiro ni PNP Chief Director General Raul Bacalzo, maugong ang usapan na si Deputy Director General Nicanor Bartolome ang top contender para maging susunod na hepe ng pambansang pulisya. Si Bacalzo, produkto ng Philippine Military Academy (PMA) Class 1977 &amp;nbsp;ay nakatakdang magretiro sa darating na Setyembre 15, pagsapit ng mandatory age retirement na 56 anyos. Si Bartolome, number 4 man ng PNP bilang Chief Directorial Staff ay miyembro ng PMA Class 1980&amp;nbsp;at tubong Gerona, Tarlac mula sa balwarteng lalawigan ni Pangulong Aquino na sinasabing isa sa mga alas nito sa isyu ng ‘thrust and confidence’&amp;nbsp;para mahirang sa puwesto. Bagaman ikinokonsidera rin ang mistah ni Bacalzo na si Deputy Director Gen. Benjamin Belarmino, PNP Deputy Chief for Administration o no. 2 man, ay magreretiro na ito sa Pebrero ng susunod na taon at magiging maikli ang panunungkulan kung ito ang ilalagay sa posisyon. Sa status naman ng no. 3 man na si Deputy Director General Raul Castaneda, Deputy Chief of Operations, ay mula ito sa PMA Class 1978 kung saan adopted si dating Pangulong Gloria Macapagal Arroyo bilang honorary member na ayon sa sources ay siyang dahilan kaya malabong masungkit ng opisyal ang puwesto. Kabilang pa sa mga contender sa PNP Chief sina National Capital Region Police Office (NCRPO) Chief P/Director Alan Purisima at ang bumabango na rin ang pangalan na si&amp;nbsp;PNP-Criminal Investigation and Detection Group (CIDG) Chief P/Director Samuel Pagdilao.</body>
<link>http://www.philstar.com/Article.aspx?articleId=716449&amp;publicationSubCategoryId=92</link>
</article>
<article>
<title>De Lima pinasisibak kay PNoy</title>
<author>Ni Malou Escudero</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Inamin kahapon ni Senator Antonio Trillanes IV na inirekomenda niya kay Pangulong Aquino ang pagsibak sa puwesto kay Justice Secretary Leila de Lima. Ayon kay Trillanes, si de Lima ang maituturing na “weakest link” sa kampanya ng gobyerno laban sa korupsiyon. Naniniwala si Trillanes na sobrang mabagal ang kilos ng DOJ sa mga kaso ng korupsiyon ng nagdaang addministrasyon, kabilang na ang mga kasong pandarambong laban kay dating Pangulong Gloria Macapagal-Arroyo. “Marami tayong mga ob&amp;shy;serbasyon and sinasabi naman natin yan directly kay Pangulong Aquino. Pero for now and hinahabol natin itong prosecution arm ng Executive Department. Iyan ang weakest link kaya I’m very vocal about it kaya kung gusto mong makahabol ka, palitan mo na yung Secretary of Justice mo,” pahayag ni Trillanes. Ayon pa kay Trillanes, maa&amp;shy;ring gawin na lamang taga-pagsalita o spokesperson ng Pangulo si de Lima dahil maga&amp;shy;ling naman itong magsalita lalo na sa harap ng media.</body>
<link>http://www.philstar.com/Article.aspx?articleId=716451&amp;publicationSubCategoryId=92</link>
</article>
<article>
<title>Pinas magiging bansa ng mga 'duwende'</title>
<author>Ni Malou Escudero</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Nangangamba si Senator Franklin Drilon na maging bansa ng mga ‘duwende’ o mga mamamayan na kulang sa height ang Pilipinas base sa data na iprinisinta ng Department of Health sa Senado. Ayon kay Drilon, isa sa pinakamalaking problema ng health sector sa bansa ay ang malnutrisyon kung saan lumalabas na napakaraming bata na may edad na 1 hanggang 5 taon ay “under height”. Malaki anya ang magiging ‘impact’ ng nasabing problema sa magiging hitsura ng mga FIlipino sa hinaharap dahil darami ang mga kulang sa height o mabababa.&amp;nbsp; Nasa 12.8 milyon umano ang mga bata na nasa pagitan ng edad 1 hanggang 5 taong gulang kung saan 2.6 milyon dito o 20% &amp;nbsp;ang underweight o kulang sa timbang samantalang 28 porsiyento o 3.5 milyon ang under height. Pero iniulat din umano na sa 12.8 milyong bata na may edad na isang taon hanggang 5 taon, nasa 425,000 ang obese o sobra sa timbang. Ang problema umano ay nag-uugat din sa kahirapan dahil umaabot sa 5.2 milyong pamilya sa bansa ang kumikita lamang&amp;nbsp;buwan-buwan ng nasa P3,500 o mas mababa pa samantalang nasa 4 milyong pamil&amp;shy;ya ang may buwanang income na P6,073.</body>
<link>http://www.philstar.com/Article.aspx?articleId=716452&amp;publicationSubCategoryId=92</link>
</article>
<article>
<title>Mga iskul pinagtitipid ng tubig</title>
<author>Ni Mer Layson</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Inatasan ng Department of Education (DepEd) ang lahat ng paaralan at opisinang sakop nito na magpatupad ng programa sa pagtitipid sa tubig bilang tugon sa panawagan ng Metropolitan Waterworks and Sewerage System (MWSS). Sinabi ni Education Secretary Armin Luistro na napakaimportante ang pagtitipid ng malinis na tubig dahil sa may katapusan rin umano ang suplay nito kung palagiang sinasayang. “Marami sa atin ang may maling nosyon na hindi nauubos ang pinagkukunan ng tubig ngunit ang malinis at naiinom na tubig ay may katapusan at hindi nakukuha sa maraming liblib na lugar kaya kailangang maging responsable sa paggamit nito,” ani Luistro. Sa panawagan ng MWSS, nararapat uma&amp;shy;nong magtulong-tulong ang mga sektor ng pamahalaan at publiko na makapagtipid ng 10 porsyento sa nakagawiang araw-araw na konsumo ng malinis na tubig upang hindi magkaroon ng kakapusan at mairasyon ito. Ipinag-utos na rin ng DepEd ang pagkakabit ng mga poster ng “water conservation tips” na inilabas ng MWSS sa lahat ng paaralan at komunidad at ituro ito ng mga guro sa mga mag-aaral sa ilalim ng araling Health Education. Ilan sa mga tips ang regular na pag-aayos sa mga tubo, paggamit ng recycle na tubig sa pag-flush sa inidoro, tamang pagdidilig ng halaman, paglilinis ng sahig at paggamit ng mga gripo.&amp;nbsp;Kasama rin dito ang paggamit ng tabo at timba sa paliligo sa halip na shower.</body>
<link>http://www.philstar.com/Article.aspx?articleId=716453&amp;publicationSubCategoryId=92</link>
</article>
<article>
<title>Gabinete nagulat sa pagbibitiw ni Lim</title>
<author>Ni Malou Escudero</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Inamin kahapon ni deputy presidential spokesperson Abigail Valte na hindi inaasahan ng ilang miyembro ng Gabinete ang ginawang pagbibitiw ni Tourism Secretary Alberto Lim. Sinabi ni Valte na bagaman at maayos ang atmosphere sa isinagawang Cabinet meeting kamakalawa kung kailan inihayag ang pagbibitiw, halatang nagulat ang maraming miyembro ng Gabinete sa pagbibitiw ng kalihim na mananatili na lamang sa puwesto hanggang Agosto 31. Samantala, tiniyak naman ng Malaca&amp;ntilde;ang na kuwalipikado ang ipapalit ng Pangulo kay Lim at maipapagpatuloy nito ang magagandang progra&amp;shy;mang nasimulan ng nag-resign na kalihim. Idinagdag pa ni Valte na dapat ay hintayin na lamang kung sino ang ipapalit kay Lim bagaman at lumutang na ang pa&amp;shy;ngalan nina Mon Jimenez na nagsilbing Presidential campaign strategist ni PNoy, TV host Boy Abunda at Ruffy Biazon.</body>
<link>http://www.philstar.com/Article.aspx?articleId=716455&amp;publicationSubCategoryId=92</link>
</article>
<article>
<title>Agosto 16 non-working day sa Tuguegarao</title>
<author>Ni Malou Escudero</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Idineklara ni Pangulong Aquino ang Agosto 16 bilang isang special non-working day sa Tuguegarao City. Ipagdiriwang sa nasabing araw ang fiesta ng Tuguegarao na tatawagin din bilang&amp;nbsp;“Pav-vurulun Festival 2011”. Ang deklarasyon ng Pangulo ay nakapaloob sa Proclamation No. 214. Nakasaad sa proklamasyon na nararapat lamang na bigyan ng pagkakataon ang mga mamamayan ng Tugue&amp;shy;garao na maipagdiwang ang kanilang fiesta na nataon sa araw ng Martes. Kabilang sa magiging highlights ng event ang outdoor cooking at eating contest ng Pancit Batil Patung, isang local noodle delicacy ng siyudad.</body>
<link>http://www.philstar.com/Article.aspx?articleId=716456&amp;publicationSubCategoryId=92</link>
</article>
<article>
<title>Maintenance ng MRT tututukan ng DOTC</title>
<author>Ni Angie dela Cruz</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Bunsod ng sunod-sunod na aberya sa sistema ng Metro Rail Transit (MRT) system, tututukan na ng Department of Transportation and Communications (DOTC) ang maintenance ng mga tren nito para sa kapakanan ng taumbayan. Kaugnay nito, pinulong ni DOTC Sec. Mar Roxas ang lahat ng DOTC engineers na nangangasiwa sa&amp;nbsp;maintenance na magsagawa ng bidding para sa&amp;nbsp;maintenance servi&amp;shy;ces ng mas maaga sa 2012. Inatasan din nito ang kanyang mga tauhan na gumawa ng mga kundisyon na pagbabasehan sa mga lalahok sa proseo ng bidding&amp;nbsp;bagamat sinabi nito na hindi naman agarang papalitan ang serbisyo ng kasalukuyang humahawak ng maintenance. &amp;nbsp;&amp;nbsp; Magtatalaga din ng isang grupo si Roxas upang matamang tumingin at magmonitor sa pagsasaayos ng kundisyon ng mga tren ng MRT.</body>
<link>http://www.philstar.com/Article.aspx?articleId=716459&amp;publicationSubCategoryId=92</link>
</article>
<article>
<title>Malaysia naghigpit sa foreigners</title>
<author>Ni Ellen Fernando</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Inianunsyo kahapon ng Department of Foreign Affairs (DFA) na naghigpit ang pamahalaang Malaysia sa mga dayuhan kabilang na ang mga Pinoy&amp;nbsp;na pumapasok sa kanilang bansa. Sa report ng Embahada ng Pilipinas sa Kuala Lumpur sa DFA, lahat ng mga dayuhang bumibisita sa Malaysia ay kailangan sumailalim sa “biometric finger print registration” mula sa ipinatutupad na National Enforcement and Registration System (NERS) ng Malaysia na sinimulang ipinatupad noong Hunyo 1. Sa nasabing hakbang, lahat ng&amp;nbsp;foreigners na papasok sa Malaysia na dadaan sa checkpoints ay kailangan ilagay o ipatong ang dalawang index finger sa glass plates ng&amp;nbsp; electronic fingerprint scanning machines at immigration counters. “Biometric data of travelers will be captured, will be kept in the Department of Immigration’s database and will be used for verification process upon exiting the country,” ayon sa DFA. Sa bagong sistema, lahat ng foreign nationals na nagkaka-edad ng 12 pataas ay kinakailangang magpasailalim sa biometric procedure kasunod nang pag-amyenda ng Immigration Law and Regulations ng Malaysia na naglalayong suportahan at ipatupad ang bagong ‘biometric registration requirement’ sa kanilang mga entry points.</body>
<link>http://www.philstar.com/Article.aspx?articleId=716460&amp;publicationSubCategoryId=92</link>
</article>
<article>
<title>3 babae pinagsasaksak ng sekyu</title>
<author>Ni Mer Layson</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Sugatan ang tatlong kababaihan na kinabibilangan ng manager ng isang manpower agency, matapos na saksakin ng isang security guard na tumangay sa kanilang cellphone sa Mandaluyong City kahapon ng umaga. Nilalapatan ng lunas sa Mandaluyong City Medical Center (MCMC) ang mga biktima na nakilalang sina Jennifer Oliveros, 42, manager ng Earthlings Manpower Services; Cherry Lou Villa, secretary ni Oliveros; at si Gina Barasi, 31, tubong Bohol, na nag-aaplay lamang bilang kasambahay. Arestado naman ng mga miyembro ng Bantay Bayan ang suspek na si Joeden Valeriano, 24, security guard ng Colonial Security Services at residente ng 1438 Corregidor, Guadalupe Nuevo, Makati City. Sa imbestigasyon ni SPO4 Reyminigildo Suarez, ng Mandaluyong City Police, nabatid na dakong alas 9:00 ng umaga nang maganap ang krimen sa loob ng Earthlings Manpower Services na matatagpuan sa 509 Talia Building, Sto. Rosario St., Barangay Plainview, Mandaluyong City. Nauna rito, dumating umano ang suspek sa naturang manpower agency at sinabing mayroon itong dalawang aplikante bilang kasambahay na mula sa Bulacan at nais na mag-aplay. Dahil pamilyar at dati ay nagpasok na rin umano ng aplikante sa kanilang ahensiya, panatag ang loob na pinapasok ng mga biktima ang suspek sa opisina upang doon na lamang hintayin ang dalawang aplikanteng sinasabi nito. Inalok pa umano nila ng kape ang suspek, ngunit makalipas ang ilang minuto ay bigla na lamang itong nagbunot ng isang ‘kris blade,’ na may 10 pulgada ang haba at nakalagay sa kaniyang bag at sinaksak sina Oliveros at Villa.&amp;nbsp;Nadamay din naman si Barasi, na nag-aaplay lamang bilang kasambahay. Nang makitang suga&amp;shy;tan na ang tatlo ay saka nito pinagkukuha ang mga cellphone ng mga biktima at mabilis na tumakas. Ang mga biktima ay nagtamo ng tig-tatlong malalim na saksak sa kanilang tagiliran. Kahit sugatan nagawa pang magsisigaw ni Oliveros na nakatawag ng pansin sa mga miyembro ng Bantay Bayan na siyang nakasabat sa papatakas na suspek. Aminado naman ang suspek sa ginawang krimen at sinisi ang kaniyang ina sa kaniyang nagawa dahil masyado na umano siyang nape-pressure sa palagiang panghihingi nito sa kaniya ng pera.</body>
<link>http://www.philstar.com/Article.aspx?articleId=716462&amp;publicationSubCategoryId=92</link>
</article>
<article>
<title>AFP pinagpapaliwanag sa biniling combat choppers</title>
<author>Ni Gemma Garcia</author>
<date>
<month>August</month>
<day>14</day>
<year>2011</year>
</date>
<body>MANILA, Philippines - Pinagpapaliwanag ni Cebu Rep. Thomas Osmena ang Armed Forces of the Philippines (AFP) matapos madiskubre ang iregularidad sa pagbili ng combat utility helicopters sa ilalim ng modernization program nito. Sa budget hearing sa Kamara, ibinunyag ni Osmena na iisang bidder lang ang sumali sa bidding process ng AFP para sa walong combat helicopters at ito ay ang pzl swidnick, isang kumpanya mula sa Poland. Kinukuwestyon ni Osmena kung bakit lomobo sa P2.8 billion ang halaga ng walong choppers samantalang umaabot lang sa P2.1 billion ang orihinal na presyo nito. Subalit&amp;nbsp;katwiran naman ni Defense Undersecretary Fernando Manalo, ang naturang kumpanya lang umano ang nakatugon sa hinihinging requirements ng AFP. Ang kontrata&amp;nbsp;umano ay inilaan at naaprubahan noong panahon ni dating defense Secretary Norberto Gonzales. Apat&amp;nbsp;umano sa choppers ay idedeliver na sa Nobyembre ng taong ito habang ang natitirang apat ay sa Nobyembre 2012.</body>
<link>http://www.philstar.com/Article.aspx?articleId=716464&amp;publicationSubCategoryId=92</link>
</article>
<article>
<title>Wala'ng Premyo?</title>
<author></author>
<date>
<month>August</month>
<day>14</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=716630&amp;publicationSubCategoryId=92</link>
</article>
<article>
<title>P2.25 sa diesel, P2.00 sa gasolina, Big Rollback go na!</title>
<author>Nina Danilo Garcia at Gemma Garcia</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Nagpatupad na rin ng kanya-kanyang rollback sa produktong petrolyo ang mga independent na kumpanya ng langis sa bansa ngunit inaasahan pa rin ng Department of Energy (DOE) na may mga susunod pang pagbabawas. Pinakahuling nagsagawa ng rollback dakong alas-6 kahapon ng umaga ang Total Philippines na nagbaba ng P2.25 kada litro sa presyo ng kanilang diesel, P2 kada litro sa premium at unleaded na gasoline at P1.50 sa regular na gasolina. Una namang nagpatupad ng mas mababang P1.50 kada litro sa diesel at kerosene at P1.30 kada litro sa gasoline ang Eastern Petroleum at Flying V nitong araw ng Sabado. May rollback din ang Shell epektibo kaninang alas-12:01 kung saan P1.70 ang ibabawas sa diesel at kerosene habang P1.50 naman kada litro ang bawas sa presyo ng premium at regular gasoline. Maging ang Petron at Phoenix ay nagpa&amp;shy;tuad din ng rollback sa presyo ng kanilang produkto. Nagbawas ang Petron at Phoenix ng P2.50 per liter sa kanilang gasoline at P1.70 naman per liter sa kanilang diesel gayundin sa presyo ng kanilang kerosene. Pumalag naman ang grupo ng transportasyon sa sinasabing hindi makatarungang pagta&amp;shy;tapyas sa halaga ng mga produktong pe&amp;shy;trolyo na malayo sa dapat na halagang kanilang ini-rollback. Ayon kay George San Mateo, secretary general ng Pinagkaisang Samahan ng mga Tsuper at Operators Nationwide (PISTON), dapat sampahan ng kasong economic sa&amp;shy;botage ang mga kompanya ng langis dahil malaking panlilinlang ang kanilang ginagawa sa bayan na nagiging dahilan ng pananamlay ng ekonomiya ng bansa. &amp;nbsp;Inaasahan naman ng DOE na magpapatupad pa ng pagbabawas sa presyo ng langis ang mga oil players matapos na sabihin ni Senador Ralph Recto na nasa P5 kada litro ang dapat ibaba nito base sa malaking ibinaba ng contract price ng langis sa internasyunal na merkado. Samantala, tinawag na ‘consuelo de bobo’ sa mga Filipino ang ginawang hakbang ng mga oil firms kaya nagbaba sila sa presyo ng kanilang produkto. Sinabi nina Eastern Samar Rep. Ben Evardone at Negros Occidental Rep.Alvees Benitez, na ang pagbaba ng mga oil companies sa pangunguna ng Shell, Petron at Caltex ay pa konsuelo de bobo na lamang dahil ang presyo ng Nymex crude oil ay bumaba na mula sa $99 sa $79 kada barrel na lamang. Giit ng mga mambabatas, dapat na ibaba ng mga kumpanya ng langis sa P8 kada litro o mas higit pa dahil ang presyo ng krudo ay P80 walong buwan na ang nakakalipas at ang presyo ng gasolina noon ay P45-P46 su&amp;shy;balit ngayon ay P54 sa unang anim na buwan pa lamang ng 2011.&amp;nbsp; Paliwanag pa nina Evardone at Be&amp;shy;nitez, dahil sa ganitong sistema ng mga kumpanya ng langis kayat ang Petron ay nag doble na ang kita ng isandaang porsiyento hanggang anim na bilyon piso na umano’y sobra-sobra ng kita. Idinagdag pa ng dalawa na halatang pa “consuelo de bobo” na lamang ang pagbaba ng piso sa presyo ng produkto ng petrolyo upang masabi lamang na sumusunod din sila kapag bumababa ang presyuhan sa world market.</body>
<link>http://www.philstar.com/Article.aspx?articleId=716798&amp;publicationSubCategoryId=92</link>
</article>
<article>
<title>Biktima ng human trafficking nasagip ng DILG</title>
<author>Ni Ricky Tulipat</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Umabot sa 58 biktima ng human trafficking kabilang ang 41 kababaihan ang na-rescue ng mga operatiba ng Philippine Center for Transnational Crimes (PCTC) sa magkahiwalay na operasyon sa &amp;nbsp;Ipil, Zamboanga Sibugay at Bongao, Tawi-Tawi noong Hunyo. Ayon kay Interior and Local Government Secretary Jesse Robredo ang mga nailigtas ay pawang biktima &amp;nbsp;ng illegal recruitment na pinangakuan ng trabaho sa mga bansang Malaysia, Brunei, Singapore, Jordan, Lebanon at Quatar. Sa ulat ni PCTC executive director Felizardo Serapio Jr., kay Robredo, 15 mga kababaihan ang kanilang nailigtas sa Ipil noong &amp;nbsp;June 22 habang ang 26 &amp;nbsp;na kababaihan at 17 &amp;nbsp;kalalakihan, kabilang ang tatlong menor na kabataan ang nailigtas naman noong June 17. Dahil dito sinabi ni Sec. Robredo, malinaw na patuloy ang operasyon ng sindikato ng human trafficking sa bansa sa kabila ng umiiral na batas kaugnay sa RA 9208 o anti human trafficking act. Sinasabing pangunahing target ng mga human trafficking syndicates ang mga kababaihan na may edad na 13 hanggang 30 mula sa mahihirap na pamilya na panga&amp;shy;ngakuan nila ng walang katiyakang trabaho sa ibang bansa. Matapos maipadala sa ibang bansa, babagsak ang mga kababaihang recruit sa mga bar na kaakibat ang commercial sex exploitation - malalantad sa sakit o sexually transmitted o iba pang nakakahawang sakit, hahantong sa pambubogbog, sexual abuse at kahihiyan.</body>
<link>http://www.philstar.com/Article.aspx?articleId=716799&amp;publicationSubCategoryId=92</link>
</article>
<article>
<title>Aug. 23 hostage survivors nais makausap si PNoy</title>
<author></author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Hiniling ng mga survivors at pamilya ng mga biktima ng naganap na August 23 hostage crisis ang magkaroon ng pagkakataon na ma&amp;shy;kausap ng personal ang Pangulong Benigno Aquino III. Ang nabanggit na panawagan ay isinagawa sa harap na rin ng kahilingan ng mga ito na mabigyan ng kaukulang kompensasyon ng Philippine government dahil sa pangyayari. Maaalala na sa naturang insidente, walong Hong Kong tourists ang nasawi matapos mapatay ng hostage-taker na si dating police officer Rolando Mendoza. Umani rin noon ng pagbatikos ang gobyerno ng Pilipinas dahil sa sinasabing palpak na paghawak ng mga kinauukulan sa hostage crisis. Nitong nakaraang linggo, dumulog na sa legal aid department ng Hong Kong ang mga survivors para hilingin sa Hong Kong government ang tulong para maisulong ang kanilang demand laban sa Pilipinas. Ayon sa mga biktima na sina Chan Kwok-chu at Yik Siu-ling, balak rin nilang magtungo sa Pilipinas ngayong buwan para iparating sa mga Filipino officials ang kanilang demand. Ang 46-anyos na si Chan ay nagtamo ng tama ng bala sa kaniyang kanang kamay na nagdulot ng pagkaparalisa nito, habang si Yik naman ay nagtamo ng injury sa kaniyang panga matapos tamaan din ng bala. (Rudy Andal/Ellen Fernando)</body>
<link>http://www.philstar.com/Article.aspx?articleId=716800&amp;publicationSubCategoryId=92</link>
</article>
<article>
<title>Batas vs perjury palakasin - Sen. Cayetano</title>
<author>Ni Rudy Andal</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Hiniling kahapon ni Sen. Allan Cayetano na palakasin ang batas laban sa perjury upang malutas ang malaking kaso sa bansa particular ang nasasangkot sa graft and corruption. “Let’s start punishing people who lie under oath. Kung kailangang palitan natin ang batas, palitan natin ang batas,” wika pa ni Sen. Caye&amp;shy;tano. Ginawa ng mambabatas ang panukala dahil ang mga nakakasuhan ng perjury at obstruction of justice ay hindi naman napaparusahan. Aniya, kumpara sa US at Europe ay napakahina ang perjury law ng Pilipinas kaya dapat palakasin ito. “In other countries, when you are caught lying in court or in Congress, you go to jail. But here in the Philippines, the witnesses are on guard to protect themselves and would rather not tell the truth,” dagdag pa ng senador. Wika pa ni Cayetano, dito sa Pilipinas ay walang nakukulong sa perjury kaya napapanahon na upang palakasin ang batas laban sa perjury. Ipinaliwanag pa ni Cayetano, kung may malakas na perjury law ang bansa ay magdadalawang-isip ang mga false witnesses gayundin ang mga humaharap sa mga pagdinig na magsinungaling.</body>
<link>http://www.philstar.com/Article.aspx?articleId=716801&amp;publicationSubCategoryId=92</link>
</article>
<article>
<title>Pagpapagamot ni CGMA wala sa control ng Palasyo</title>
<author>Ni Rudy Andal</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Iginiit kahapon ng Malacanang na wala sa kanilang control kung nais ni dating Pangulo at Pampanga Rep. Gloria Macapagal-Arroyo na magpagamot sa ibang bansa. Sinabi ni Deputy Presidential Spokesperson Abigail Valte, ang pagpapasya kung dapat siyang magpagamot sa abroad ay na kay dating Pangulong Arroyo. Aniya, kung papayagan ito ng gobyerno na lumabas ng bansa ay ipinauubaya na nila ito kay Justice Sec. Leila de Lima na siyang nagpalabas ng watch list order. Samantala, sinabi din ni Valte na hindi dapat huminto ang paghahanap ng hustisya dahil lamang sa kalagayan ng mag-asawang Arroyo. Ito ang reaksyon ng Palasyo sa panawagan ng ilang lider ng Simbahan na magkaroon ng moratorium sa imbestigasyon kina dating Pangulong Arroyo at mister nitong si Atty. Mike. “Nandoon po talaga sa maysakit kung ano po yung balak niyang gawin to address her health problems,” wika pa ni Usec. Valte. Magugunita na sinabi ni Atty. Raul Lambino, legal spokesman ni Arroyo, na pinayuhan ito ng kanyang mga doctor na magpagamot sa London o Singapore matapos magkaroon ng infection sa unang opera nito sa kanyang cervical spine. Ayon kay Lambino, tumanggi ang dating lider na magpagamot sa ibang bansa dahil baka isipin na nais lamang nitong takasan ang kanyang plunder case.</body>
<link>http://www.philstar.com/Article.aspx?articleId=716802&amp;publicationSubCategoryId=92</link>
</article>
<article>
<title>Pagpanaw ni CGMA itinanggi ni Pelayo</title>
<author>Ni Gemma Garcia</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Mariing pinabulaanan ng kampo ni dating Pa&amp;shy;ngulo at ngayon ay ‘Pampanga Representative Gloria Arroyo ang napaulat na pumanaw na ito. Itinanggi ni Candaba, Pampanga Mayor Jerry Pelayo na pumanaw &amp;nbsp;na ang dating pangulo, at sa katunayan ay patuloy na nagpapagaling ito sa St. Lukes Medical Center sa Taguig. Sinabi ni Pelayo, na &amp;nbsp;huli niyang nakaharap at nakausap si Rep. Arroyo noong Sabado ng gabi sa isang misa sa ospital, at malakas naman umano ito. Ang reaksyon ni Pelayo ay bunsod sa&amp;nbsp;kumalat sa pamamagitan ng mga text message na namatay na raw si ginang &amp;nbsp;Arroyo, bunsod ng maselan nitong karamdaman sa cervical spine. Dahil dito kayat umapela ang alkalde na huwag sanang magpakalat ng malisyosong balita hinggil sa dating pangulo. Sa halip, umapela din si Pelayo sa taumbayan na&amp;nbsp;ipagdasal ang recovery nito upang higit na magampanan ang tungkulin bilang isang mambabatas</body>
<link>http://www.philstar.com/Article.aspx?articleId=716803&amp;publicationSubCategoryId=92</link>
</article>
<article>
<title>AGAP: Baboy 'overpriced' na</title>
<author>Ni Doris Franche</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Ibinulgar kahapon ni Agap Partylist Representative Nicanor Briones Jr., na “over pricing” na ang ibinebentang karneng baboy sa halagang&amp;nbsp; P170-180 sa mga pamilihan. Sa ginanap na pulong balitaan sa Tinapayan sa Dapitan, dapat ay ibinebenta na lamang sa P150 kada kilo ang presyo ng karneng baboy ngayon sa mga pamilihan dahil bumaba na ang “farm gate’ price nito. Ayon kay Briones, kuwentado na niya ang presyo kada kilo ng baboy sa farm gate na umaabot lamang ng P90 kung saan dadagdagan ng &amp;nbsp;P60&amp;nbsp; upang makasama na ang gastos sa transportasyon, upa sa puwesto. Ang pagbaba umano ng presyo ng baboy ay sanhi ng “over supply” ng karneng baboy sa lokal na pamilihan dahil sa napakalaking bulto ng mga “puslit” na baboy na ipinapasok sa bansa at ibinebenta rin bilang mga “frozen” sa mga pamilihan. Kasabay nito, nagbabala rin si Briones sa publiko sa pagbili ng mga “frozen” na karne dahil ang mga ito ay madaling kapitan ng mga bakterya. Sanhi nito, dapat uma&amp;shy;nong pagtuunan ng pansin ng pamahalaan ang pagpasok ng mga “frozen meat” sa mga pamilihan. Sinabi din ni Briones,na kinatawan mula sa sektor ng agrikultura na malaki ang epekto sa sektor ng hogs and poultry ang pagpasok ng mga “imported” na karne sa bansa. Sa kanilang samahan mayroon silang kasunduan na hindi nila ibebenta sa pamilihan iyong mga baboy na may mga sakit.</body>
<link>http://www.philstar.com/Article.aspx?articleId=716804&amp;publicationSubCategoryId=92</link>
</article>
<article>
<title>Privilege speech ni Sen. Koko</title>
<author>Ni Rudy Andal</author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Sa unang araw na pag-upo ni Sen. Koko Pimentel ay tatayo kaagad ito para sa kanyang kauna-unahang privilege speech ngayong hapon sa sesyon ng Senado. Magugunita na nanumpa si Sen. Koko noong Biyernes sa Matti, Davao del Sur Oriental kay Gov. Corazon Malanyaon kung saan ay malaking boto ang kanyang nakuha. Siniguro din ni Koko na sasama siya sa majority bloc ng Senado kung saan ay naroroon din ang kanyang partymate sa PDP-Laban na si Sen. Serge Osme&amp;ntilde;a. Iginiit ni Koko na magiging prayoridad niya sa natitira niyang term para sa Mindanao kasabay ang panawagan sa Luzon at Visayas na huwag magselos. Naiproklama si Koko ng Senate Electoral Tribunal (SET) bilang nanalong ika-12 senador noong 2007 senatorial elections noong Huwebes matapos magbitiw si Sen. Miguel Zubiri dahil sa naglitawang mga witness na nagpapatunay na nagkaroon ng dayaan noong 2007 polls. Ayon kay Pimentel, muli siyang tatakbo bilang senador sa 2013 elections dahil mahigit 1 taon na lamang ang natitira sa kanyang term.</body>
<link>http://www.philstar.com/Article.aspx?articleId=716805&amp;publicationSubCategoryId=92</link>
</article>
<article>
<title>Caloocan City hall workers sasahod na sa ATM</title>
<author></author>
<date>
<month>August</month>
<day>15</day>
<year>2011</year>
</date>
<body>MANILA, Philippines - Hindi na mahihirapan pa ang mga regular na empleyado ng Caloocan City Hall sa pagpila ng mahaba para lamang makakuha ng kanilang mga sahod matapos na gawing Automated Teller Machine (ATM) ang paraan ng pagpapasahod sa mga ito. Ayon kay Caloocan City Mayor Enrico “Recom” Echiverri, sa ganitong paraan ay mas mapapabilis na ang pagkuha ng mga regular na empleyado ng kanilang mga sahod, bonus at iba pang benepisyo na ibinibigay ng lokal na pamahalaan. Bukod dito, mababawasan na din ang trabaho ng treasury office dahil ang tanging gagawin na lamang ng mga ito ay ang pagpasok ng pera sa bangko kung saan sasahod ang mga regular na city hall employees. Napag-alaman pa na ang ATM card na gagamitin ng mga regular na empleyado ng city hall ay siya ring magiging identification card (ID) ng mga ito dahil hindi katulad ng iba, mayroon itong larawan ng mga nagmamay-ari at iba pang personal na impormasyon. Dahil dito, nagpasa&amp;shy;lamat naman ang mga city hall employees kay Echiverri dahil sa patuloy na pagbibigay nito ng sapat na atensiyon sa kanilang hanay. Matatandaan na ta&amp;shy;nging si Echiverri lamang ang nagbigay ng 14th&amp;nbsp;month pay sa mga empleyado ng lokal na pamahalaan noong nakalipas na December na naging dahilan upang lalo pa itong mahalin ng mga nagtatrabaho sa city hall. “Patuloy po nating bibigyan na tamang atensiyo ang ating mga city hall employees dahil sila ang katuwang natin sa pagbibigay ng maayos na serbisyo publiko sa ating mga kababayan”, saad pa ni Echiverri.</body>
<link>http://www.philstar.com/Article.aspx?articleId=716806&amp;publicationSubCategoryId=92</link>
</article>
<article>
<title>GMA camp pumalag</title>
<author></author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Binatikos kamakala&amp;shy;wa ng kampo ni dating Pangulo at ngayo’y Pampanga Congresswoman Gloria Macapagal-Arroyo ang umano’y malawakang pagpapakalat ng maling impormasyon hinggil sa kanyang kalusugan. Pinabulaanan ng kampo ni Arroyo na seryoso na ang kanyang kalagayan at pinayuhan na umano siya ng kanyang mga duktor sa St. Luke Medical Center sa Taguig City na magpagamot sa ibang bansa. Sinabi ng abogado ni Arroyo na si Atty. Raul Lambino na bumuti na ang kundisyon ng mambabatas sa nagdaang dalawang araw na inoobserbahan siya ng mga duktor makaraang makitaan siya ng impeksyon. Inoperahan ang dating pangulo kamakailan para ayusin ang titanium implant sa kanyang cervical spine. “Habang nakaratay siya sa St. Luke’s Medical Center at lumalaban sa post-surgical infection sa kanyang cervical spine, may kumalat na mga tsismis sa mga text message at ilang media report na nagsasabing malubha na ang kanyang kalagayan, paralisado na at pinayuhan ng kanyang mga duktor na magpagamot sa ibayong-dagat. Mas grabe pa ang ilang pahayag na sinasabing nagmula umano sa akin na agad kong pinabubulaanan,” sabi ni Lambino. Nanawagan siya sa mga kritiko ng pamilyang Arroyo na pabayaan muna siya habang nagpapaga&amp;shy;ling ang dating presidente.&amp;nbsp; Naglabasan sa ilang news websites na sinasabi umano ni Lambino na pinayuhan ng mga duktor ang pamilya ni Arroyo na ipagamot ito sa United States o sa Singapore pero tumanggi umano ang dating pangulo para pabulaanan ang ispekulasyong iniiwasan niya ang kasong plunder na isinampa laban sa kanya. Sinabi ni Lambino na nasasaktan na ang pamilyang Arroyo sa mga kritisismo at akusasyon laban sa dating Pangulo&amp;nbsp;at sa asawa nitong si Jose Miguel Arroyo na idinawit sa pagbebenta sa Philippine National Polcie ng mga segunda manong helicopter na pinalitaw na mga bago.</body>
<link>http://www.philstar.com/Article.aspx?articleId=717177&amp;publicationSubCategoryId=92</link>
</article>
<article>
<title>Poder ng DOJ sa hold order pinabubura</title>
<author>Ni Gemma Garcia</author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Para maprotektahan ang kanyang kaalyado sa Kamara, pinatatanggalan na ng kapangyarihan ni House Minority leader Edcel Lagman ang Department of Justice kaugnay sa pag iisyu ng Hold Departure Order sa sinumang indibidwal. Sa ilalim ng House bill 51111 ni Lagman, nais ni&amp;shy;tong palimitahan na lang sa korte ang pag iisyu ng HDO at hindi sa DOJ. Kailangan muna uma&amp;shy;nong i-apply ng DOJ sa Korte ang anumang desis&amp;shy;yon nito na isailalim sa HDO ang isang indibidwal na nahaharap sa mabibigat na kaso. Inihalimbawa ni Lagman ang mag asawang dating Pangulong Gloria at Mike Arroyo na ngayon ay inilagay sa Watchlist Order ng Bureau of Immigration (BI) matapos iutos ni Justice Secretary Leila de Lima. Katiwaran ng Kongresista, unfair ang ganitong patakaran dahil nilalabag nito ang right to travel at mistulang napapabilang sa listahan ng kriminal ang nasa watchlist order. Kadalasan din umano ay tinatanggalan ng karapatan ang isang ina&amp;shy;akusahan pa lamang sa kaso at nakakaranas ng diskriminasyon at kawalan ng kalayaan sa kanilang karapatang bumiyahe.</body>
<link>http://www.philstar.com/Article.aspx?articleId=717178&amp;publicationSubCategoryId=92</link>
</article>
<article>
<title>Mangudadatu lusot sa murder</title>
<author>Ni Ludy Bermudo</author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Dinismis na ng Department of Justice ang kasong murder na inihain laban kay Maguindanao Governor Esmael “Toto” Mangudadatu kaugnay sa pamamaslang sa kaniyang pinaghihinalaang salarin noong nakalipas&amp;nbsp; na taon. Sa resolution na nilagdaan ni DOJ Undersecretary Leah Tanodra-Armamento, pinaburan ng kagawaran ang inihaing motion to withdraw &amp;nbsp;ng biktimang si Natividad de Arce Kamendan, maybahay ng napaslang na si &amp;nbsp;Tamano Kamendan ng Sharif Aguak, Ampatuan. Nabatid na inihain ang isang ‘undated motion’ ni Kamendan noong Mayo 27, 2011 habang binubusisi pa ng DOJ ang isinumiteng petition for review para sa joint resolution na ipinalabas ng Davao City Prosecutor . Gayunman, hindi pa lusot ang dalawang bodyguard ni Mangudadatu na sina PO1 Ibrahim Langalen at PO1 Surab Lintukan Bantas na isinusulong pa ang kasong murder matapos silang makasuhan sa korte sa pagpatay kay Tamano sa loob ng Gaisano South Citimall noong Pebrero 11, 2010. Sa record, umamin ang dalawang pulis na bodyguard ng gobernador na napilitan silang barilin si Kamendan nang tangkaing dukutin ang mga anak na babae ni Mangudadatu at agawan pa ng baril si PO1 Bantas.</body>
<link>http://www.philstar.com/Article.aspx?articleId=717179&amp;publicationSubCategoryId=92</link>
</article>
<article>
<title>PHL nabahala sa Syria</title>
<author>Nila Aurea Calica at Ellen Fernando</author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Nanawagan kahapon ang pamahalaan ng Pilipinas sa pamahalaan ng Sy&amp;shy;ria na tiyakin ang kaligtasan ng mga dayuhan doon lalo na ang mga Pilipinong nagtatrabaho roon. Tinatayang 17,000 Overseas Filipino Worker ang nagtatrabaho sa kasalukuyan sa Syria na dinedelubyo ng mga kaguluhang sibil. Hinikayat ni Department of Foreign Affairs Secretary Albert del Rosario ang Syria na sikaping mahinto ang mga karahasan, tugunan ang mga alala&amp;shy;hanin ng mga mamamayan at kagyat na magpatupad ng mga reporma. Hinihikayat ng pamahalaang Pilipino ang mamamayan nito na lisanin ang Syria. Napaulat na gumamit ng mga gunboat ang pamahalaang Syrian para durugin ang mga nagrerebelde laban sa rehimen ni Bashar Assad na ikinasawi ng 25 tao kamakalawa. Ipinahiwatig naman ng pamahalaang Pilipino na hindi pa nito pinuputol ang relasyon nito sa Syria. Sinabi ni Presidential Spokesman Edwin Lacierda na nananawagan ang Malacanang sa mapayapang solusyon sa krisis. Sinang-ayunan din ni Lacierda ang pahayag ni del Rosario hinggil sa pagkabahala ng Pilipinas sa nangyayari sa Syria at handa ang pamahalaan na tulungan ang mamamayan nito doon. Sinabi ni Lacienda na wala pang planong ilikas ang mga Pilipino roon pero sasabihan ang mga ito kapag kailangan na. Hiniling ng migrant group sa Aquino administration na agad na ilikas ang tinatayang 17,000 overseas Filipino workers sa Syria dahil sa tumitin&amp;shy;ding karahasan sa nasabing bansa. Sa report na tinanggap ni Migrante Middle East regional coordinator John Leonard Monterona sa isang OFW na si Judith Pingol, 41, tubong Paco, Manila na nagtatrabaho bilang domestic helper sa Horns, northwest part ng Syria, lalong tumindi pa ang patayan at kaguluhan sa nasabing rehiyon. Sinabi ni Pingol na na-deploy sa Syria noong 2008, na marami silang mga OFWs ang naiipit sa matinding sagupaan sa pagitan ng anti-government protesters at security for&amp;shy;ces.</body>
<link>http://www.philstar.com/Article.aspx?articleId=717181&amp;publicationSubCategoryId=92</link>
</article>
<article>
<title>Agosto 30, regular holiday</title>
<author></author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Inihayag kahapon ng Malacanang na regular holiday sa Agosto 30, Martes bilang paggunita sa Eid’l Fitr na nagtatampok sa pagwawakas ng banal na buwan ng Ramadan. Sa Proclamation No. 234, idineklara ni Pa&amp;shy;ngulong Benigno C. Aquino III ang Agosto 30 bilang holiday para itaguyod ang pangkulturang pagkakaunawaan at pagsasama-sama, dapat magkaroon ng ganap na oportunidad ang buong sambayanang Pilipino na makilahok sa mga kapatid na Muslim sa pagdiriwang ng Eid’l Fitr.” Binanggit pa sa proklamasyon na ginugunita ng mga Muslim ang Eid’l Fitr sa katapusan ng Ramadan, isang buwan ng pag-aayuno na itinuturing na pinakadakilang relihiyosong paggunita sa Islam. Samantala, noong Hulyo, binanggit ni Deputy Presidential Spokesperson Abigail Valte na isa ring holiday ang Agosto 29 na National Heroes Day.</body>
<link>http://www.philstar.com/Article.aspx?articleId=717182&amp;publicationSubCategoryId=92</link>
</article>
<article>
<title>Biktima ng bar exam bombing ginawang staff ni Pimentel</title>
<author>Ni Malou Escudero</author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Kinuhang staff ni Senator Aquilino “Koko” Pimentel III si Raissa Laurel, ang law student mula sa San Sebastian College na naputulan ng dalawang binti sa madugong bar exam bombing noong Setyembre 26, 2010. Ayon kay Laurel, magta-trabaho siya bilang kasapi ng legal research team ni Pimentel at tutulong din sa pag-draft ng mga panulakang batas at resolusyon para sa bagong senador. Kasama si Laurel sa mga dumalo sa misang idinaos kahapon sa tanggapan ni Pimentel sa Senado na dating inookopahan ni dating senator Juan Miguel Zubiri. Nagsimula kahapon ang trabaho ni Pimentel bilang senador matapos ang apat na taong election protest na natapos ng magbitiw sa kaniyang posisyon si Zubiri at iurong ang kaniyang counter-protest. Dumating na rin kahapon ang pinakaaa&amp;shy;sam ni Senator Aquilino “Koko” Pimentel Jr., na masimulan ang trabaho bilang senador matapos maiproklamang pina&amp;shy;kabagong senador ng 15th Congress. Naging tampok kahapon sa pagbubukas ng sesyon ang panunumpa ni Pimentel sa harap ni Senate President Juan Ponce Enrile bagaman at nanumpa na ito bilang senador sa Mati, Davao Oriental.&amp;nbsp; Bago ang roll call, pinanumpa muli si Pimentel kasama ang kaniyang &amp;nbsp;pamilya sa pangunguna ng asawang si Jewel at amang si dating senator Aquilino “Nene” Pimentel Jr. Samantala, sinabi ni Senate President Juan Ponce Enrile na nagpaha&amp;shy;yag ng intensiyon si Pimentel na sumali sa &amp;nbsp;majority block.&amp;nbsp;</body>
<link>http://www.philstar.com/Article.aspx?articleId=717183&amp;publicationSubCategoryId=92</link>
</article>
<article>
<title>Chacha isinusulong ng US</title>
<author>Ni Gemma Garcia</author>
<date>
<month>August</month>
<day>16</day>
<year>2011</year>
</date>
<body>MANILA, Philippines - Ibinunyag kahapon ni Gabriela Party List Representative Luz Ilagan na ang gobyerno ng Amerika ang tumutulong para maisulong ang Charter Change dahil sila ang higit na &amp;nbsp;makikinabang sa sandaling maalis ang limitasyon sa 1987 Constitution. &amp;nbsp;&amp;nbsp; Sinabi ni Ilagan na malinaw na umano na ang US government ang nasa likod ng Cha-Cha agenda subalit nasa administrasyong Aquino na umano kung &amp;nbsp;lalabanan nito ang pagla-lobby ng Estados Unidos at ipipilit ang soberenya ng bansa at maprotektahan ang Pilipinas mula sa pandarambong. &amp;nbsp;&amp;nbsp; Hindi na rin nagulat pa ang kongresista sa nasabing ulat dahil may malaking interest nito sa Pilipinas kaya isinusulong nito ang pag aalis ng limistasyon para sa mga dayuhang mamumuhunan habang hinaharap nito ang malaking hamon ng kanilang bansa mula sa mahinang ekonomiya ng Amerika na sinundan pa ng credit downgrade.</body>
<link>http://www.philstar.com/Article.aspx?articleId=717184&amp;publicationSubCategoryId=92</link>
</article>
<article>
<title>2 'killer' ng adviser ng mayor kinasuhan</title>
<author>Ni Arnell Ozaeta</author>
<date>
<month>August</month>
<day>16</day>
<year>2011</year>
</date>
<body>BATANGAS &amp;nbsp;,Philippines &amp;nbsp;–&amp;nbsp;Kinasuhan na ang dalawa sa apat na suspek sa pagpatay sa political adviser ng mayor matapos maaresto sa magkahiwalay na lugar sa Batangas at Quezon, ayon sa ulat kahapon. Kinilala ni P/Senior Supt. Rosauro Acio, Batangas PNP director ang mga suspek na sina Primo Lopez at Sandy Pamplona. Si Lopez na kabilang sa most wanted persons sa Region 4 ay nasakote ng pulisya sa Brgy. Poblacion sa bayan ng Padre Garcia sa Batangas noong Hulyo 29 sa bisa ng warrant of arrest na ipinalabas ni Judge Antonio Manzano ng Calamba Regional Trial Court Branch 37. Samantala, si Pamplo&amp;shy;na ay naunang naaresto sa bayan ng Candelaria, Quezon at kasalukuyang nakakulong sa Calamba City. Tugis naman ng pulisya ang dalawa pang suspek na sina Lorenzo Pamplona at Florencio Morales ay may patong sa ulo na tig-P90,000 reward. Sa tala ng pulisya, ang apat na suspek ay sangkot sa pagpatay kay Atty. Demetrio Hilbero na ama ni Asst. Laguna Prosecutor Allan Hilbero at naging political adviser ni Calamba City Mayor Joaquin Chipeco. Si Hilberio ay pinagbabaril hanggang sa mapatay sa harap ng kanyang law office sa Gen. Lim St., Calamba City matapos magsimba sa St. John the Baptist Church noong June 16, 2007. Malaki naman ang paniniwala ni Fiscal Hilbero na pulitika ang motibo sa pagpatay sa kanyang ama. Ibinunyag din ni Fiscal Hilbero na patuloy silang nakakatanggap ng pagbabanta mula sa kampo ng mga nagalit sa kanyang tatay.</body>
<link>http://www.philstar.com/Article.aspx?articleId=717187&amp;publicationSubCategoryId=92</link>
</article>
<article>
<title>Yosi sa EDSA pwede na</title>
<author>Ni Mer Layson</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Ipinahinto ng Mandaluyong Regional Trial Court (RTC) sa Metro Manila Development Authority (MMDA) ang pagpapatupad ng kanilang&amp;nbsp;smoking ban sa EDSA, kasama na ang iba pang mga lansangan at sidewalk dahil ito umano ay labag sa batas. Sa anim na pahinang utos na inilabas noong Aug. 15, 2011, sinabi ni RTC branch 213 Judge Carlos A. Valenzuela na kailangan din magbayad ng MMDA ng halagang P100,000 sakaling ang huli ay matalo sa kaso. Inilabas ang TRO matapos maghain ng reklamo sina Antony M. Clemente at Vrianne I. Lamson na nahuli ng MMDA na naninigarilyo sa isang sidewalk sa EDSA sa unang araw na pasimulan ang programa. Sinabi nina Clemente at Lamson, mismong ang Korte Suprema na ang nagsabing walang “police powers” ang MMDA dahil ito’y isang “development agency” lamang. Wala rin umanong legislative authority ang MMDA para palawakin ang ibig sabihin ng “pampublikong lugar” batay na rin sa Republic Act (RA) 9211 o Tobacco Regulations Act. Ito’y sinang-ayunan ni Judge Valenzuela at sinabing nakasaad na sa Republic Act 7924, o ang batas na bumuo sa MMDA, na walang police o legislative powers ang MMDA. Hindi rin umano saklaw ng kapangyarihan ng MMDA na ipatupad ang RA 9211 dahil eksklusibong karapatan lamang ito ng Inter-Agency Committee na pinamumunuan ng Department of Trade and Industry (DTI). Sinabi rin ng korte na ang kahulugan ng “pampublikong lugar” ayon sa batas ay yung lamang “enclosed or confined areas” gaya ng mga ospital, clinic, eskwelahan, mga terminal ng pampublikong sasakyan, mga private and public offices, recreational places, shopping malls, sinehan, mga hotel, at mga restaurant. “Consequently, open areas, such as thoroughfares or sidewalks, are not enclosed or confined areas. As such, they are not covered by the said restricted definition of public places,” nakasaad sa decision. Sa huling report ng MMDA, as of August 15, 2011 ay umaabot na sa 5,730 na mga ‘yosi kadiri’ ang nadarakip ng mga enforcer ng ahensiya. Kaugnay nito ay nagpahayag naman ng kalungkutan si MMDA Chairman Francis Tolentino sa naging desisyon ng korte at nagsabing maghahain ng apila sa oras na matanggap nila ang kopya ng nasabing desisyon.</body>
<link>http://www.philstar.com/Article.aspx?articleId=717545&amp;publicationSubCategoryId=92</link>
</article>
<article>
<title>17-libo Pinoy sa Syria pinalilikas na</title>
<author></author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Ikinasa na ng Department of Foreign Affairs (DFA) ang paglilikas sa may 17,000 Pinoy na naiipit sa ma&amp;shy;tinding karahasan sa Syria matapos na itaas kahapon ang alert level 3 sa nasabing bansa. “In view of the escalating violence in Syria, the Department of Foreign Affairs will be raising Alert Level 3 for the entire country of Syria, effective today,” ayon sa statement na ipinalabas ng DFA. Sa ilalim ng alert level 3 ay isasagawa ang voluntary evacuation sa lahat ng Pinoy sa Syria na gagastusan ng pamahalaan.&amp;nbsp; Ayon kay Foreign Affairs Secretary Albert del Rosario, inatasan na niya ang Embahada ng Pilipinas sa Damascus na piliting makuha ang mga Pinoy na naiipit sa sagupaan. Patuloy na sumisiklab ang karahasan sa Syria dahil sa panawagan ng mga anti-government protesters na bumaba na sa puwesto ang kanilang pangulong si Bashar al-Assad. Kamakalawa ay isang OFW na si Judith Pingol, 41, ng Paco, Manila ang tumawag sa Migrante Middle East at nagpapasaklolo sa pamahalaan dahil may 300 umano silang Pinoy na&amp;nbsp;naiipit sa sagupaan sa Homs, ang northwest part ng Syra. Bukod sa Homs, may nagaganap ding matitinding patayan sa Latakia, Banaas at Dara’a. Samantala, pansamantala ng ipinatigil ng POEA ang pagpapadala ng OFWs sa naturang bansa hanggang hindi pa nagiging maayos ang sitwasyon doon. (Ellen Fernando/Rudy Andal/Mer Layson)</body>
<link>http://www.philstar.com/Article.aspx?articleId=717546&amp;publicationSubCategoryId=92</link>
</article>
<article>
<title>Presyo ng LPG, bottled water, noodles pwede nang kontrolin</title>
<author>Ni Butch Quejada</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Kontrolado na ang magiging halaga o presyo ng mga LPG, bottled water at noodles dahil inaprubahan na sa Kongreso sa ikatlo at huling pagbasa ang panukalang Price Act. Sa&amp;nbsp;House bill 4801 aamyendahan ang listahan ng mga basic commodities na maaaring kontrolin ng gobyerno ang presyo. Ang Price Act ay ma&amp;shy;aaring ipatupad ng gobyerno sa mga lugar na sasailalim sa state of calamity o state of emergency, kapag suspendidio ang privilege of the writ of habeas corpus, o kapag idineklara ang martial law, state of rebellion, o state of war. Sa ilalim ng Republic Act 7581 (Price Act) maaaring maglagay ng ceiling price sa mga basic commodities. Sinabi ni Pasig Rep. Roman Romulo, may akda ng HB 4801, maha&amp;shy;laga na masiguro na hindi tataas ang presyo ng mga pangunahing bilihin sa panahon ng krisis at kalamidad.</body>
<link>http://www.philstar.com/Article.aspx?articleId=717547&amp;publicationSubCategoryId=92</link>
</article>
<article>
<title>Watchlist order vs Mike A mananatili - SC</title>
<author>Ni Doris Franche</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Mananatili muna ang watchlist order (WLO) laban kay dating First Gentleman Mike Arroyo sa kabila ng kahilingan ng kampo nitong ibasura ang kautusan ng Department of Justice (DoJ) at Bureau of Immigration (BI). Nabatid na hindi kasi natapos ng Supreme Court (SC) en banc ang kanilang pasya sa usapin dahil sa ilang vital points. Hiniling umano ng mahistradong humahawak sa kaso na bigyan pa siya ng isang linggo para matapos ang magiging ponensya o hatol sa apela ng dating unang ginoo. Nauna nang tinalakay kahapon ng umaga ng mga mahistrado sa kanilang en banc session ang kaso ni Arroyo ngunit inaasahang sa susunod na pulong pa madedesisyunan ang kahilingan ng dating unang ginoo. Nag-ugat ang usapin matapos magpalabas ng watch list order ang DoJ na ipinatupad naman ng BID.</body>
<link>http://www.philstar.com/Article.aspx?articleId=717549&amp;publicationSubCategoryId=92</link>
</article>
<article>
<title>Army troops peacekeepers sa giyera ng MILF rebels</title>
<author>Ni Joy Cantos</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Binigyan na ng direktiba ni Army Chief Lt. Gen. Arthur Ortiz ang tropa ng mga sundalo sa lalawigan ng Maguindanao na magsilbing peacekeeping force sa pagitan ng giyera ng naglalabang paksyon ng Moro Islamic Liberation Front (MILF). Inatasan na ni Ortiz ang tropa ni Brig. Gen. Rey Ardo, Chief ng Army’s 6th Infantry Division na magsilbing tagapamayapa sa tensiyon sa pagitan nina Commander Kadzmie Hadjimie ng MILF 106th Base Command at ng grupo ni Commander Abunawas ng Bangsa Islamic Freedom Fighters (BIFF) . Ang BIFF ay itinatag ng wanted na si Ameril Umbra Kato matapos naman itong humiwalay ng landas sa grupo nina MILF Chieftain Ustadz Al Haj Ibrahim Murad. Tinagubilinan ni Ortiz ang mga sundalo na nakadestino sa Maguindanao na huwag makisawsaw sa gulo ng dalawang paksyon ng MILF at alalahanin na may peace talks sa pagitan ng GRP at MILF peace panel. Ayon sa report uma&amp;shy;abot na sa 23 rebelde ang nasawi mula sa naglalabang grupo nina Hadjimie at Abunawas habang 2,500 residente naman ang nagsilikas sa takot na madamay sa bakbakan na nag-umpisa noong Agosto 7 sa bayan ng Datu Piang na umabot sa Guindulungan at Talayan ng lalawigan. &amp;nbsp;</body>
<link>http://www.philstar.com/Article.aspx?articleId=717551&amp;publicationSubCategoryId=92</link>
</article>
<article>
<title>13 panukalang batas prayoridad ni PNoy</title>
<author></author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Siniguro kahapon ng lider ng Senado at Kamara na bibigyan nito ng prayoridad ang 13 panukalang batas na natukoy na priority measures ni Pangulong Aquino&amp;nbsp;sa ginanap na Legislative-Executive Development Advisory Council (LEDAC) meeting kahapon sa Malaca&amp;ntilde;ang. Nagkasundo sina Senate President Juan Ponce Enrile at House Speaker Sonny Belmonte na pag-aralang mabuti at bigyan ng prayoridad ang natukoy na 13 priority bills sa Ledac meeting. Kabilang sa 13 priority bills ang pagbibigay proteksiyon sa Kasambahay, expansion ng science and technology scholarship programs, amendments sa Rural Electrification Law, sin tax, amyenda sa Human Security Act at Data Privacy Act, gayundin ang Responsible Parenthood (RP) bill. Dismayado naman ang ilang senador matapos iitsapuwera ang Freedom of Information Bill (FOI) sa mga priority measures ng Malacanang. Naniniwala si Senate Majority Leader Tito Sotto na sa halip na isulong ang Reproductive Health bill, mas dapat bigyan ng prayoridad ang FOI bill na pinaniniwalaang makakatulong rin upang malabanan ang korupsiyon sa bansa. Sa nasabing panukala, mas mapapadali ang pagkuha ng mga dokumento sa gobyerno. (Rudy Andal/Malou Escudero)</body>
<link>http://www.philstar.com/Article.aspx?articleId=717553&amp;publicationSubCategoryId=92</link>
</article>
<article>
<title>Customs chief pinasisibak!</title>
<author>Ni Butch Quejada</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Pinasisibak ni Zambales Rep. Mitos Magsaysay si Customs Commissioner Angelito Alvarez dahil sa patuloy na smuggling sa mga pantalan at hindi nito mapigilan. ‘It is my strong opinion that Alvarez, along with his men should be held accountable for the diversion of over 2,000 containers of goods from the Port of Manila, depriving the government of over P3 billion worth of taxes. He should also be removed from his post for failing to meet his collection targets,’ sabi ni Magsaysay. Gayunman, inirekomenda ng sub-committee ng House Committee on Ways and Means ang paghahain ng kaso sa mga opisyal ng Bureau of Customs na may kinalaman sa pagkawala ng 1,910 container vans simula noong Enero. Sabi ni Ilocos Norte Rep. Rodolfo Farinas, ang chairman ng sub-committee on tariffs and customs, dapat kasuhan ng theft, smuggling cases at kasong criminal ang mga nagsabwatan sa Customs. ‘I would rather have them remain working in the government facing criminal sanctions than being dismissed without any criminal liability. Without criminal charges, these people will continue to live happily ever after committing a crime,’ sabi ni Farinas. Ayon kay Farinas, minaliit lamang ang na&amp;shy;ging aksyon sa pagbusi&amp;shy;sing ginawa ni Customs Investigation Division chief Fernandino Tuason upang hindi na maulit ang insidente. Sinabi ni Tuazon, maghahain sila ng kasong admnistratibo gaya ng grave misconduct para masibak sa tungkulin&amp;nbsp;laban sa 14 Customs personnel na may kinalaman sa pagkawala ng P3.6 bilyong buwis. Ayaw pangalanan ni Tuason ang mga kakasuhan at nangako na ipadadala na lamang ang investigation report hinggil sa mga nawawalang container van sa Kamara. Samantala, pinalilinis ni Cavite Rep. Elpidio Barzaga kay Alvarez ang listahan ng mga accredited consignees dahil marami umano sa mga iligal na kontrabando ang nakalagay sa mga fictitious name.</body>
<link>http://www.philstar.com/Article.aspx?articleId=717554&amp;publicationSubCategoryId=92</link>
</article>
<article>
<title>Tauhan ng DOJ nagpasaklolo kay Mar</title>
<author>Ni Angie dela Cruz</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Isang liason officer ng Department of Justice (DOJ) ang humingi ng tulong kay DOTC Secretary Mar Roxas kaugnay ng pagkakagoyo sa kanya ng isang emission test center na patuloy na nag-ooperate sa kabila na ito ay blacklisted na sa Land Transportation Office para mag-isyu ng smoke emission test result sa mga car owners na magpaparehistro sa LTO. Sa kanyang reklamo sa LTO tri-media, sinabi ni Susie Rocha ng DOJ na hindi siya nakapagparehistro ng kanyang sasakyan dahil ang smoke test result niya ay mula sa blacklisted na private emission test center na Manila Midwast Wind, Shiela Crak emission testing center na nasa Kalayaan Ave, QC. Kinuwestyon ni Rocha na sa kabila ng press release ng LTO na abala ito sa pagdidisiplina sa mga PETC ay&amp;nbsp;maraming bilang ng mga private emission test center na blacklisted ang nag-ooperate pa rin hanggang sa ngayon. Inirereklamo din ng ilang legitimate PETCs na isang Philip Mendez umano na tauhan ni LTO Chief Virgie Torres na nakatalaga sa LTO PETC Monitoring ang nagbibigay ng “go signal” umano sa mga blacklisted Petcs na makapag-operate. Binigyang diin ng mga legitimate Petcs na hangga’t baluktot ang pamamalakad ng LTO bunga ng mga tiwaling tauhan nito ay hindi makakamit ang tagumpay ng Clean Air ng pamahalaan at patuloy na dadami ang bilang ng mga tiwaling Petcs na nagsasagawa ng non-appearance operation at tuloy ang operasyon ng mga blacklisted Petcs.</body>
<link>http://www.philstar.com/Article.aspx?articleId=717556&amp;publicationSubCategoryId=92</link>
</article>
<article>
<title>CGMA nag-cash advance ng P98M sa pres'l social fund</title>
<author>Ni Butch Quejada</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Ginastos ni dating Pa&amp;shy;ngulo at ngayon ay Pampanga Rep. Gloria Arroyo ang bahagi ng pondo ng presidential social fund na&amp;nbsp;para sa papalit sa kanyang administrasyon. Sa pagdinig ng House committee on appropriations,&amp;nbsp;sinabi ni Commission on Audit chair Maria Gracia-Pulido-Tan na ibi&amp;shy;nigay na ng Philippine Gaming and Amusement Corp., ang “advance remittance” nito sa Presidential Social Fund na nagkakahalaga ng P98.3 milyon. “We have the same figures, you honors. The Presidential Social Fund has duly received P98.3 million of advanced remittance for June from PAGCOR,” ani Pulido-Tan sa pagdinig ng budget ng COA na nagkakahalaga ng P4.784 bilyong pondo nila sa susunod na taon. Hindi pa umano dito kasali ang P345 milyon na inilagay sa President’s Social Fund, ayon kina Bayan Muna party-list Rep. Neri Colmenares na umano’y ginamit para pondohan ang congressional election ni Mrs. Arroyo sa Pampanga at sa reelection ng kanyang anak na si Diosdado sa Camarines Sur. “The fact that she advanced these funds, she has to face administrative liabilities... It’s inappropriate for a president to use the funds that isn’t hers, that belongs to the next president. President Aquino should have gotten the new funding,” ani Colmenares. Nauna ng inakusahan ni Colmenares si Arroyo na namigay umano ng tig-P1 milyon sa 159 barangay sa ikalawang distrito ng Pampanga kung saan siya tumakbong kongresista.&amp;nbsp;</body>
<link>http://www.philstar.com/Article.aspx?articleId=717558&amp;publicationSubCategoryId=92</link>
</article>
<article>
<title>Itinatayong motel muling inayawan ng simbahan</title>
<author>Ni Angie dela Cruz</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Muling binatikos ng Apostolic Catholic Church sa Edsa, Quezon City ang umano’y itinatayong motel sa tapat mismo ng kanilang simbahan sa Bgy.Veterans, QC dahil sa isyu ng moralidad.&amp;nbsp;&amp;nbsp; Sinabi ni Prof. Arsenio Organo, adviser ng Apostolic Catholic Church, isang Orthodox at Roman Catholic Church, may mga ulat silang natatanggap na ang itinatayong gusali sa tapat mismo ng kanilang simbahan ay isang motel na paglabag umano sa Building Code of the Philippines. Paglabag din umano ito sa moralidad dahil dalawang eskuwelahan, Quezon City Academy at San Francisco High School, ang kalapit nito na mga kabataan umano ang pangunahing apektado. Sinabi pa ni Prof. Organo na labis siyang nagtataka dahil napahinto na umano nitong nakalipas na dalawang buwan ang konstruksyon ng naturang motel subalit sa hindi malamang kadahilanan ay muling sinimulan ang konstruksyon nito.</body>
<link>http://www.philstar.com/Article.aspx?articleId=717560&amp;publicationSubCategoryId=92</link>
</article>
<article>
<title>Envi Code pinarerepaso</title>
<author>Ni Rudy Andal</author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Isang oportunidad para repasuhin ng pamahalaang panlalawigan ng South Cotabato ang kontrobersiyal na Environment Code (Envi Code) na nagbabawal sa open pit mining sanhi ng bagong labas na Environmental Impact Statement (EIS) ng Sagittarius Mines, Inc (SMI) hinggil sa Tampakan Copper-Gold Project. Ayon kay John Arnaldo, Corporate Communications Manager ng SMI, ang mga nakasaad sa EIS ay ibinigay sa lahat ng kasangkot sa proyekto bilang bahagi ng proseso para makakuha ng Environmental Compliance Certificate (ECC) mula sa gobyerno bago simulan ang Tampakan Project. Nauna rito, pinuna ng grupong SOCSKSARGEN Climate Action Now (SCAN) na nakabase sa Social Action Center sa Diocese ng Marbel na tuloy-tuloy lang ang SMI sa feasibility studies nito kahit ipinagbabawal ang open pit mining sa lalawigan. Ngunit nilinaw ni Arnaldo na pinauunlad ng SMI ang Tampakan Mine Project batay sa mga regulasyon ng pamahalaan ng Pilipinas na nagkaloob dito ng kontrata.</body>
<link>http://www.philstar.com/Article.aspx?articleId=717561&amp;publicationSubCategoryId=92</link>
</article>
<article>
<title>GSIS records ng Caloocan matatapos sa September</title>
<author></author>
<date>
<month>August</month>
<day>17</day>
<year>2011</year>
</date>
<body>MANILA, Philippines - Tiniyak ng pamunuan ng Government Service Insu&amp;shy;rance System (GSIS) na matatapos nila sa September, 2011 ang mga isinumiteng “reconciled” records ng mga empleyado ng Caloocan City Hall. Ayon kay Mary Rose Lubang, GSIS collection section chief, kasalukuyan na nilang nire-review ang mga records na isinumite ni Caloocan City Mayor Enrico “Recom” Echiverri sa kanilang tanggapan noong August 5 ng kasalukuyang taon at inaasahang matatapos ngayong September. Aniya, sakaling matapos na ma-reconcile ang mga records at magkaroon ng pirmahan (Memorandum of Agreement) sa pagitan ng lokal na pamahalaan at ng GSIS ay madali nang maayos ang mga obligasyon ng Caloocan City government at mapo-proseso na rin ang mga claims at benepisyo ng mga empleyado.</body>
<link>http://www.philstar.com/Article.aspx?articleId=717563&amp;publicationSubCategoryId=92</link>
</article>
<article>
<title>3rd operation isasagawa na, GMA hindi kritikal</title>
<author>Ni Danilo Garcia</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Hindi umano kritikal si dating Pangulo at ngayo’y Pampanga Rep. Gloria Macapagal-Arroyo kaya maaari ng ituloy ang ikatlong operasyon nito sa susunod na linggo. Sa medical bulletin na inilabas ni Dr. Juliet Cervantes, isa sa attending physician ng mga Arroyo, natuklasan ng mga espes&amp;shy;yalista sa St. Luke’s Medical Center na hindi impeksyon ang sanhi ng pagkabigo ng pagkapit ng ikinabit na “titanium implant” sa cervical spine nito. Ipinaliwanag nito na patuloy nilang nirere&amp;shy;medyuhan ang namuong impeksyon sa operasyon sa gulugod ni Arroyo sa pamamagitan ng pagbi&amp;shy;bigay dito ng antibiotics ngunit hindi umano ito ang sanhi ng paghulagpos ng ikinabit nilang titanium implant kundi sa nakita nilang mababang kundisyon ng buto ng kanilang pasyente. Nadiskubre ng mga espesyalista na may medical condition na “hypoparathyroidism” ang dating Pangulo na hindi nila nakita sa medical history nito noong mga nakaraang taon dahil sa pawang normal naman ang “bone density at calcium level” nito. Base sa “Wikipedia”, ang hypoparathyroidism ay ipinaliwanag na “decreased function of the parathyroid glands, leading to decreased levels of parathyroid hormone (PTH). The consequence, hypocalcaemia, is a serious medical condition.”&amp;nbsp;Ang PTH naman ang nagpapataas ng konsentrasyon ng calcium sa dugo ng tao na nagpapatibay sa buto. Masyado na umanong mababa ang ‘calcium level” ni Arroyo na kanilang ni&amp;shy;reremedyuhan sa pamamagitan ng pagbibigay ng dagdag na calcium sa katawan ng pasyente.&amp;nbsp; Binibigyan na rin umano nila ng mga “raw bone materials” ang pasyente upang mapalakas ang buto nito. Kasalukuyan naman umano na nasa maayos na kundisyon si Rep. Arroyo na nagagawa namang makapaglakad-lakad at makapagbasa ngunit hindi pa rin maaaring tumanggap ng bisita maliban sa unang pamilya nito.</body>
<link>http://www.philstar.com/Article.aspx?articleId=717853&amp;publicationSubCategoryId=92</link>
</article>
<article>
<title>PNoy hindi haharap sa pamilya ng mga biktima ng Luneta hostage crisis</title>
<author>Ni Rudy Andal</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Walang balak ang Malaca&amp;ntilde;ang na pagbigyan ang hirit ng pamilya ng mga biktima ng Luneta hostage crisis noong August 2010 na makaharap si Pangulong Aquino. Sinabi ni Presidential Spokesman Edwin Lacierda, may kasamang pulitiko mula sa Hong Kong ang grupo at ayaw nilang makaladkad sa kanilang pulitika. Ayon kay Lacierda, ang mahalaga ay natugunan na nila ang mga pagkukulang na inirereklamo tulad ng pagtatalaga ng karagdagang tourist police at pagtatatag ng night court. Ilang beses na ring nag-sorry si Pangulong Aquino sa mga press conferences at kinasuhan na rin ang mga pumalpak na opisyal. May ‘Solidarity Fund’ din umanong pinasimulan ng private groups para ibayad sa pamilya ng mga biktima pero hindi lang matiyak kung ano na ang status. “What is important is to show the Hong Kong government what actions and steps we have taken,” sabi ni Lacierda.</body>
<link>http://www.philstar.com/Article.aspx?articleId=717854&amp;publicationSubCategoryId=92</link>
</article>
<article>
<title>8 Pinoy inmates sa HK aprub malipat sa Phl jail</title>
<author>Ni Ellen Fernando</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Isinasapinal na ng gobyerno ng Pilipinas at&amp;nbsp;Hong Kong Special Administrative Region (SAR) ang gagawing paglilipat ng mga Pinoy inmates mula sa Hong Kong jail sa ilalim ng umiiral na Transfer of Sentenced Persons Agreement (TSPA) ng dalawang nabanggit na bansa. Sa ilalim ng Phl-HK TSPA, inaasahan na li&amp;shy;mang Pinoy na nakapiit sa Hong Kong ang unang makaka-avail nito kapalit ng mga HK nationals na nakakulong at nagsisilbi ng kanilang sentensya sa Bilibid National Penitentiary at iba pang correctional institutions sa Pilipinas dahil sa iba’t ibang kaso. Ayon sa Department of Foreign Affairs (DFA), may limang HK nationals na nakapiit sa Phl jail ang nagpahayag na ng kanilang intensyon sa Department of Justice (DOJ) na mailipat sa HK jail upang isilbi ang kanilang nalalabing sentensya kapalit naman ng mga Pinoy na nakakulong sa HK.&amp;nbsp; “Their transfer applications are currently being processed by the DOJ,” ayon sa DFA. Kinumpirma ng DFA na maraming aplikasyon ng Pinoy inmates sa Hong Kong ang nag-apply nang mapalipat ng kulungan sa Pilipinas at walo sa mga ito ang inaprubahan ng HK authorities. Inaasahan na kabilang sa mga maililipat ng kulu&amp;shy;ngan ay ang isang Pinay inmate na sinentensyahan ng HK Court of First Instance noong 2006 ng 12 taong pagkabilanggo sa hindi tinukoy na kaso. Sa kasalukuyan, ang Pilipinas ay may umiiral na tatlong TSPAs na kinabibilangan ng Spain, Thailand at Hong Kong.</body>
<link>http://www.philstar.com/Article.aspx?articleId=717855&amp;publicationSubCategoryId=92</link>
</article>
<article>
<title>Air Force handang ilikas ang OFWs sa Syria</title>
<author></author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Nakahanda na ang Philippine Air Force (PAF) para gamitin ang&amp;nbsp;C-130 plane nito sa paglilikas ng&amp;nbsp;mga Pinoy workers na naiipit sa kaguluhan sa bansang Syria. “We are ready to repatriate OFWs in Syria,” ani PAF Spokesman Lt. Col. Miguel Ernesto Okol kung saan naghihintay lamang sila ng “go” signal o kautusan mula kay Pangulong Aquino bago ito isagawa. Ang nasabing eroplano ay may kapasidad na 100 katao sa kada biyahe. Nasa 17,000 ang OFWs sa Syria na karamihan ay mga domestic helper. Sinabi naman ni Presidential Spokesman Edwin Lacierda na hindi na dapat hintayin ng mga OFWs na lumala pa ang sitwasyon sa Syria bago sila magdesisyong umuwi ng bansa. Ani Lacierda, walang dapat alalahanin ang mga OFWs dahil may pondo dito ang gobyerno. Sa ulat ng Embahada, maraming OFWs ang nananatiling nasa loob ng ta&amp;shy;hanan ng kani-kanilang employer at hindi pinalalabas dahil na rin sa pangambang madisgrasya sa nagaganap na sagupaan sa pagitan ng Syrian government troops at protesters na humihiling na bumaba na sa puwesto si Syrian President Bashar al-Assad. Ayon kay Ambassador Wilfredo Cuyugan ng Embahada sa Damascus, ilang OFWs ang nagpahayag na hirap silang makalabas dahil sarado rin ang mga pangunahing kalye na kanilang dadaanan. Rudy Andal/Joy Cantos/Ellen Fernando</body>
<link>http://www.philstar.com/Article.aspx?articleId=717856&amp;publicationSubCategoryId=92</link>
</article>
<article>
<title>US warship na binili ng Pinas dumating na</title>
<author>Ni Joy Cantos</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Dumating na sa bansa kahapon ang Hamilton US warship &amp;nbsp;na segunda manong nabili sa Estados Unidos ng pamahalaan ng Pilipinas para magamit sa pagpapalakas pa ng pagpapatrulya sa&amp;nbsp; 200 miles Exclusive Economic Zone (EEZ) ng teritoryo ng karagatang nasasakupan ng bansa. Ayon kay Phil. Navy Spokesman Lt. Col. Omar Tonsay, dakong ala-1 ng hapon nitong Miyerkules ng pumasok na sa teritoryo ng West Philippine Sea ang Hamilton Class warship na pinangalanang BRP Gregorio del Pilar (PF-15) na dating pag-aari ng US Coast Guard. Ang nasabing&amp;nbsp;barko ay nailipat sa pag-aari ng Philippine Navy noong Mayo 13, 2011 sa turnover ceremony sa San Franciso, California, USA. Naglayag ito sa Pacific Ocean sa loob ng tatlong linggo patu&amp;shy;ngong Pilipinas. Nabatid kay Tonsay na ang BRP del Pilar ay nabili ng pamahalaan&amp;nbsp;sa Amerika sa halagang P450 milyon o US$13.18-M sa ilalim ng Excess Defense Articles (EDA) program. Ang ipinambili nito ay mula sa Malampaya Project sa Palawan. Ang 378 talampakang haba ng barkong BRP del Pilar ay ang ikalawang pinakamalaking warship ng Philippine Navy. Ang nag-iisang malaking warship ng Navy na BRP Rajah Humabon na idineploy sa pinag-aagawang Spratly Island ay noon pang World War II. Inaasahang dadaong sa Manila Bay ang naturang warship dakong alas-8 ng umaga sa Agosto 21 na minamando ng 13 officers at 82 Enlisted Personnel ng Phil. Navy sa ilalim ng Command ni Captain Alberto Cruz.</body>
<link>http://www.philstar.com/Article.aspx?articleId=717857&amp;publicationSubCategoryId=92</link>
</article>
<article>
<title>Retirement age gawing 70 anyos - solon</title>
<author>Ni Gemma Garcia</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Isinusulong ni Bulacan Rep. Linabelle Ruth Villarica na palawigin pa ang panunungkulan ng mga senior citizen mula sa mandatory age na 65 hanggang 70 taong gulang. Sa House Bill 4965, layon nito na pakinabangan pa ang kaalaman ng mga senior citizen sa mas mahaba pang panahon, bukod pa sa magbibigay ito ng panahon na makapaghanda sa pagreretiro ang mga kawani at makatanggap ng kanilang benepisyo sa maagang panahon. Aamyendahan ng panukala ni Villarica ang Section 13 ng Republic Act&amp;nbsp;8291, o Government Service Insurance System (GSIS) Act of 1997,&amp;nbsp;hinggil sa kabayarang salapi na katumbas ng 18 buwan ng kanilang basic&amp;nbsp;monthly pension kasama na ang buwanang pensyon habang buhay. Samantalang sa&amp;nbsp;bahagi ng mga kawani, makikinabang sila sa mga benepisyo sa patuloy na pagtatrabaho at makakapagretiro sa panahong kaya na nilang magsarili. Ayon kay Villarica, sa ilalim ng panukala, ang isang kawani ay dapat na may 15 taong&amp;nbsp;paglilingkod sa pamahalaan batay sa isinasaad sa umiiral na regulasyon&amp;nbsp;ng serbisyo sibil. “Malaki ang naitulong ng mga napapanahong medisina at mga progra&amp;shy;mang&amp;nbsp;pangkalusugan upang mapahaba ang kakayahan ng mga may edad na&amp;nbsp;Pilipino, na lalampas pa ng 70 taong gulang lalo na ang mga trabahong&amp;nbsp;di-gaanong mabibigat. Ayon sa pag-aaral na isinagawa ni Dr. Ray Fair&amp;nbsp;ng Yale University, napatunayan niyang hindi nagkakalayo ang kakayahan&amp;nbsp;ng mga nag-eedad na 70 sa nag-eedad ng 45 taong gulang sa kanilang mga&amp;nbsp;pagkilos, kaya’t tanggap ng lipunan na malaki pa rin ang pakinabang sa&amp;nbsp;mga may-edad na, lalo pa kung maganda ang kanilang kalusugan at&amp;nbsp;pangangatawan,” dagdag pa ni Villarica. Sa kasalukuyan, ang mandatory retirement age ng GSIS sa mga kawani ay&amp;nbsp;65 taong gulang at ang compulsory requirement naman ay tinataya ng&amp;nbsp;pamahalaan kung sa kanilang palagay ay wala na itong kakaya&amp;shy;hang&amp;nbsp;makapaglingkod sa gobyerno dahil sa karamdaman samantalang ang optional&amp;nbsp;retirement naman para sa mga kawani ay kapag nakapaglingkod na ito ng minimum na taong ipinaglingkod sa pamahalaan.</body>
<link>http://www.philstar.com/Article.aspx?articleId=717858&amp;publicationSubCategoryId=92</link>
</article>
<article>
<title>Mag-donate ng dugo sa dengue victims - Palasyo</title>
<author>Ni Rudy Andal</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Nanawagan ang Palas&amp;shy;yo sa taumbayan na magboluntaryong mag-donate ng dugo matapos tumaas ang bilang ng mga biktima ng dengue sa Luzon. Ayon kay Deputy Presidential Spokesperson Abigail Valte, tumaas na ng 55% ang bilang ng mga biktima ng dengue sa Luzon pero bumaba naman ng 77% sa Visayas at 76 % naman sa Mindanao. Sa kabuuan ay bumaba pa ng 33.5 % ang naging biktima ng dengue sa buong bansa kumpara sa nakaraang taon. Ani Valte, sa kabuuang bilang ng dengue cases sa buong bansa ay 76% ang mula sa Luzon habang nasa 11 percent sa Visayas at 12 % sa Mindanao. Sa Gitnang Luzon ay mayroong 284 dengue cases sa nakalipas na 8 buwan kumpara sa nakaraang taon. Ang mga lalawigang apektado nito ay ang Bulakan (2,259), Nueva Ecija (1,666), Pampanga (1,390), Tarlac (736), Bataan (525), Zambales (350) at Aurora (43).</body>
<link>http://www.philstar.com/Article.aspx?articleId=717859&amp;publicationSubCategoryId=92</link>
</article>
<article>
<title>Dahilan ng hindi pagpapakasal: 'Career' muna bago relasyon</title>
<author>Ni Doris Franche</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Career muna bago relasyon ang mas iniisip ng sinuman kaya marami ang hindi nagpapakasal na mga magkasintahan ngayon. Ito ang nakikitang dahilan ni Sociology Professor Clifford Sorita bilang reaksiyon sa huling survey ng National Statistics Office (NSO) na bumaba ang bilang ng mga nagpapakasal na mula sa 490,054 noong 2007, naging 486, 514 na lamang noong 2008 o 0.7 porsiyento na pagbaba. Ayon kay Sorita, kabilang din sa dahilan ng mga magkarelasyon ngayon ay ang role modeling kung saan nakikita nila ito sa mga public figure gaya ng mga artista na papalit-palit ng mga kapareha. Isa ring dahilan ng Sociology Prof kung bakit hindi kaagad nagpapakasal ang mga magkarelasyon ay ang ‘economic viability’.</body>
<link>http://www.philstar.com/Article.aspx?articleId=717860&amp;publicationSubCategoryId=92</link>
</article>
<article>
<title>Basketball court ng Quirino hospital gagamitin na ring ward sa dengue victims</title>
<author>Ni Angie dela Cruz</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Nililinis na at iniha&amp;shy;handa na ng pamunuan ng Quirino Memorial Medical Center ang basketball court na gagamitin na ring pansamantalang pedia ward&amp;nbsp;ng ospital para pag&amp;shy;lagyan ng mga pasyente na patuloy na dumarami dahil sa&amp;nbsp;sakit na dengue. Ayon kay Ligaya Lora, assistant chief nurse ng QMMC, 249 na bata na ngayon ang nagsisiksikan sa pedia ward ng pagamutan at ang&amp;nbsp;104 dito ay pawang tinamaan ng dengue. Ani Lora, covered court naman ang kanilang basketball court at nagamit na nila ito matapos ang pananalasa ng bagyong Ondoy noon. Anya, may mga nakaantabay na rin silang folding bed na pansamantalang mahihigaan ng mga pasyente na karamihan ay mula sa Antipolo, Montalban at Marikina bukod sa mga taga QC. Sinabi ni Lora na sa QMMC dinadala ang mga pasyente &amp;nbsp;mula sa Antipolo, Montalban at Marikina dahil&amp;nbsp;walang pedia ward ngayon ang Amang Rodriguez Hospital sa Marikina dahil under construction ito sa kasalukuyan. Aminado naman si Lora na bagamat dagsa na ang kanilang mga pasyante, wala silang karapatan na tanggihan at hindi tanggapin ang mga ito. Pinipilit na lamang aniya ng kanilang hanay na mag-overtime at humugot ng mga doctor at nurse mula sa ibang departamento para matugunan ang karamdaman ng mga ito. Kung saka-sakali aniyang lolobo pa rin ang bilang ng mga pasyante, maari silang kumuha ng mga contractual nurse gaya noong nangyari matapos ang pananalasa ng Ondoy sa bansa.</body>
<link>http://www.philstar.com/Article.aspx?articleId=717861&amp;publicationSubCategoryId=92</link>
</article>
<article>
<title>Senado lumikha ng bagong komite para kay Koko</title>
<author>Ni Malou Escudero</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Lumikha ng bagong komite ang Senado upang ibigay kay Senator Koko Pimentel na nagpasyang sumama sa majority group ng Mataas na Kapulu&amp;shy;ngan. Bukod sa bagong lik&amp;shy;hang komite, ibinigay din kay Pimentel ang committee on games, amusement and sports na dating hawak ni Sen. Lito Lapid. Ginawang major committee upang ibigay kay Pimentel ang dating subcommittee on electoral reforms na dating sakop &amp;nbsp;ng Committee on Constitutional Amendments, Revision of Codes and Laws ni Sen. Miriam Defensor-Santiago. Bukod sa dalawang komite na pamumunuan ni Pimentel, ginawa rin itong bagong miyembro sa mahigit na 10 iba pang komite. Inihayag ni Senate Majority Leader Tito Sotto na dalawa lamang komite ang napunta kay Pimentel dahil wala ng ibang senador ang nais ipamigay ang pinamumunuan nilang komite. Ayon kay Sotto, alam naman nilang gusto ni Pimentel ang komite na may kinalaman sa electoral reforms kaya nababagay sa kaniya ang bagong likhang komite.</body>
<link>http://www.philstar.com/Article.aspx?articleId=717862&amp;publicationSubCategoryId=92</link>
</article>
<article>
<title>Iggy pupuwersahing dumalo sa Senado</title>
<author>Ni Gemma Garcia</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Maaaring puwersahin ng Senado na padaluhin si Negros Occidental Rep. Ignacio “Iggy” Arroyo na dumalo sa imbestigasyon kaugnay sa ‘chopper mess.’ Paliwanag ni House Majority Leader Neptali Gonzales, hindi maaring balewalain ng mambabatas ang&amp;nbsp;ipinadala sa kanyang subpoena para dumalo ito sa inquiry na isasagawa ng mga senador. Giit ni Gonzales sa ganitong sitwasyon, hindi maaaring gamitin ang ‘inter-parliamentary courtesy’ dahil hindi naman ito pormal na rule at sa katunayan ay hindi nakapaloob sa anumang panuntunan ng dalawang Kapulungan ng Kongreso. Ayon pa sa mambabatas, naging tradisyon na lamang ng Kamara at Senado ang inter parliamentary courtesy, na madalas pananggalang ng mga mambabatas sa tuwing nakakaladkad sa mga kaso. Gayunman, kapag nasunod ang gusto ng Senado na padaluhin si Iggy, nagbabala si Gonzales na posibleng magbukas ito ng pinto para maggantihan na lamang ang dalawang kapulungan. Para naman sa kaal&amp;shy;yado ni Arroyo na si De&amp;shy;puty Minority leader Danilo Suarez, hindi ang Se&amp;shy;nado o Kamara ang dapat gumagawa ng im&amp;shy;bestigasyon kundi sa korte o sa piskalya kung may sapat namang ebidensya na maipapakita ang mga kritiko nito bukod pa dito mayroon din procurement law&amp;nbsp;upang gawing basehan kung illegal ba ang nangyaring bentahan ng helicopters sa PNP. Rebelasyon ng kongresista, ginagawa ito ng Senado dahil may ilang senador na layon ay ang&amp;nbsp;in-aid of re-election sa 2013&amp;nbsp;o pagpapatunog ng kanilang mga pangalan dahil nalalapit na naman ang midterm elections.</body>
<link>http://www.philstar.com/Article.aspx?articleId=717863&amp;publicationSubCategoryId=92</link>
</article>
<article>
<title>Kampanya vs dengue pinatindi sa Valenzuela City</title>
<author></author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Hiningi ng pamahalaang lungsod ng Valenzuela ang patuloy at aktibong partisipasyon ng mga sektor na may kinalaman sa pagpigil sa pagkalat ng sakit na dengue kaakibat ang sanitasyon at pagsiguro sa kaligtasan bilang epektibong panlaban sa nakamamatay na sakit na kadalasang namamayagpag tugiwng panahon ng tag-ulan. Ang apela na pinangunahan ni City Mayor Sherwin T. Gatchalian ay ginawa kasabay ng anti-dengue summit na may temang ‘Sa Sama-Samang Pagkilos ng mga Valenzuelano, Dengue Matetepok!” sa Valenzuela City Social Hall na dinaluhan ng city health officials, health workers, mga miyembro at opisyal ng homeowner’s associations,&amp;nbsp;barangay,&amp;nbsp; city officials, mga miyembro ng education sector para talakayin ang anti-Dengue measures. Nanindigan si Mayor WIN na walang absolute solution sa laban sa dengue pero sinabi nitong “the best way is to use every available method against it – larvae trapping and regular clean-up of our communities.” Binigyang-diin din ni city Health Officer, Dr. Jaime Exconde na ang pagdagsa ng mga participants ay patunay na ang laban sa dengue ay seryosong bagay na dapat na harapin ng lahat ng taga-lungsod ng Valenzuela.&amp;nbsp; Sinabi pa ni Dr. Exconde na sa kabila ng pagtaas ng kaso sa National Capital Region at aktibong pagkilos ng city government, mahalaga pa rin ang partisipasyon ng komunidad sa laban kontra dengue. “Pinapaalalahanan namin ang lahat na magpakonsulta kaagad kapag nakaramdam ng ano mang sintomas ng dengue, o sino man sa ating pamilya. Karamihan sa mga malalalang kaso ng dengue ay dahilan sa huli na bago sila na-diagnose dahil ipinagsawalang bahala ang nararamdaman,” apela pa rin ni Mayor WIN.&amp;nbsp;&amp;nbsp;</body>
<link>http://www.philstar.com/Article.aspx?articleId=717864&amp;publicationSubCategoryId=92</link>
</article>
<article>
<title>Mandatory Helmet Act 'di maipatutupad</title>
<author>Ni Malou Escudero</author>
<date>
<month>August</month>
<day>18</day>
<year>2011</year>
</date>
<body>MANILA, Philippines - Sa gitna ng araw-araw na nagaganap na aksidente sa lansangan na kinakasangkutan ng motorsiklo, hindi pa rin maipatupad ang Republic Act (RA) 10054 o Mandatory Helmet Act &amp;nbsp;of 2009 dahil wala pang implementing rules and regulations (IRR) ang nasabing batas. Ayon kay Senator Ramon Revilla Jr., awtor ng nasabing batas, nakakadismaya ang napakabagal na pagpapalabas ng IRR o alituntunin para maipatupad ang batas na mahigit isang taon at kalahati ng naipasa. Nakasaad sa&amp;nbsp;Seksyon 6 ng RA 10054 na ang Department of Transportation and Communications at mga ahensya nito tulad ng Land Transportation Office ang dapat magpalabas ng alituntunin para maipatupad ang batas. Ang Department of Trade and Industry ang dapat&amp;nbsp;mag-aapruba ng mga motocycle helmet na ipagbibili sa bansa kung saan sisiguraduhin ang kalidad ng mga ito ng Bureau of Products Standards (BPS) na ibabase sa patakaran ng United Nations Economic Commission for Europe (UNECE). Upang hindi makalusot ang mga helmet na hindi naman kayang magbigay ng proteksiyon sa mga nagsusuot nito, lahat ng mga manufacturer at importer ng helmet ay kailangang makakuha ng PS license o ICC para sa kanilang mga produkto. Nakasaad din sa batas na hindi lamang ang nagmo-motorsiklo ang dapat magsuot ng helmet kundi maging ang angkas nito.</body>
<link>http://www.philstar.com/Article.aspx?articleId=717865&amp;publicationSubCategoryId=92</link>
</article>
<article>
<title>Dugo nagkakaubusan sa dengue</title>
<author>Ni Joy Cantos</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Nagkakaubusan na ng donasyong dugo sa Philippine Center for Blood at National Red Cross kaya nagbigay na ng direktiba ang Philippine National Police (PNP) sa mga pulis na mag-donate ng dugo upang makatulong sa mga biktima ng sakit na dengue. Ayon kay PNP Chief Officer in Charge P/De&amp;shy;puty Director Gen. Nicanor Bartolome, lahat ng pulis na kuwalipikado ay inatasan nilang mag-do&amp;shy;nate ng dugo sa gitna na rin ng lumalalang kaso ng dengue sa iba’t ibang bahagi ng bansa. “I have initially directed the Directorate for Police Community Relations Group (DPCRG) to schedule blood donation activities so that we can also help the Department of Health and other concerned agencies in&amp;nbsp;this problem,” ani Bartolome. Sa tala ng Department of Health, umaabot&amp;nbsp;na sa 45,333 ang naitalang kaso ng dengue mula Enero&amp;shy; hanggang Agosto 6 at patuloy na tuma&amp;shy;taas.&amp;nbsp;Ang dengue ay dulot ng kagat ng lamok na may virus ng aedes&amp;nbsp;aegypti. Sa Luzon ay nasa 34,652 katao na ang ti&amp;shy;namaan ng sakit; 5,091 sa Visayas at 5,590 naman mula sa Mindanao. Idinagdag pa ni Bartolome na prayoridad nilang magdonasyon ng dugo sa mga rehiyon na may mataas na kaso ng dengue. Samantala patuloy rin ang monitoring sa kalusugan ng mga pulis upang matiyak na wala sa mga itong dinapuan ng dengue.</body>
<link>http://www.philstar.com/Article.aspx?articleId=718245&amp;publicationSubCategoryId=92</link>
</article>
<article>
<title>Bigyan ng special test ang mga dengue victim - DepEd</title>
<author>Ni Mer Layson</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Iniutos kahapon ng pamunuan ng Department of Education(DepEd) sa lahat ng school official sa bansa na bigyan ng special test ang mga batang mag-aaral na lumiban sa klase dahil sa pagkakaroon ng karamdaman lalo na ng sakit na dengue. Ayon kay Education Secretary Armin Luistro, ma&amp;shy;rapat lamang na bigyan na ‘remedial exam’ ang isang mag-aaral na umabsent sa klase na may sapat naman kadahilanan. Aniya magdala lamang ng ‘excuse letter’ ang isang estudyante para mabatid ng mga guro ang dahilan na pagliban sa klase. Sinabi ng Kalihim, batid ng mga school officials ang mga nararapat na hakbangin kapag nagkaroon ng aberya sa regular na klase ng isang mag-aaral tulad&amp;shy; ng pagtama ng kalamidad, paglaganap ng sakit at pagkamatay ng isang yumaong mahal sa buhay. Iniutos na rin ng Kalihim sa mga guro sa mga pam&amp;shy;publikong paaralan ang araw-araw na pagpapaalala tungko&amp;shy;l sa pag-iingat laban sa dengue.</body>
<link>http://www.philstar.com/Article.aspx?articleId=718246&amp;publicationSubCategoryId=92</link>
</article>
<article>
<title>PNoy tuloy na sa China</title>
<author>Nina ni Rudy Andal/Ellen&amp;shy; Fernando</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Siniguro ng Palasyo na tuloy na ang pagbisita ni Pangulong Aquino sa China mula Agosto 30 hanggang September 4. Ang state visit na ito ng Pangulo ay magtatala daw ng history dahil magsasama-sama ang mga Fil-Chinese businessmen na magkakaaway sa negos&amp;shy;yo sa nasabing trip na ito. Unang dadalawin ni PNoy ang Beijing kung saan ay magkikita sila ni Chinese President Hu Jintao at magpupunta din ito sa Shanghai at Xiamen. Posibleng matalakay din sa pagpupulong nina Aquino at Hu Jintao ang isyu tungkol sa Spratly islands. Nais ni PNoy na ma&amp;shy; resolba ang isyu sa Spratlys sa pamamagitan ng diplomatikong pamamaraan kasabay ang paggigiit noon na ang para sa Pilipinas ay para sa Pilipinas. Ilang miyembro ng Ga&amp;shy;binete ni Aquino ang kanyang makakasama kabilang dito si DOTC Sec. Mar Roxas upang muling pag-usapan ang Northrail project na pinahinto at pi&amp;shy;&amp;shy;narebyu ni Aquino ng maupo ito noong June 2010. Inaasahang dadalawin din ng Pangulo ang itina&amp;shy;nim na puno ng kanyang ina na si dating Pangulong Cory Aquino sa Xiamen kung saan nagmula ang ninuno din ng pamilya Co&amp;shy;&amp;shy;juangco.</body>
<link>http://www.philstar.com/Article.aspx?articleId=718249&amp;publicationSubCategoryId=92</link>
</article>
<article>
<title>Misteryosong pagkamatay ng OFW sa Kuwait pinaiimbestigahan ni Villar</title>
<author>Ni Malou Escudero</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Pinaiimbestigahan&amp;nbsp;ni Senador Manny Villar sa mga opisyal ng Department of Foreign Affairs (DFA) ang pagkamatay ng isang Cebuana sa Kuwait.&amp;nbsp; Sa kanyang pormal na liham kay DFA Sec. Albert del Rosario, hiniling ni Villar sa ahensya na imbestigahan ang sanhi ng kamatayan ni Juvy Montesoso na tu&amp;shy;bong Talisay, Cebu upang mawala ang mga pagdududa sa tunay na nangyari kay Juvy sa Kuwait. “Sa ngayon, nasa Kuwait pa rin ang mga labi ni Juvy at anumang hakbang na dapat gawin ng ahensya upang mapabilis ang pagpapauwi sa kanyang bangkay sa Cebu ay ipinagpapasalamat ko na ngayon pa lang,” ayon kay Villar sa kanyang sulat kay Sec. del Rosario. Nalaman ni Villar ang kaso ni Juvy noong nakaraang linggo habang siya ay dumadalo sa Global CSR Summit sa Cebu. Personal na nagkita si Villar at ang kapatid ni Juvy na si Rochelle. Nag-umpisang magtrabaho si Juvy sa Kuwait bilang domestic hel&amp;shy;per noong 2008. Naglingkod siya bilang receptionist sa Fintas Hotel. Noong nakaraang linggo, na&amp;shy;tang&amp;shy;gap ng pamilya ni Juvy sa Cebu ang masamang balita na ito ay binawian ng buhay. Ayon sa ulat, noong Agosto 5 ng umaga, tumalon si Juvy mula sa ika-walong palapag ng tirahan ng kanyang nobyong US military member. “Hindi po kami naniniwala na magpapakamatay siya. Nagpadala pa siya ng pera para sa anak niya at nag-usap pa kami nung gabi,” ani &amp;nbsp;Rochelle. Kaugnay nito, sini&amp;shy;guro ni Villar sa pamilya ni Juvy na gagawin nito ang lahat ng kanyang makakaya upang maiuwi sa Pinas ang mga labi ng biktima. Nangako din si Villar ng tulong para maitaguyod ang pag-aaral ng anim na taong gulang anak na babae ni Juvy.</body>
<link>http://www.philstar.com/Article.aspx?articleId=718256&amp;publicationSubCategoryId=92</link>
</article>
<article>
<title>Populasyon ng Pinas lolobo sa 126 milyon</title>
<author>Ni Malou Escudero</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Aabot umano sa 126 milyon ang populasyon ng Pilipinas kung pagbabatayan ang kasalukuyang population growth rate ng Pilipinas taun-taon. Ayon kay Sen. Miriam Defensor-Santiago na nagsusulong ng Reproductive Health Bill sa Se&amp;shy;nado, noong 2010 ay 91.8 milyon na ang populasyon ng bansa at inaasahang magiging 105.5 milyon sa 2020 at 126 milyon sa 2040. Ang population growth rate (PGR) umano ng Pilipinas ay 2.04% at pa&amp;shy; ngatlo ito sa Southeast Asia. Lumalabas na uma&amp;shy;abot sa 2 milyon ang na&amp;shy;dagdag sa populasyon ng bansa taun-taon. Ang pinakamalaking age group ng populasyon sa kasalukuyan ay nasa pagitan ng 15 hanggang 49-taong gulang. Ayon kay Santiago, ka&amp;shy;ilangan ng magkaroon ng polisiya sa populas&amp;shy; yon ang bansa at dapat ng ilunsad ang mga fa&amp;shy;mily planning program ng gobyerno. Malaki umano ang epekto ng mabilis na paglaki ng populasyon sa pag-asenso ng bansa. Kung maisasabatas ang RH bill, gagastusan ito ng gobyerno ng P3 bilyon kada taon kabilang ang pagbili ng contraceptives.</body>
<link>http://www.philstar.com/Article.aspx?articleId=718262&amp;publicationSubCategoryId=92</link>
</article>
<article>
<title>DOTC gigisahin sa biniling P1.5B marine equipment</title>
<author>Ni Butch Quejada</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Pinaiimbestigahan sa Kongreso ang umano’y pagbili ng Department of Transportation and Communication (DOTC) ng P1.15 bilyong halaga ng kagamitan na hindi pa kailangan ng Coast Guard noong 2007. Sa inihaing House Resolution 1640, kinuwestyon ni Bayan Muna Rep. Teddy Casino kung bakit bumili ng bilyong halaga ng marine environmental equipment at lighthouse spare parts ang DOTC kahit na wala namang request ang PCG. Ayon kay Casino binigyan ng DOTC na noon ay pinamumunuan ni Sec. Leandro Mendoza ng kontrata ang dalawang kompanya, ang Berlyn Enterprises&amp;shy; at RH Lopez Trading. Hanggang ngayon ay nakatambak pa rin sa warehouse ng DOTC ang mga biniling gamit. Bina&amp;shy;yaran umano ang mga supplier noong Abril 28, 2010.</body>
<link>http://www.philstar.com/Article.aspx?articleId=718263&amp;publicationSubCategoryId=92</link>
</article>
<article>
<title>De Lima, Brillantes 'di makikialam sa poll probe</title>
<author>Ni Doris&amp;shy; Franche</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Tiniyak nina Justie Secretary Leila de Lima at Co&amp;shy;melec Chairman Sixto Brillantes na hindi&amp;nbsp;sila ma&amp;shy;kikialam sa isasagawang&amp;nbsp;joint investigation ng Co&amp;shy;melec-DoJ ukol sa sinasabing dayaan noong 2004 at 2007 elections upang maiwasan ang anumang intriga lalo pat ang mga ito ay nagsilbing mga abogado ng ilang mga politiko noong 2004 at 2007. Sinabi ni Brillantes na hindi sila makikialam sa trabaho ng panel at bibigyan umano nila ng kalayaan ang mga ito na isagawa ang nilalaman ng rules na napagkasunduan. Pero tanging sila lamang umano ni de Lima ang opisyal na magbibigay ng pahayag upang maiwasan ang mga leak information. Paliwanag ni Brillantes, 45 araw lamang ang na&amp;shy;ka&amp;shy;laan para sa investigating panel at posibleng kapusin ito kung magiging abala pa ang mga miyem&amp;shy;bro ng lupon sa pagpapaliwanag sa media at sa lahat ng nagtatanong ukol sa election fraud investigation.</body>
<link>http://www.philstar.com/Article.aspx?articleId=718276&amp;publicationSubCategoryId=92</link>
</article>
<article>
<title>Walang VIP treatment kay Iggy</title>
<author>Nina ni Butch Quejada/Gemma Garcia</author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Hindi bibigyan ng VIP treatment ng liderato ng Kamara&amp;shy; si Negros Occidental Rep. Iggy Arroyo matapos akuin ang isyu tungkol sa&amp;nbsp;bentahan ng 2nd hand choppers&amp;shy; ng kanyang kapatid na si dating First Gentleman Mike Arroyo na isinabit sa multi-million PNP scam. Ayon kay House Speaker Feliciano Belmonte, personal call na ito ni Iggy at kusa naman nitong&amp;nbsp;inamin at inako ang kasalanan ng kapatid ng walang pumipilit. Hinimok ni Belmonte si Iggy na humarap na lamang ito sa imbestigasyon sa Senado para kumbinsihin&amp;nbsp;sila na tama ang kanyang pag-amin at mga pa&amp;shy;hayag tungkol sa mga pagbenta ng choppers sa Philippine National Police. Sabi ni Belmonte, hindi na rin umano kailangan pang ipag-paalam sa kanya kung ipapatawag ng Senado si Iggy o kung haharap na ito ng kusa sa Senado dahil wala naman umanong problema ang Kongreso sa mambabatas kayat inilalabas lang nila ang institusyon sa personal nitong isyu. Samantala, hindi naman kokontra si Belmonte na maipagamot sa labas ng bansa si dating Pangulo at ngayon ay Pampanga Rep. Gloria Arroyo kung kina&amp;shy;kailangan na umano itong dalhin sa abroad upang doon makakuha ng mas mahusay na medical treatment.</body>
<link>http://www.philstar.com/Article.aspx?articleId=718277&amp;publicationSubCategoryId=92</link>
</article>
<article>
<title>Opisyal ng Customs pumalag sa pagkawala ng 2-libo containers vans</title>
<author></author>
<date>
<month>August</month>
<day>19</day>
<year>2011</year>
</date>
<body>MANILA, Philippines - Pinabulaanan kahapon ni Bureau of Customs (BoC) Deputy Commissioner for Assessment and Operations Gregorio Chavez&amp;nbsp;ang mga akusasyon na nag-uugnay sa kanya sa pagkawala ng 2,000 containers nang highly taxable goods papuntang Port of Batangas noong unang buwan ng taon. Ayon kay Chavez, ang akusasyon laban sa kanya ay bahagi ng isang “well-funded smear campaign” ng mga taong hinahabol ng Run After the Smugglers (RATS) program na kanyang pinamumunuan bilang director. Unang inakusahan ni Mindoro Rep. Reynaldo Umali&amp;shy; si Chavez at Deputy Commissioner Estela Sales ng Bureau&amp;shy; of Internal Revenue (BIR) bilang protektor ng isang Elvinario “Boy” Valenzuela, na umano’y sangkot sa pag&amp;shy;lilihis ng kontrobersiyal na 1,910 container vans. Aniya, hindi niya kilala ang sinumang “Boy Valenzuela” at hindi niya maaring protektahan ang hindi niya kilala. Binigyan diin pa na ang kanyang posisyon bilang customs deputy commissioner for assessment and operations coordinating group at pinuno ng RATS program, ay gumagawa lamang ng mga polisiya at walang direktang kontak sa mga importers.&amp;nbsp;Bilang pinuno aniya ng RATS, nakakatanggap siya ng mga pananakot sa pamamagitan ng text messages mula sa mga taong hindi niya kilala at mga hinihinalang sangkot sa kampanya na ginagawa ng RATS.&amp;nbsp;</body>
<link>http://www.philstar.com/Article.aspx?articleId=718278&amp;publicationSubCategoryId=92</link>
</article>
<article>
<title>Sibuyas kontra dengue</title>
<author>Ni Doris Franche</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Nakahanap ng pag-asa ang Department of Health (DOH) ng pangontra laban sa dengue matapos umanong madiskubre ng Bureau of Customs na maaaring gamitin ang sibuyas bilang pantaboy sa mga lamok. Sinabi ni Customs Deputy Commissioner Horacio Suansing Jr., na may nakapagsabi sa kanila na maaaring gamitin ang sibuyas bilang pangontra sa lamok. Bunsod nito kaya nagpahayag ng kahandaan ang BoC na ipagkaloob sa DOH ang tone-toneladang sibuyas na nasa kanilang kostudiya upang magamit&amp;nbsp;sa mga lugar na&amp;nbsp;mataas ang bilang ng kaso ng dengue gayundin sa mga lugar na pinamamahayan ng lamok. Kinakailangan lamang aniyang makipag-ugnayan sa kanilang tanggapan ang DOH para sa tamang disposisyon ng mga nasabat na smuggled onions. Napag-alaman na ilang lugar sa bansa ay matagal nang gumagamit&amp;nbsp; ng sibuyas bilang pan&amp;shy;taboy sa mga lamok upang makaiwas sa mga sakit na dulot ng nabanggit na insekto. Samantala, 50 tonelada ng smuggled na sibuyas na galing China ang pinigil ng Customs. Ayon kay Suansing, sakay ng tatlong 40-footer container ang mga sibuyas na nagkakahalaga ng P2.5 milyon at ipinasok sa bansa ng Interwide Trading and Air Fleet Alliance Incorpora&amp;shy;ted na walang kaukulang permit. Idineklara itong pickles pero hindi nakalusot sa BOC Enforcement Group at Operations and Intelligence Office kaya kinumpiska.</body>
<link>http://www.philstar.com/Article.aspx?articleId=718577&amp;publicationSubCategoryId=92</link>
</article>
<article>
<title>People power vs RH bill</title>
<author>Ni Doris Franche</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Nagbabala ang isang Obispo na muling sumiklab ang People Power kapag ipinagpilitan ni Pangulong Aquino&amp;nbsp;ang pagsasabatas ng Reproductive Health Bill. Ayon kay CBCP-NASSA Chairman at Manila Auxiliary Bishop Broderick Pabillo, ang&amp;nbsp;Pangulo na mismo ang gumagawa ng hakbang para maghimagsik ang taong bayan dahil&amp;nbsp;sa mga maling desisyon nito. Nilinaw ni Bishop Pabillo na ang pagpapahalaga ni Pangulong Aquino na maisabatas ang RH bill ay isang maling pamama&amp;shy;lakad dahil ang panukala ay isinusulong ng mga ma&amp;shy;lalaking pharmaceutical companies o mga banyagang kumpanya na gumagawa ng contraceptions at abortion pills. Naninindigan ang obis&amp;shy;po na hindi solusyon sa kahirapan ng bansa ang RH bill at gagastos lamang ang pamahalaan ng mala&amp;shy;king pondo sa hindi importanteng programa sa halip na paglaanan ng malaking gastusin ang mga basic services na kailangang-kailangan ng mga mamamayan. Tiniyak ni Bishop Pabillo na tututulan ng taongbayan ang pagsasabatas ng RH bill dahil ito ay imo&amp;shy;ral at mali. Dahil sa paninindigan ni PNoy sa RH bill, isinan&amp;shy;tabi na ni Cebu Archbishop Jose Palma, incoming president ng CBCP ang anumang pakikipagdayalogo sa Pangulo sa usapin ng RH bill. Pinayuhan din ng arsobispo si PNoy na gastusin sa makabuluhang bagay ang pondo ng bayan tulad ng pagpapataas sa antas ng edukasyon, pagpapaa&amp;shy;ngat sa kabuhayan ng mga mahihirap, pagbibigay ng maraming trabaho, livelihood programs, paunlarin ang sektor ng agrikultura at pangingisda sa bansa sa halip na ibuhos ang pera ng bayan sa pagbili ng immoral na contraceptives.</body>
<link>http://www.philstar.com/Article.aspx?articleId=718578&amp;publicationSubCategoryId=92</link>
</article>
<article>
<title>Toll fee hike sa Okt. 1 haharangin sa Kamara</title>
<author>Nila Butch Quejada/Gemma Garcia</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Isang panukalang batas ang inihalin ng kaalyado ni dating pangulo at ngayon ay Pampanga Rep. Gloria Macapagal Arroyo para pigilan ang pagtaas ng toll fee na ipatutupad sa Oktubre 1. Sinabi ni Bohol Rep. Arthur Yap, may&amp;nbsp;akda ng House Bill 4971, layunin ng kanyang panukala na alisin ang mabigat na pasanin ng mga motorista sa pamamagitan ng hindi mahal na paggamit sa mga pampublikong imprastraktura kabilang na dito ang tollways. Sabi ni Yap. layunin ng “EVAT Exemption on Toll Ways Act of 2011” na amyendahan ang Section 109 ng National Internal Revenue Code o Presidential Decree 1158, as amended by the Tax Reform Act of 1997 o ng VAT Reform Act. Sabi niYap,&amp;nbsp;nakakalungkot ang realidad na ang publiko ay hindi na kaya pang magbayad ng mas mataas na toll fees sa mga expressway lalo na kapag sinabayan ito ng pagtaas ng mga presyo ng pangunahing bilihin at pag taas ng produktong petrolyo, tubig at kuryente. Ayon kay Yap, malaking epekto sa ekonomiya at pahirap sa mamamayan ang ipapataw na EVAT dahil tiyak ang pagtaas ng pamasahe at magbo-boomerang naman ito sa presyo ng mga pangunahing bilihin. Sabi ni Yap, talagang kailangan ng gobyerno ang pondo para masustinahan ang mga basic project nito sa mamamayan pero mas maganda siguro kung ipo-focus nila ang sistema sa pagsasaayos ng koleksyon sa buwis. &amp;nbsp;&amp;nbsp;</body>
<link>http://www.philstar.com/Article.aspx?articleId=718579&amp;publicationSubCategoryId=92</link>
</article>
<article>
<title>'Paskong tuyo' sa PAL employees</title>
<author>Nila Butch Quejada at Doris Franche</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Posibleng sapitin ng&amp;nbsp;may 2,600 Philippine Air Lines (PAL) employees ang “Paskong tuyo” sakaling matuloy ang tanggalan&amp;nbsp;ng mga manggagawa nga&amp;shy;yong taon. Kahapon ay tuluyan nang inisnab ng Philippine Airlines Employees Association (PALEA) ang ipinatawag na dialogue ng pamunuan ng airline company sa layuning mapag-usapan sana ang pagpapatupad ng “spin-off” o pagtanggal sa tinatayang nasa 2,600 PAL workers. Sa pahayag ng labor group, tinawag nitong premature ang desisyon ng PAL na ituloy ang pagpapatupad ng retrenchment dahil may mga nakabinbin pa umanong mga legal remedies ang grupo para i-apela ang kanilang kaso. Una ng kinatigan ng Department of Labor and Employment at Office of the President ang posisyon ng PAL. “We maintain our position that despite the decision of the Secretary of Labor, and the Office of the President, PAL cannot prematurely implement its planned mass termination of employees and union members,” ayon sa PALEA. Ayon sa grupo, hinahanda na umano nila ang ihahaing petisyon sa Court of Appeals para kuwestyunin ang legalidad ng ipapatupad na retrenchment at outsourcing plan ng flag-carrier ng bansa. Una ng nilinaw ni PAL president Jaime Bautista na bagama’t matatanggal sa kanilang mga trabaho, maari pa rin naman umanong ma-absorb ng papasok na service providers ang mga maapek&amp;shy;tuhang empleyado. Giit ni Bautista, may kontrata na sila sa service providers at kung ayaw umanong sumama ng matatanggal ay mapipilitan ang service providers na mag-hire ng ibang tao na hindi galing sa PAL.</body>
<link>http://www.philstar.com/Article.aspx?articleId=718580&amp;publicationSubCategoryId=92</link>
</article>
<article>
<title>DOLE: Deployment ban sa Afghanistan nananatili</title>
<author>Ni Doris Franche</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Nananatili ang deployment ban ng mga overseas Filipino workers (OFWs) sa Afghanistan dahil sa problema sa seguridad. Ayon kay Labor Secretary Rosalinda Baldoz, wala pa aniyang bagong security assessment ang Department of Foreign Affairs (DFA) na pwedeng pagbasehan para alisin ang ban sa naturang bansa. Nilinaw naman ni Baldoz na hanggang Disyembre na lamang ang taning ng mga Pinoy worker para manatili roon dahil karamihan sa kanila ay matatapos ang kontrata sa naturang buwan. Ginawa ng kalihim ang paglilinaw sa harap ng ulat na umapela sa gobyerno ang grupong Filipinos in Afghanistan (FIA) para mapalawig pa ang kanilang pagtatrabaho sa pamamagitan ng pagsulat sa Amerika kaugnay ng ipatutupad na ‘demobilization process’ sa Setyembre 9 sa may 5, 000 Pinoy na naroon.</body>
<link>http://www.philstar.com/Article.aspx?articleId=718581&amp;publicationSubCategoryId=92</link>
</article>
<article>
<title>PNoy may napili ng DOT head</title>
<author>Ni Rudy Andal</author>
<date>
<month>August</month>
<day>20</day>
<year>2011</year>
</date>
<body>BAGUIO CITY ,Philippines &amp;nbsp;- Siniguro ni Pangulong Aquino na handa nang umupo ang susunod na Department of Tourism (DOT) Secretary bilang kapalit ni Alberto Lim na nakatakdang magbitiw sa Agosto 30. Sinabi ng Pangulo sa ambush interview dito sa Treetop bago nito subukan ang zipline adventure, lalake ang papalit kay Lim at mula ito sa pribadong sector. Sa loob anya ng 12 araw ay uupo na ang susunod na DOT head. Tumanggi naman ang Pangulo na pangalanan ito. Magugunita na ang lumutang na posibleng pumalit kay Lim ay si Mon Jimenez na kaibigan ng Pangulo at mula sa advertising sector. Tumulong ito sa kanyang kampanya noong May 2010 polls.</body>
<link>http://www.philstar.com/Article.aspx?articleId=718582&amp;publicationSubCategoryId=92</link>
</article>
<article>
<title>Pagkakaisa ng lahat hiling ng mga IPs</title>
<author>Ni Mer Layson</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - Hinihiling ng mga Indi&amp;shy;genous Peoples (IP’s) mula sa ibat-ibang tribal group ang pagkakaisa ng lahat ng Pilipino para magkaroon ng pag-unlad sa bansa. Sa 3-pahinang kalatas, sinabi ng mga tribal leader na sina Datu Amansur Utto, mula sa Maguindanaon Tribe sa Cotobato City; Datu Magsimbahan ng Manobo Tribe sa Agusan del Sur; Datu Higyawan ng Holag-ayam Tribe governor at Raja Mohammad Ghamar Mamay Hasa Abdurajak ng Royal Charter Company sa Sultan Sulu, ano mang relihiyon na kinabibilangan, muslim man, kristiyano at iba pang religious organization ay dapat magtulungan at suportahan ang isinusulong na kapayapaan ng pamahalaan. Sinabi nila na magandang indikasyon at nagpapakita ng sinsero ang Pangulong Noynoy Aquino na maisulong ang peace process sa Mindanao makaraang makipagpulong ang Presidente kay MILF Chairman Al Haj Murad sa Tokyo, Japan kamakailan. Ayon sa mga tribal lea&amp;shy;der, ang nasabing pulong ay nagbigay ng national attention at nagpapakita ng matibay na pundasyon ang gobyerno para sa isinusulong na peace process.</body>
<link>http://www.philstar.com/Article.aspx?articleId=718583&amp;publicationSubCategoryId=92</link>
</article>
<article>
<title>P8.2-B scam sa kuryente ibinunyag ng AGAP</title>
<author>Ni Mer Layson</author>
<date>
<month>August</month>
<day>20</day>
<year>2011</year>
</date>
<body>MANILA, Philippines - May nagaganap uma&amp;shy;nong “scam” sa singil sa kuryente na umaabot sa P8.2 bilyon kada-taon na kinokolekta sa siyam na milyong household consumer sa mga&amp;nbsp;probinsiya at lalawigan. Sinabi ni Agricultural Sector Alliance of the Philippines (AGAP) Rep. Nicanor “Nick” Briones na natuklasan ng kanyang grupo na nangongolekta umano ng 23 centavos kada kilowatt hour ang may 108 electric cooperative sa bawat customer nila bilang ‘Members Contribution to Capital Expenditures (MCC)’. “Malinaw na scam ito dahil hindi alam ng publiko, napakataas na nga ng singil sa kuryente&amp;nbsp;ay kinukuryente pa at pinapatawan ng dagdag ng singil ang mga consumer na siyang lalong nagpapahahirap sa milyun-milyong Pilipino sa bansa,” ani Briones. Nabatid ng AGAP na ang may 108 electric coop ay hindi rin umano rehistrado sa Cooperative Development Authority (CDA) kabilang na ang Batangas Electric Cooperative Inc. (BATALEC II) na pawang nasa ilalim ng superbisyon ng National Electric Authority (NEA). Sumulat na si Briones at lima pang congressman sa chairman ng Committee on Appropriation sa Kongreso para pigilan, huwag bigyan ng budget ang tanggapan ng Department of Energy, Energy Regulation Commission at NEA hanggat hindi naipapatigil ang idinadagdag na singil sa kuryente.</body>
<link>http://www.philstar.com/Article.aspx?articleId=718584&amp;publicationSubCategoryId=92</link>
</article>
<article>
<title>DOH, DILG nagsanib vs dengue</title>
<author>Ni Malou Escudero at Doris Franche</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Dahil patuloy na dumarami ang mga nagkakasakit ng dengue kung saan mas marami na ang namatay kumpara sa mga naging biktima noong nakaraang taon, tiniyak kahapon ng Malaca&amp;ntilde;ang na nakikipagtulungan na ang Department of Interior and Local Government sa Department of Health upang malinis ang paligid lalo na sa iba’t ibang lokalidad sa bansa. Ayon kay deputy pre&amp;shy;sidential spokesperson Abigail Valte, ipinag-utos na ni DILG Secretary Jesse Robredo sa mga local government units sa bansa na magsagawa ng paglilinis upang hindi kumalat ang lamok na nagdadala ng dengue. Muling ipinaalala ng Malacanang na mahalaga ang kalinisan lalo na sa mga lugar na pinamumugaran ng lamok. Muling ring nagbabala ang Palasyo na hindi na seasonal ang pagsulpot ng mga lamok na may dalang dengue na nangangahulugan na anumang&amp;nbsp;oras ay maa&amp;shy;ring umatake ang&amp;nbsp;sakit na dengue kaya hindi dapat tumigil sa paglilinis ng paligid. Dapat din umanong isagawa ang pagpuputol ng makakapal na dahon ng puno at pag-aalis ng mga stagnant waters. Umapela naman sa publiko ang DOH na agad dalhin ang kanilang anak sa&amp;nbsp;mga health centers o ospital kung&amp;nbsp;kinakitaan na ng sintomas. Samantala, nais namang gisahin ni Sen. Panfilo Lacson si Health Secretary Enrique Ona tungkol sa mistulang pagpalpak ng gobyerno sa mga programa nito kontra sa dengue. “Dapat ipatawag ang DOH, napakaraming namamatay sa dengue mga bata at mahihirap makikita mo talaga sino naging victim sa slum areas o sa mababang antas ng lipunan dahil sila ang siguro walang sapat na kaalaman kung paano ma-maintain ang paligid para libre sa lamok o dengue,” pahayag ni&amp;nbsp;Lacson. Naniniwala si Lacson na dapat alamin na ng mga senador kung ano ang pagkukulang ng gobyerno at hindi masugpo ang lamok na nagdadala ng dengue. Dagdag pa ni Lacson na katungkulan ng kasalukuyang administrasyon na labanan ang problema at hindi naman ito maaaring isisi sa nagdaang administrasyon. Hindi rin aniya dapat gawing biro ang problema ng dengue dahil marami na ang nasasawi na halos lahat ay mga bata.</body>
<link>http://www.philstar.com/Article.aspx?articleId=718903&amp;publicationSubCategoryId=92</link>
</article>
<article>
<title>'Pige soup' mabisa kontra dengue?</title>
<author>Ni Doris Franche</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Dahil na rin sa patuloy na pagdami ng bilang ng kaso ng dengue, isang Tsinay ang nagbahagi ng kanyang “sikretong gamot “ na&amp;nbsp;tinatawag na “pige soup” na mainam raw sa sakit na dengue. Ibinahagi ni Sandra Pua, 54, ng Binondo kay Manila Mayor Alfredo Lim ang umano’y epektibong paraan upang mapataas ang bumabang platelet counts. Ayon kay Pua, uma&amp;shy;bot sa 59 ang platelet count ng kanyang anak ng ma-confine ito sa Metropolitan Hospital. Sinabi naman ni Dr. Teodoro Martin, director ng Justice Jose Abad Santos General Hospital (JJASGH), na 150-200 ang &amp;nbsp;normal na platelet counts. Laking gulat na lamang niya nang&amp;nbsp;biglang tumaas ang platelet count ng&amp;nbsp;anak matapos niyang painumin ng&amp;nbsp;“pige soup”. Ang dapat lang gawin ay bumili ng isang kilo ng pige ng baboy na pakukuluan sa loob ng&amp;nbsp;limang minuto para maalis ang mga dugo at pagkatapos ay muling hugasan at lagyan ng &amp;amp;frac34; na tubig base sa sukat ng kaldero. Pakuluin ng may 2 oras. Sa sandaling magkulay gatas na ang sabaw, palamigin at ilagay sa refrigerator. Kapag buo na ang sebo tanggalin at saka painiting muli ang natirang sabaw. Wala umanong dapat ilahok na “seasoning” sa natirang sabaw na siyang ipainom sa pasyenteng may dengue. Ilang beses na umano niyang nakitang epektibo ang “pige soup”, dahil isang pasyente na bumagsak sa 29 ang platelet counts ang napataas &amp;nbsp;sa 200 platelet counts makaraang painumin ng pige soup. Samantala, sa kabila ng zero dengue ang Maynila, hinikayat pa rin ni Lim ang mga residente na maging malinis sa kanilang kapaligiran partikular na sa mga pinamumugaran ng lamok. Sinabi pa ni Lim na mas makabubuti kung suotan ng mga pajama o mahabang de mangas na damit ang mga bata kung nasa bahay lamang bilang paraan ng pag-iingat sa dengue.</body>
<link>http://www.philstar.com/Article.aspx?articleId=718904&amp;publicationSubCategoryId=92</link>
</article>
<article>
<title>4Ps ipinagmalaki ng Malaca&amp;ntilde;ang</title>
<author>Ni Malou Escudero</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Ipinagmalaki kahapon ng Malaca&amp;ntilde;ang ang report ng World Bank-USAID kaugnay sa Pantawid Pamilyang Pilipino Program (4Ps) ng gobyerno na nagpapakita umano ng positibong resulta. Ayon sa ulat maaaring tumaas ng hanggang 12.6 porsiyento ang income ng mga nakakatanggap ng tulong mula sa gobyerno sa pamamagitan ng 4Ps. Sinabi ni Valte na napatunayan lamang na isang “solid foundation” ang programa upang mapabuti ang buhay ng pinakamahihirap na mamamayang Pilipino. Base pa umano sa ulat maaring mabawasan ng hanggang 5.5 porsiyento ang “food poverty” sa mga lugar na ipinapatupad ang programa. Sinabi ni Valte na ipinapakita lamang ng ulat na tama ang mungkahi ng Executive Branch na itaas pa ang budget para sa conditional cash transfer (CCT). Tama lamang uma&amp;shy;nong mag-invest ang gobyerno sa mga mamamayan lalo na sa mga kabataan na naipagpapatuloy ang pag-aaral dahil kabilang ito sa kondisyon upang makatanggap ng pera mula sa 4Ps. Naniniwala din ang Malaca&amp;ntilde;ang na pangmatagalang solusyon ang hatid ng 4Ps dahil bukod sa nakakapag-aral ang mga batang kabilang sa mahihirap na pamilya, nasisigurado rin ang kalusugan lalo na ng mga ina na dapat magpa-check up sa mga health centers.</body>
<link>http://www.philstar.com/Article.aspx?articleId=718905&amp;publicationSubCategoryId=92</link>
</article>
<article>
<title>DILG tumatanggap na ng nominasyon sa ARMM</title>
<author>Ni Angie dela Cruz</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Tumatanggap na ng nominasyon o aplikasyon ang Department of the Interior and Local Government (DILG) para sa mga nagnanais na maging officer-in-charge sa ilang posisyon sa Autonomous Region in Muslim Mindanao (ARMM). Sinabi ni DILG Secretary Jesse M. Robredo ilan sa mga mapagpipiliang puwesto bilang&amp;nbsp;OIC ay kinabibilangan ng regional governor, regional vice governor at 24 na miyembro ng regional legislative assembly. Ayon kay Robredo, ang bawat aplikante o nominees ay kailangang makapagsumite ng kanyang aplikasyon hanggang alas-5 ng hapon ng August 26, 2011 sa Office of the Assistant Secretary for Mindanao Affairs at Special Concerns sa DILG central office sa Quezon City. Una rito ay 40 applications at nominations na para lamang sa posisyon ng ARMM governor ang natanggap ng DILG. Ani Robredo, na siya ring miyembro ng ARMM screening committee, upang maging kuwalipikado ang aplikante o nominees ay dapat may pinatunayan ng kakayahan sa pamamahala at may integridad. Ang screening committee ang pipili at magrerekomenda ng mga kuwalipikadong OIC sa rehiyon. &amp;nbsp; Ilalathala sa mga pahayagan ang bahagi ng selection process at mga pangalan ng aplikante bago mag-August 31.&amp;nbsp; Idaraos naman ng screening commitee ang pag-asses sa lahat ng kandidato sa September 1-11, bago maglalabas ng maiksing listahan para sa potensiyal na 3 kandidato sa bawat posisyon na isasalang naman sa media interview para mahusgahan ng publiko.</body>
<link>http://www.philstar.com/Article.aspx?articleId=718906&amp;publicationSubCategoryId=92</link>
</article>
<article>
<title>OFWs iniipit ng employers sa Syria!</title>
<author>Ni Ellen Fernando</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Mangilan-ngilan pa lang na mga Pinoy ang naitala na sumailalim sa voluntary repatriation program ng pamahalaan dahil sa pang-iipit ng kani-kanilang employer sa Syria. Sa report ng Embahada ng Pilipinas sa Damascus, umaabot&amp;nbsp; pa lamang sa 76 mula sa tinatayang 17,000 ang nagpahayag ng kanilang kagustuhang umuwi sa bansa simula nang itaas ng DFA ang crisis situation sa alert level 3 dahil sa tuminding sagupaan sa pagitan ng anti-government troops at Syrian security forces. Maraming OFWs ang nagkaka-problema sa kanilang paglikas sa Syria dahil na rin sa mga pang-iipit sa kanila ng mga amo bunsod ng hindi pa natapos na kontrata at nanghihingi ng malaking kabayaran para bigyan sila ng exit clearance o visa. Ayon sa mga OFWs, umaabot sa $5,000 ang sinisingil ng mga employer sa kanilang Pinoy na kasambahay na ‘unfinished contract’.</body>
<link>http://www.philstar.com/Article.aspx?articleId=718907&amp;publicationSubCategoryId=92</link>
</article>
<article>
<title>Joker dinedma ng Palasyo</title>
<author>Ni Malou Escudero</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Mistulang binalewala lamang ng Malacanang ang panawagan ni Senator Joker Arroyo na dapat ng tanggalin si Pampanga Rep. Gloria Arroyo sa watchlist ng Bureau of Immigration. Ayon kay deputy presidential spokesperson Abigail Valte, maliwanag naman ang sinabi ng doktor ni Arroyo na si Dr. Juliet Cervantes na hindi na nito kailangan pang lumabas ng bansa upang magpagamot. Ayon kay Valte, doktor na mismo ng dating pangulo ang nagpalabas ng medical bulletin kaya walang dahilan upang patulan pa ang isyu na paglalagay kay Arroyo sa watchlist. Hindi naman umano kritikal ang kondisyon ni Arroyo kaya wala itong dahilan upang magpagamot pa sa ibang bansa. Nauna rito, ipinaalala ni Sen. Arroyo ang mga pinagdaanan ni dating senator Ninoy Aquino na pinayagan ni dating pangulong Ferdinand Marcos na magpagamot sa Amerika ng magkaroon ito ng sakit sa puso.</body>
<link>http://www.philstar.com/Article.aspx?articleId=718908&amp;publicationSubCategoryId=92</link>
</article>
<article>
<title>Gov't officials na isasalang sa Mayuga report hindi pipigilan</title>
<author>Ni Malou Escudero</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Hindi pipigilan ng Malaca&amp;ntilde;ang ang sinumang opisyal ng gobyerno na humarap sa imbestigasyon na posibleng gawin ng dalawang kapulungan ng Kongreso o ng Commission on Elections kaugnay sa Mayuga report. Ayon kay deputy presidential spokesperson Abigail Valte, kahit kailan ay hindi naman nagpapalabas ng direktiba si Pangulong Aquino na pipigil sa pagharap ng mga opisyal ng gobyerno sa anumang uri ng im&amp;shy;bestigasyon. “Nakita naman po natin yan in previous senate and congressional hearing ‘pag iniimbita po dumara&amp;shy;ting naman po ang ating mga public officials,” sabi ni Valte. Depende na umano sa iniimbitahang opisyal kung dadalo ito sa pagdinig o hindi. Tumanggi rin si Valte na magbigay ng komento kaugnay sa nilalaman ng Mayuga report. Matatandaan na matagal na itinago sa publiko ang resulta ng ginawang imbestigasyon ng isang panel ng mga opisyal ng Armed Forces of the Philippines kaugnay sa naging partisipasyon umano ng militar sa dayaang nangyari noong 2004 presidential elections. Idinagdag ni Valte na labas na rin sa kapangyarihan ng Malaca&amp;ntilde;ang kung ipatawag man sa imbestigasyon ang mga retiradong opisyal ng militar na kasama sa gumawa ng report.</body>
<link>http://www.philstar.com/Article.aspx?articleId=718909&amp;publicationSubCategoryId=92</link>
</article>
<article>
<title>Pagpapagamot ni CGMA sa abroad sampal sa mga doctor sa Pinas - Ping</title>
<author>Ni Malou Escudero</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Maituturing umanong sampal sa magagaling na doctor sa bansa kung itutuloy ni dating pangulo at ngayon ay Pampanga Rep. Gloria Arroyo ang pagpapagamot sa Amerika&amp;nbsp; “Yan sampal sa duktor natin kasi ang galing ng duktor sa SLMC (St. Luke’s Medical Center). Sila na nga gumagamot, papadala pa sa US?” pahayag ni Lacson. Sinabi pa ng senador na may assurance naman ang mga doktor ni Arroyo na kaya nilang gamutin ang sakit nito kaya walang kuwestiyon ang ginagawang pagpapagamot nito. Naniniwala ang senador na nais lamang ilihis ng kampo ni Arroyo ang isyu dahil sa sunod-sunod na nabubunyag na katiwalian na naganap noong nakaraang administrasyon kabilang na ang kuwestiyonableng pagbebenta sa Philippine National Police ng mga segunda manong helicopters. Nauna rito, pinayagan ng Malaca&amp;ntilde;ang ang dating pangulo na magpagamot sa ibang bansa bilang “humanitarian gesture” Naka-confine pa rin sa ospital si Arroyo dahil sa bone disorder.</body>
<link>http://www.philstar.com/Article.aspx?articleId=718910&amp;publicationSubCategoryId=92</link>
</article>
<article>
<title>Pagtaas sa presyo ng sardinas 'di magtatagal</title>
<author>Ni Angie dela Cruz</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Sa halip na tatlong buwan, inumungkahi ng Bureau of Fisheries and Aquatic Resources (BFAR) na gawing dalawang buwan ang itatagal ng pansamantalang pag-ban ng panghuhuli ng sardinas o isdang tamban sa Zamboanga, ang sardines capital ng bansa. Ayon kay BFAR director &amp;nbsp;Asis Perez,&amp;nbsp;batay sa kanilang pag-aaral tatagal lamang ng halos dalawang buwan ang pangingitlog ng mga isdang tamban, na pangunahing dahilan kung bakit iminungkahi ang pansamantalang pagbabawal ng panghuhuli ng sardinas sa probinsya. Sinabi ni &amp;nbsp;Perez, sa pag-aaral na kanilang ginawa,&amp;nbsp;November hanggang December nagsisimulang mangitlog ang isdang tamban. Kung mabibigyan laya ang mga isda laban sa mga lambat ng mga mangingisda,&amp;nbsp;mabibigyan pagkakataon ang mga ito na mailuwal ang mga itlog at mabuhay ang milyon-milyong maliit na tamban. Dahil dito, naniniwala si Perez na hindi rin magtatagal ang posibleng pagtataas sa presyo ng bawat lata ng sardinas, dahil mas dodoble pa ang mahuhuling tamban sa karagatan. Una ng nagmungkahi ang Fisheries and Aquatic Resources Management Council na gawing tatlong buwan &amp;nbsp;ang pagbabawal sa panghuhuli ng tamban sa karagatan na magsisimula ng November at magtatapos ng Enero ng susunod na taon.</body>
<link>http://www.philstar.com/Article.aspx?articleId=718911&amp;publicationSubCategoryId=92</link>
</article>
<article>
<title>Early voting sa media aprub sa House</title>
<author>Ni Gemma Garcia</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Pinapayagan nang makaboto ng mas maaga ang mga kwalipikadong miyembro ng media upang magampanan ang kanilang mga trabaho sa araw ng eleksyon. Ito’y matapos aprubahan sa ikatlo at pinal na pagbasa ang House Bill 4241 na ipinanukala nina Reps. Marcelino Teodoro (1st District, Marikina City) at Teddy Casi&amp;ntilde;o (Party-list, Bayan Muna), na naglalayon na makaboto ang miyembro ng media habang office hours sa loob ng 14-working day ng eleksyon sa mga tanggapan ng Municipal o City Election Registrar kung saan sila nakarehistro. Sa ilalim ng panukalang batas, hindi lamang ang miyembro ng media ang maaring makaboto ng maaga kundi maging ang mga tao na nagseserbisyo publiko sa mismong araw ng eleksyon. Paliwanag ni Teodoro, kalimitan napagkakaitan ng karapatan ang media practitioners upang makaboto dahil sa kakulangan ng oportunidad dahil sa uri ng kanilang trabaho at bunsod na rin sa malayo ang lugar ng kanilang coverage at kung saan sila nakarehistro Nakasaad pa sa panukala na 30-araw bago ang eleksyon, ang opisyal ng isang media establishment ay dapat magsumite sa&amp;nbsp; Commission on Election ng listahan ng kanilang mga miyembro na malayong maitatalaga sa kanilang polling precinct at hindi makakaboto sa mismong araw ng eleksyon subalit nagnanais na makaboto. Dapat namang lumagda sa application form para sa early voting ang media practitioners matapos itong maberipika ng Comelec bilang registered voters.</body>
<link>http://www.philstar.com/Article.aspx?articleId=718912&amp;publicationSubCategoryId=92</link>
</article>
<article>
<title>Panibagong job fair sa Caloocan</title>
<author></author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Inaanyayahan ni Caloocan City Mayor Enrico “Recom” Echiverri ang mga residenteng naghahanap ng mapapasukang trabaho na dumalo sa gaganaping job fair sa darating na August 24 at September 1. Ayon kay Echiverri, sa August 24 ng taong kasalukuyan ay muling magkakaroon ng job fair local and abroad sa harapan ng city hall main na magsisimula dakong alas 8:00 ng umaga at matatapos bandang alas 4:00 ng hapon. Samantala, sa September 1 naman ay magkakaroon din ng parehas na job fair sa harapan ng city hall north na sisimulan din at magtatapos sa parehong oras para naman sa mga naninirahan sa Caloocan City North. Bukod sa mayor’s office ay magiging punong abala rin sa gaganaping job fair ang Labor Industrial Relation Office (LIRO) na isa sa mga nakipag-ugnayan sa mga employers at agency na nangangailangan ng mga empleyado. Pinayuhan din ni Echiverri ang mga nagnanais na dumalo sa gaganaping job fair na magdala lamang ng mga kinakaila&amp;shy;ngang requirements tulad ng bio-data, ID pictures, barangay clearance, credentials at iba pang dokumento tulad ng passport para sa mga gustong magtrabaho sa ibang bansa. Kabilang sa mga hinahanap na posisyon sa gaganaping job fair ay ang accountant, secretary, sales clerk, welder, waiter/waitress, cook, janitor/janitress, engineer, encoder, bagger, machine operator, service crew, kitchen staff, call center agent, graphic artist, promodizer, automotive mechanic, stockman, factory worker, driver, domestic helper at iba pa.</body>
<link>http://www.philstar.com/Article.aspx?articleId=718913&amp;publicationSubCategoryId=92</link>
</article>
<article>
<title>DOH kukuha ng 2,500 nurse</title>
<author>Ni Doris Franche</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Kukuha ng 2,500 bagong nurse ang Department of Health (DOH) ngayong Setyembre bilang karagdagan sa 10,000&amp;nbsp; employment ng Registered Nurse for Health Enhancement and Local Service (RN Heals). “(Nurses are) our wealth, our strength and they are actually being wasted because many of them at this very moment are looking for a job,” sabi ni Health Secretary Enrique Ona na umaasang ang karagdagang nurse ay makatutulong sa kakulangan 1,221 rural and unserved or underserved communities sa bansa. Pagkakalooban ng certificate of competency and employment ng DOH, Department of Social Welfare and Development at ng Professional Regulation Commission ang mga nurse na makakumpleto sa itinakdang rekisito ng gobyerno. Samantala, sinabi rin ng kalihim na dapat matigil na ang nakaugaliang pagpapa-anak sa mga hilot, o ang panga&amp;shy;nganak sa bahay. Ang pahayag ay kasunod ng resulta ng isang pag-aaral na pinakamalaking dahilan ng pagkamatay ng mga ina ay ang panganganak.</body>
<link>http://www.philstar.com/Article.aspx?articleId=718914&amp;publicationSubCategoryId=92</link>
</article>
<article>
<title>Flashfloods, landslides banta sa Mindanao</title>
<author>Ni Angie dela Cruz</author>
<date>
<month>August</month>
<day>21</day>
<year>2011</year>
</date>
<body>MANILA, Philippines - Pinapayuhan ng PAGASA ang mga residente sa Mindanao na maging listo at ugaliing mapagmasid sa paligid dahil sa banta ng flashfloods at landslides sa ilang bahagi ng Mindanao dulot ng mga pag-uulan&amp;nbsp;na epekto ng inter-tropical convergence zone. Alas-11 ng umaga kahapon, ang ITCZ ay patuloy na nakakaapekto sa ibat ibang panig ng bansa at patuloy na magdadala ng mga kalat-kalat na pag-ulan at pagkidlat. Ang pag-ulan at pagkidlat ay magiging malawakan sa silangang bahagi ng Mindanao gayundin sa Pagadian City. Manaka-nakang pag-ulan naman sa bahagi ng Davao Oriental at tikatik na pag-ulan sa Surigao del Sur at Agusan del Sur gayundin sa Butuan City at Bayugan sa Agusan del Sur; Tandag at Tago sa Surigao del Sur.</body>
<link>http://www.philstar.com/Article.aspx?articleId=718915&amp;publicationSubCategoryId=92</link>
</article>
<article>
<title>litra</title>
<author></author>
<date>
<month>August</month>
<day>21</day>
<year>2011</year>
</date>
<body>.</body>
<link>http://www.philstar.com/Article.aspx?articleId=719084&amp;publicationSubCategoryId=92</link>
</article>
<article>
<title>Mike A dawit sa plot vs PNoy</title>
<author>Ni Butch Quejada</author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Naniniwala ang Intelligence Service of the Armed Forces of the Philippines (ISAFP) na sangkot si dating First Gentleman Jose Miguel “Mike” Arroyo sa pamamagitan ng&amp;nbsp;pagpopondo sa isang “security force” upang magsa&amp;shy;gawa ng destabilization plot laban sa administrasyon ni&amp;nbsp;Pangulong NoynoyAquino. Ayon sa isang senior intelligence official na tumangging magpabanggit ng pangalan, kabilang sa mga plot ay ang&amp;nbsp; tensiyon sa Min&amp;shy;danao sa pamamagitan ng mga sunud-sunod na pambobomba. Matatandaang isang&amp;nbsp;pagsabog ang na&amp;shy;ganap sa Tacurong, Sul&amp;shy;tan Kudarat noong nakaraang linggo na ikinasawi ng isang board member. “We have been re&amp;shy;ceiving reports that Mr. Arroyo has been meeting with some key personalities in the pre&amp;shy;vious administration,” giit ng opisyal. Kasalukuyang bineberipika rin ng militar ang ulat na sina dating Defense Chief Norberto Gonzales at Linda Montayre ay nagsasagawa ngayon ng&amp;nbsp;pagpupulong sa No. 1356 Dasmari&amp;ntilde;as Village, Makati. Nabatid na ang&amp;nbsp;security force &amp;nbsp;ay kinabibilangan ng&amp;nbsp;ilang retired military generals at target ngayon ng monito&amp;shy; ring ng administrasyon dahil sa pagiging kaal&amp;shy;yado&amp;nbsp;ng Arroyo administration. “The force’s focus is to sow chaos in volatile Mindanao and then orchestrate their moves in Metro Manila,” dagdag pa ng intelligence officer. Ang destabilization plot&amp;nbsp;ay katulad ng &amp;nbsp;“Oplan August Moon,” na binuo ng mga&amp;nbsp;military officials na galit sa Arroyo admi&amp;shy;nistration. Nais ng grupo na gumawa ng&amp;nbsp;gulo at kalituhan sa pamamagitan ng pambobomba, assasinations ng ilang government officials at miyembro ng media kung saan ituturo ang New People’s Army at Abu Sayyaf Group na responsable.</body>
<link>http://www.philstar.com/Article.aspx?articleId=719257&amp;publicationSubCategoryId=92</link>
</article>
<article>
<title>'Whistleblower' sa 2004 polls ililigpit</title>
<author>Ni Butch Quejada</author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Plano umanong ilig&amp;shy;pit ng isang grupo ang “whistleblower” sa uma&amp;shy;no’y election returns (ERs) switching noong 2004 elections. Ayon sa report, nakakalat na sa Metro Manila ang mga upahang kil&amp;shy;lers upang patahimikin sa anumang paraan si Senior Supt. Rafael Santiago. Una nang inamin ni Santiago ang kanyang pa&amp;shy;ngamba sa kanyang seguridad kaugnay ng kanyang expose kung saan idinawit nito si da&amp;shy;ting Philippine Na&amp;shy;tional Police (PNP) chief at ngayon ay Zambales Gov. Hemogenes Ebdane na umano’y nasa likod ng operasyon. Nababahala si Santiago na posible umanong gamitin ng naturang go&amp;shy;bernador ang kanyang mga dating tauhan sa ka&amp;shy;pulisan upang siya’y patigilin sa kanyang pagsisiwalat sa nasabing da&amp;shy;yaan noong 2004 polls. Ayon sa nasabing report, mga dating miyembro ng Police Anti-Crime Emergency Response (PACER) at National An&amp;shy;ti-Kidnapping Task Force (NAKTF) ang nasa likod ng balak na pagpapatahimik kay Santiago bago simulan ang joint investigation ng Department of Justice (DOJ) at Commission on Elections (Come&amp;shy;lec) kaugnay ng mga anomalya noong 2004 at 2007 elections. “Mukhang maraming madadamay sa sasabihin ni Santiago dahil may mga police officers na active sa service ang tumulong sa ER switching,” ayon sa isang senior police officer na ayaw magpabanggit ng pangalan. Bukod sa affidavit na isinumite sa DOJ, pinaniniwalaan na may mga hawak na iba pang docu&amp;shy;ment si Santiago hinggil naman sa umano’y pagkakasangkot ni Ebdane at ilang malalapit na opis&amp;shy;yal ng PNP sa milyon-milyong illegal na mining sa Zambales. “Marami talaga siyang alam at sa hearing ay isasabog niya ito,” dagdag pa ng source. Subalit maging si Santiago ayon sa mga una nang napaulat ay inu&amp;shy;ugnay din sa mga nasabing illegal na operas&amp;shy;yon noong siya’y hepe pa ng kapulisan sa nasabing probinsiya. Kamakailan lang ay ipinag-utos ni DILG Secretary Jesse Robredo ang pagre-assign ni Santiago at iba nitong mga kasamahan sa kanyang opisina, para na rin sa ka&amp;shy;nilang seguridad.</body>
<link>http://www.philstar.com/Article.aspx?articleId=719258&amp;publicationSubCategoryId=92</link>
</article>
<article>
<title>PNoy nagbalik-tanaw kay Ninoy</title>
<author></author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Nagbalik-tanaw sa panahon ng Martial Law si Pangu&amp;shy;long Noynoy Aquino kasabay ng ika-28 ani&amp;shy;bersaryo ng pagkamatay ng kanyang amang si dating Senador Benigno “Ninoy” Aquino Jr. kahapon. Iniisa-isa ni Pangulong Aquino ang mga karanasan ng kanilang pamilya noong panahon ng Martial Law. Ayon kay P-Noy, para na ring pinatay ang kanilang pamilya noong ikulong si Ninoy sa Fort Bonifacio at Fort Magsaysay. Tuwing dadalaw aniya sila sa kanyang ama ay kitang-kita niya kung paano nakaranas ng pang-aabuso ang kanyang inang si dating Pangulong Cory Aquino at mga kapatid habang dumadaan sa inspeksyon ng mga militar. Hindi rin daw malilimutan ni Pangulong Aquino ang eksena kung saan ibinalik ng mga militar sa kanilang bahay ang mga gamit ni Ninoy dahil hindi na umano iyon kakailanganin pa ng dating senador. Para kay P-Noy, pinakamahalagang aral na natutunan niya sa kanyang ama ay ang pagbibigay halaga sa katapangan kung saan tulad sa kaduwagan ay nakakahawa rin sa ibang tao. Ang katapangan daw ni Ninoy ang naging inspirasyon&amp;nbsp;ng taongbayan kaya nakawala ang bansa sa diktadurya ni dating Pangulong Ferdinand Marcos. Samantala, isang simpleng seremonya ang gi&amp;shy;nanap&amp;shy; kahapon sa ramp no. 11 sa tarmac ng Ninoy Aquino&amp;shy; International Airport (NAIA) kung saan binaril at napatay ang dating senador noong Agosto 21, 1983. (Rudy Andal/Butch Quejada)</body>
<link>http://www.philstar.com/Article.aspx?articleId=719259&amp;publicationSubCategoryId=92</link>
</article>
<article>
<title>Smuggling sa MICP, Port of Manila pinaiimbestigahan sa Kongreso</title>
<author>Ni Butch Quejada</author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Dapat imbestigahan ng Kongreso ang sina&amp;shy;sabing talamak na smuggling operation sa Manila International Container Port at Port of Manila ng isang Fili&amp;shy;pino-Chinese national na kung tawagin ay si Frank Wong. Ayon sa reliable source, hindi bababa sa daang milyon kada linggo ang operasyon ni Frank Wong sa mga nasabing daungan dahil kakutsaba daw nito ang ilang bugok na customs officials dito. Ayon sa impormante, iba’t ibang uri ng mga epektos ang ipinapasok ni Wong sa bansa pero ang ibinabayad lamang nito sa gobyerno ay napakaliit dahil dinadaya nila ang tamang taxes and duties sa mga shipment nila. Sinasabing kasos&amp;shy;yo ni Wong ang isang George Tan na nahuli na rin ng mga awtoridad dahil sa pamemeke ng mga dokumento sa bureau. “Kung pababayaan ni Customs Commissioner Lito Alvarez ang operas&amp;shy;yon ng mga nagsa&amp;shy;bwatang bigtime smugglers sa pier tiyak mawawalan ang gob&amp;shy;&amp;shy; yerno ni PNoy ng ma&amp;shy;la&amp;shy;king halaga sa pamamagitan ng pagbabayad ng buwis,”’ sabi ng source.</body>
<link>http://www.philstar.com/Article.aspx?articleId=719260&amp;publicationSubCategoryId=92</link>
</article>
<article>
<title>Bibitaying Pinoy sa Saudi muling umapela kay Aquino</title>
<author>Ni Ellen Fernando</author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Muling umapela kahapon kay Pangulong Aquino ang OFW na na&amp;shy;katakdang pugutan ng ulo sa Saudi Arabia upang masagip siya sa kamatayan sa pamamagitan ng pagkalap ng P35 milyong diyya o blood money kapalit ng kanyang kalayaan. Ayon kay Rogelio “Dondon” Lanuza, 34, na nagpahatid ng kanyang panawagan sa pa&amp;shy;mamagitan ng overseas call mula sa Dammam Central jail sa Saudi, nagmamakaawa siya sa Pangulo na matulungan siyang mailigtas sa bitay at mapalaya. Ayon kay Lanuza, ta&amp;shy;nging ang kanyang pamilya ang naglilikom ng pera na umaabot pa lamang sa P200,000. Sinabi ni Lanuza na nagkaroon ng pagpupu&amp;shy;long mula sa tatlong par&amp;shy;tido na kinabibilangan ng mga kinatawan ng Department of Foreign Affairs (DFA), ang Saudi Reconcilliation Committee at ang pamilya ng biktima noong Peb&amp;shy;rero 2011. Dito unang ipina&amp;shy;ngako ng pamahalaan na maibibigay sa loob lamang ng 15 araw sa aggrieved party ang P35 milyon blood money kapalit ng pagpapata&amp;shy;wad kay Lanuza. Bagaman nagbigay na ng liham si Foreign Affairs Usec. Rafael Seguis kay Pangulong Aquino para sa kakailanganing blood money subalit hanggang ngayon ay wala pa ring aksiyon ang pamahalaan.</body>
<link>http://www.philstar.com/Article.aspx?articleId=719261&amp;publicationSubCategoryId=92</link>
</article>
<article>
<title>LPA namataan ng PAGASA</title>
<author>Ni Ricky Tulipat</author>
<date>
<month>August</month>
<day>22</day>
<year>2011</year>
</date>
<body>MANILA, Philippines - Isang namumuong sama ng panahon ang sinusubaybayan ngayon ng Philippine Atmos&amp;shy;phe&amp;shy;ric Geophysical and Astronomical Services Administration na maaring pumasok sa ating bansa. Ayon sa PAGASA, ang low-pressure area ay namataan 600 kilometro sa silangan ng Visayas ganap na alas-2 ng madaling-araw. Ma&amp;shy;laki anya ang tsansa na maging bagyo ang nasabing LPA pagsapit ng Martes o Miyerkules. Sa sandaling makapasok na ang LPA sa bansa ay tatawagin itong “Mina.” Sa ngayon wala pa umanong direktang epek&amp;shy;to ang LPA sa ating bansa.</body>
<link>http://www.philstar.com/Article.aspx?articleId=719262&amp;publicationSubCategoryId=92</link>
</article>
<article>
<title>Gulo sa Libya lumubha</title>
<author>Ni Ellen Fernando</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - May mahigit 1,600 Filipino&amp;nbsp; kasama ang mga opis&amp;shy;yal at staff ng Embahada ng Pilipinas sa Tripoli ang na-trap matapos na iata&amp;shy;ke at kubkubin ng mga rebeldeng grupo ang capital ng Libya na ngayon ay nasa kanila nang kontrol. Sa isinagawang pulong balitaan kahapon sa Department of Foreign Affairs (DFA), kinumpirma nina&amp;nbsp; DFA Assistant Sec. Antonio Rodriguez at Usec. Esteban Conejos Jr na matindi ang nagaganap na sagupaan sa Tripoli kaya ikinasa na rin nila ang ‘mandatory evacuation’ o force evacuation sa ilalim ng alert level 4 para sa may natitirang Pinoy sa Libya. Bukod sa 1,600 sa Tripoli ay may 700 pang Pinoy ang nasa Benghazi. Ang Rapid Response Team ng DFA ay kasalukuyan nang nasa Djerba upang i-assist ang Embahada sa ginagawang evacuation. May 24 oras umano ang kanilang monitoring upang matantya kung lalong magiging matindi ang sitwasyon sa Libya. Inihayag din ni Phl Ambassador to Libya Alejandrino Vicente sa isang radio interview na hindi sila makalabas sa Embahada dahil na rin sa matinding putukan simula noong Sabado at nagtagumpay ang rebel groups na makuha ang capital ng Libya. Ito ay kasunod nang pagkaka-aresto sa dalawa umanong anak ni Libyan President Moammar Gadhafi. Nauna rito,&amp;nbsp;inatasan ni Foreign Affairs Sec. Albert del Rosario si Usec. Rafael Seguis na tumungo sa Libya noong Agosto 12&amp;nbsp; upang kumbinsihin ang mga Pinoy na karamihan ay medical workers na agad na lumikas. Unang isinagawa ang evacuation noong Pebrero, 2011 sa kasagsagan ng pag-atake ng US joint forces na sinundan ng NATO forces dahil sa pagpapatupad ng resolusyon ng United Nations na “no fly zone” sa Libya. Kinausap na nina Seguis at Vicente ang International Organization or Migration (IOM) na na&amp;shy;ngangasiwa sa evacuation at nabigyan ng 400 seats ang mga Pinoy evacuees sa isang barkong inupahan ng IOM. Makakasabay ng mga Pinoy na lilikas sa Tripoli sakay sa nasabing barko ang iba pang dayuhang manggagawa. May 86 Pinoy na ang nagpatala na lilikas sa Libya pauwi sa Pilipinas. Nakipagpulong na rin si Seguis sa Libyan Foreign Ministry upang makuha ang apat pang OFWs na iniipit ng kanilang employer na pamangkin ni Gadhafi upang hilingin na iturn-over na ang mga ito sa Embahada. Ang kapatid ng isa sa nasabing apat na overseas Filipino Workers ang tumungo kahapon sa DFA at hiniling na iligtas ang apat matapos na lalong tumaas ang banta sa kanilang seguridad. Samantala, nakakasa na ang paglilikas sa may 17,000 Pinoy sa Syria matapos na tumindi ang kaguluhan sa nasabing rehiyon. Sinabi ni Conejos na kadarating lamang mula sa Syria na may 190 Pinoy na ang nagpahayag ng kanilang kagustuhang umuwi sa bansa kasunod ng pagtaas sa alert level 3 para sa crisis si&amp;shy;tua&amp;shy;tion sa Syria. Mauunang umuwi ang may 58 OFWs na naklaro na ang kanilang mga exit visas. Patuloy umano ang pakikipag-negosasyon ng Em&amp;shy;bahada sa mga employer ng mga Ofws na iniipit ng kanilang amo upang pumayag na makauwi ang mga ito. Umaabot sa $5,000 hanggang $6,000 ang hinihingi ng mga employer para sa unfinished contract ng mga OFWs. May 90 porsyento mula sa 17,000 Pinoy ang sinasabing undocumented na hindi papayagang makalabas sa Syria hanggang walang exit clearance mula sa kani-kanilang amo.</body>
<link>http://www.philstar.com/Article.aspx?articleId=719495&amp;publicationSubCategoryId=92</link>
</article>
<article>
<title>No to utak 'Wang-wang' - Mayor Nandang</title>
<author>Ni Rudy Andal</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Tutol si Labangan, Zamboanga del Sur Mayor Al Hadji Wilson Nandang sa mga opisyal na patuloy sa pagkakaroon ng utak wang-wang na mariing tinutuligsa ni Pangulong Benigno Aquino III sa kanyang ikalawang SONA. Sa isang media forum sa Maynila, sinabi ni Mayor Nandang na patuloy niyang isusulong ang layuning tuwid na daan ng Pangulong Noynoy Aquino na binabaluktot ng ilang &amp;nbsp;“Utak wang-wang” sa kanilang &amp;nbsp;probinsiya matapos siyang patawan ng 2-buwan na preventive suspension ni Gov. Antonio Cerilles na sinasabing malapit na kaalyado ng dating Pangulong Gloria Macapagal-Arroyo. Sinabi ni Mayor Nandang, nag-ugat ang pagsuspinde sa kanya matapos niyang sibakin sa tungkulin ang kanilang Municipal Engineer na may “tiwaling” gawain na kaalyado ng gobernador. Umapila ang Alkalde sa Malakanyang at sa pamamagitan ng ipinalabas na desisyon ni Executive Secretary Paquito Ochoa Jr., na may petsang Agosto 11, 2011 ay nakitang walang batayan at hindi makatwiran ang naging kautusan ng gobernador kaya pinawalang saysay o ni-lift ang suspension order pero ayaw naman kilalanin ni Gov. Cerilles. Malugod na nagpapasalamat ang Alkalde sa Pangulong Aquino sa pag-lift sa kanyang suspension kaya makakaupo na ito sa puwesto matapos na ipatupad ng Department of Interior&amp;nbsp; and Local Government (DILG) ang kautusan ng tanggapan ng chief executive.</body>
<link>http://www.philstar.com/Article.aspx?articleId=719497&amp;publicationSubCategoryId=92</link>
</article>
<article>
<title>Island Express suspendido matapos masunog ang barko sa dagat - DOTC</title>
<author>Ni Danilo Garcia</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - &amp;nbsp;Pansamantalang pina&amp;shy;kansela ng Department of Transportation and Communications (DOTC) ang permit upang makapag&amp;shy;layag ang lahat ng barko ng Island Express Shipping matapos masunog ang isang barko nito na nagresulta sa pagkamatay ng tatlo katao noong Linggo. &amp;nbsp;Kasabay nito ay inatasan ni DOTC Secretary Mar Roxas ang&amp;nbsp; Board of Marine Inquiry na ipatawag ang opisyal ng nasabing shipping company para makunan ng pahayag hinggil sa naturang insidente. &amp;nbsp;“At this point, public safety is our primordial concern. I will not allow shipping companies to take chances with the lives of the passengers. DOTC will ensure that whenever a passenger steps on a ship, he can be certain that ship will have passed all the stringent requirements for safety,” ayon kay Sec. Roxas. Partikular na hindi muna pinaglayag ang isang fast craft at apat pang RORO vessel ng nasabing kumpanya.&amp;nbsp; Ito’y upang matiyak na lahat umano ng sasakyang pandagat ng naturang kumpanya ay ligtas sa paglalayag. Matatandaan na galing sa Cebu patungong Tubigon, Bohol ang M/V Island Express nang masunog may limang milya ang layo sa Timog-Silangan ng Lawis ledge, Cebu City na nagresulta sa pagkasawi ng tatlo katao. Kinilala ang mga biktima na mga pasahero na sina Matea Infiesto, 62 at Nicetas Cabrera, 73-anyos, kapwa ng Lagsing, Bacani, Clarin, Bohol at ang Chief Mate ng barko na si Abelardo Torrevillas Sr., 57-anyos.&amp;nbsp;</body>
<link>http://www.philstar.com/Article.aspx?articleId=719499&amp;publicationSubCategoryId=92</link>
</article>
<article>
<title>Operasyon uli ni CGMA naantala</title>
<author>Ni Danilo Garcia</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Muling naantala ang nakatakdang operasyon ni Pampanga 2nd district Representative Gloria Macapagal Arroyo ngayong Martes dahil sa pagkakaroon ng lagnat ng pasyente kamakalawa ng gabi na maaaring makaapekto sa kalagayan nito. Sa medical bulletin na binasa ni Saint Luke’s Medical Center Spokesperson Dr. Marilen Lagniton, inirekomenda ni Dr. Juliet Cervantes, attending physician ni Arroyo, na obserbahan pang husto ang kalagayan nito bago ituloy ang operasyon sa cervical spine. Sumailalim umano sa iba’t ibang pagsusuri ang dating Pangulo upang matukoy kung saan nag-ugat ang impeksyon nito sa naunang operasyon sa gulugod ngunit nagnegatibo lahat.&amp;nbsp; Maaaring ang mga pagsusuring ito ang dahilan umano ng pagkakalagnat ni Arroyo. Maaari pa naman umanong matuloy ang operasyon ngayong linggo sa oras na bumuti na ng husto ang kalagayan ng kanilang pasyente.&amp;nbsp; Hindi naman nagpalabas ng impormasyon ang pagamutan sa kalagayan na ng buto ni Arroyo na natuklasan nilang marupok. Sinabi ni Dr. Lagniton na magpapalabas muli sila ng medical bulletin anumang araw sa oras na makapagdesisyon na itutuloy na ang operasyon.</body>
<link>http://www.philstar.com/Article.aspx?articleId=719500&amp;publicationSubCategoryId=92</link>
</article>
<article>
<title>Dating bookkeeper ng mga Arroyo arestado sa Senado</title>
<author>Ni Malou Escudero</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Nakakulong na ngayon sa Senado ang &amp;nbsp;dating bookkeeper ng mga Arroyo sa Lourdes T. Arroyo (LTA) Inc. na si Rowena Del Rosario matapos lagdaan ng 12 senador ang arrest order nito. Mananatili sa poder ng Office of the Senate Sergeant-At-Arms (OSAA) si Del Rosario matapos ipa-contempt ni Senator Panfilo “Ping” Lacson dahil sa paniwalang nagsisinungaling sa hearing ng Senate Blue Ribbon Committee. Ayon kay Sen. Teofisto Guingona III, &amp;nbsp;hangga’t hindi nagsasalita si Del Rosario kaugnay sa mga nalalaman nito tungkol sa mga helicopters na inaako ngayon ng kampo ni Cong. Iggy Arroyo na nirentahan lamang nila at hindi pag-aari ni dating first gentleman Jose Mike Arroyo ay hind ito pakakawalan ng senado. Ang 12 senador na lumagda sa arrest order ni Del Rosario ay sina Senate President Juan Ponce Enrile, Senate Majority leder Vicente Sotto III, Senator Jose “Jinggoy” Estrada, Sens. Lacson, Guingona, Antonio Trillanes, Francis Pangilinan., Sergio Osmena, Gregorio Honasan, Francis Escudero at Edgardo Angara. Nauna rito, pinanindigan ni Del Rosario na si Iggy Arroyo at hindi si Mike Arroyo ang kaniyang boss noong nagsisilbi pa siyang bookkeeper sa LTA. Hindi rin umano pag-aari ng pamilya Arroyo ang mga kuwestiyonableng helicopters kundi nirentahan lamang sa Lion Air.</body>
<link>http://www.philstar.com/Article.aspx?articleId=719501&amp;publicationSubCategoryId=92</link>
</article>
<article>
<title>Barkong Hamilton, iinspeksyunin ni PNoy</title>
<author>Ni Joy Cantos</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - &amp;nbsp;Iinspeksyunin nga&amp;shy;yong araw nina Pangulong Benigno Aquino III, Defense Secretary Voltaire Gazmin at mga matataas na opisyal ng Armed Forces of the Phi&amp;shy;lippines (AFP) ang H&amp;shy;amilton cutter – class vessel na nabili ng Pilipinas sa Estados Unidos. Ayon kay Philippine Navy Spokesman Marine Lt. Col. Omar Tonsay, ang&amp;nbsp; Hamilton cutter – class vessel na ngayon ay BRP Gregorio del Pilar (PF) 15 ay nakadaong sa Pier 13, South Harbor sa lungsod ng Maynila. Sinabi ni Tonsay na magsasagawa ng tour sa BRP Gregorio del Pilar si PNoy, Gazmin, AFP Chief of Staff Gen. Eduardo Oban, mga opisyal ng Philippine Navy sa pangunguna ni Navy Flag Officer in Command Vice Admiral Alexander Pama. Ang nasabing barko ay&amp;nbsp; pumasok sa teritoryo ng karagatang nasasakupan ng 200 Exclusive Economic Zone (EEZ) noong Agosto 17 at dumaong sa Manila Bay kamakalawa matapos ang halos isang buwang paglalayag mula sa Estados Unidos. Nitong Agosto 21 ay pinangunahan ni&amp;nbsp; Pama ang blessing at welcome ceremonies sa BRP Gregorio del Pilar na naglayag patungong Pilipinas sa pamumuno ni Captain Alberto Cruz, kasama ang 13 officers at 82 enlisted personnel. Ang nasabing barko na dating pag-aari ng US Coast Guard ay nabili sa halagang P450 M mula sa&amp;nbsp; P 8 bilyong Malampaya fund.</body>
<link>http://www.philstar.com/Article.aspx?articleId=719503&amp;publicationSubCategoryId=92</link>
</article>
<article>
<title>Jimenez ipapalit sa DOT, Biazon sa BOC?</title>
<author>Ni Rudy Andal</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Posibleng ianunsyo ni Pangulong Benigno Aquino III ang magiging kapalit ni resigned Tourism Secretary Albert Lim habang ito ay nasa China. Ito ang napag-alaman ng PSN sa mapagkakatiwalaang source sa Palasyo matapos ihayag ng Pangulo na mayroon na siyang napiling kapalit ni Lim sa DOT. Epektibo ang pagbibitiw ni Lim sa Agosto 30. Tumanggi namang pangalanan ng Pangulo ang susunod na DOT subalit matunog na si Mon Jimenez ito na kaibigan ni PNoy at tumulong sa kanyang kampanya noong 2010 polls. Bukod dito, wika pa ng impormante, may napili na din ang Pangulo bilang kapalit ni Customs commissioner Angelito Alvarez. Idinagdag pa ng source, malamang na habang nasa &amp;nbsp;China din ianunsyo ng Pangulo ang susunod na Bureau of Customs head na magiging kapalit ng sisibaking si Alvarez. Ayon sa impormante, posibleng si dating Muntinpula Rep. Ruffy Biazon ang ilagay ni Aquino bilang kapalit ni Alvarez sa BOC.&amp;nbsp;&amp;nbsp;</body>
<link>http://www.philstar.com/Article.aspx?articleId=719504&amp;publicationSubCategoryId=92</link>
</article>
<article>
<title>De Lima nakipagpulong sa HK victims's family at survivors</title>
<author>Ni Ludy Bermudo</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Ipinaliwanag kahapon ni Justice Sec Leila de Lima sa mga kaanak, survivors at mga kinatawan ng 8 Hong Kong nationals na nasawi sa Manila Hostage incident noong Agosto 23 ng nakaraang taon na si Pangulong Benigno Aquino III ang magpapasya para sa pagbabago ng desisyon upang panagutin ang mga opisyal na humawak ng negosasyon sa nasabing insidente sa Quirino Grandstand. Naunawaan naman ng mga kaanak at survivors ng hostage incident ang paliwanag ni de Lima sa isinagawang close-door meeting nito sa kanila kahapon. Nalinawan din ng mga ito na kailangang dumaan sa korte ang paghingi nila ng danyos kaugnay sa trahedya. Samantala, nagpahatid naman ng pakikiramay ang Palasyo sa mga kaanak ng mga nasawi sa trahedya kaugnay ng 1-year death anniversary ng mga ito. Si outgoing Tourism Sec. Albert Lim ang magiging kinatawan ng gobyernong Aquino sa isasagawang misa ngayon para sa 1-year death anniversary ng nasawing 8 HK nationals sa Quirino Grandstand hostage incident.&amp;nbsp;&amp;nbsp;</body>
<link>http://www.philstar.com/Article.aspx?articleId=719505&amp;publicationSubCategoryId=92</link>
</article>
<article>
<title>Police Community Precinct chief, sinibak sa torture</title>
<author>Ni Ludy Bermudo</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Sinibak na sa puwesto si Blumentritt Police Community Precinct-chief Insp. Eduardo Morata kaugnay sa isyu ng pag-torture ng kaniyang apat na tauhan sa nahuling dalawang suspect sa panghoholdap kamakailan. Nabatid na iniutos na ni MPD-Station 3 commander P/Supt. James&amp;nbsp;Afalla ang administrative relief kay Morata para bigyang daan ang isinasagawang imbestigasyon ng Commission on Human Rights (CHR) at National Police Commission (Napolcom). Pansamantalang itinalaga sa administrative section ng MPD-Station 3 si Morata at pinalitan siya sa Blumentritt-PCP ni SPO4 Cenon Parungao, bilang officer-in-charge. Nabatid na isinalang&amp;nbsp;kahapon sa imbestigasyon ng NAPOLCOM ang apat na pulis na sangkot sa torture na kinabibilangan nina PO1 Lester Caguintuan, Christopher Duran, Richard Closa, at Andrei Nunez, na nasa ilalim ng command responsibility ni Morata. Matapos silang dinis-armahan noong nakalipas&amp;nbsp;na Linggo at sampahan ng reklamo, itinalaga sila sa MPD headquarters. Sa reklamo, ang apat ang may kagagawan ng pagdakip at pananakit sa mga suspect sa holdap na sina Gerry Diaz at Rommel Perez. Ayon sa kanila, binuhusan sila ng kumukulong mantika at hinataw ng yantok matapos arestuhin sa panghoholdap umano sa mga pasahero ng isang jeep.</body>
<link>http://www.philstar.com/Article.aspx?articleId=719529&amp;publicationSubCategoryId=92</link>
</article>
<article>
<title>Kinardyak na service vehicle ng SSS, narekober</title>
<author>Ni Ricky T. Tulipat</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Narekober na ng mga operatiba ng Quezon City Police-District Anti Carnapping Unit (QCPD-DACU) ang natangay na Toyota Fortuner na pag-aari ng Social Security System (SSS) matapos ang follow-up operation sa probinsya ng Bulacan, ayon sa ulat ng pulisya kahapon Ayon kay Senior Supt. Arrazad Subong, hepe ng District Deputy Director for Administration, ang pagrekober sa Fortuner ay matapos na ipagtapat ng mga naarestong sina Jasmin Liscano-Reyes, at Arlene Datul-Juaniza ang lugar na posibleng pagdalhan nito matapos na tangayin sa may Magalang corner Malakas St., Brgy. Pinyahan noong Biyernes ng alas- 4:22 ng hapon. Magugunitang ang Fortuner (NOG-594) na service vehicle ng SSS ay tinangay ng mga suspect matapos ipinarada sandali ng driver nitong si Almario Asuncion, 43, sa nasabing lugar para bumili ng meryenda sa isang tindahan sa naturang lugar. Ang naturang sasakyan, base sa pag-amin ni Jasmin ay kinomander ng asawa niyang si Mark Lester Reyes, alyas Mac Lester, 34, lider ng grupo, kasama sina Christopher Ducot, alyas Bok, at Alex na pawang taga -Calumpit Bulacan patungo sa hindi mabatid na lugar. Sa naturang insidente ay agad na naaresto si Mark Reyes, na nagsilbing look out hanggang sa magkasunod na nadakip din sina Jasmin at Arlene kung saan nakuha sa una ang isang kalibre 45 baril. Sa interogasyon ng DACU sa mga suspect ay nabatid ang lugar na posibleng pinagdalhan sa sasakyan dahilan para magsagawa ng follow-up operations ang DACU sa may Calumpit Bulacan ganap na alas-4 ng madaling araw kung saan naispatan nila ang Toyota Fortuner sa D. Fajardo St., corner Fr. Zamora St., Brgy. Poblacion, dito. Sa kasalukuyan patuloy ang pagtugis ng pulisya sa nalalabi pang miyembro ng nasabing grupo habang sinampahan na ng kaso sina Mark Joseph, Jasmin, at Arlene.</body>
<link>http://www.philstar.com/Article.aspx?articleId=719530&amp;publicationSubCategoryId=92</link>
</article>
<article>
<title>P20 milyong pekeng rubber, nasamsam</title>
<author>Ni Ludy Bermudo</author>
<date>
<month>August</month>
<day>23</day>
<year>2011</year>
</date>
<body>MANILA, Philippines - Mahigit P20 milyong halaga ng pekeng Vans rubber shoes ang kinumpiska ng National Bureau of Investigation (NBI) sa magkakasabay na&amp;nbsp;pagsalakay sa Pasay City, sa ulat kahapon. Sa ulat ni NBI – Intellectual Property Rights Division (NBI-IPRD), Atty. Rommel Vallejo, isang tindahan at dalawang bodega na pag-aari ng isang Yolly Sy na matatagpuan sa Pasay City ang sinalakay. Kasabay&amp;nbsp;nito ang pagsalakay din sa isa pang retail outlet at 4 na warehouse ng pag-aari naman ng isang Ke Yu Min alyas Jimmy Ke, na matatagpuan sa Stall S-21 ground floor. Sa Unit 10, sa 5/F at Unit 30 sa 4/F ng Harrison Shoe Plaza, at sa 2/F ng Ley Warehouse, No. 56 Russel St. at Unit A7 5/F One Shopping Center, Kapitan Ambo St., pawang sa Pasay City. Sa pamamagitan ng kinatawan ng Vans Inc., na si Andrea Phelippe G. Betita ng Quisumbing Torres Law Offices, idinulog ang reklamo laban sa mga tindahan at bodega na nagbebenta ng pekeng brand kaya nagsagawa ng surveillance. Nag-isyu naman si Manila Regional Trial Court Branch 22 Judge Mariano Dela Cruz Jr., ng search warrants na ginamit sa pagkum&amp;shy;piska ng mga pekeng produkto.</body>
<link>http://www.philstar.com/Article.aspx?articleId=719531&amp;publicationSubCategoryId=92</link>
</article>
<article>
<title>Watchlist vs Mike A hinarang ng SC</title>
<author>Ni Doris Franche</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Nakapuntos sa Korte Suprema ang kampo ni dating First Gentleman Atty. Mike Arroyo matapos harangin ang watchlist order (WLO) na ipinalabas ni Justice Secretary Leila de Lima. Sa botong 13-0, pina&amp;shy;boran ng mga mahistrado ang argumento ng da&amp;shy;ting unang ginoo, kaya hinarang ang kautusan ng Department of Justice (DOJ) at Bureau of Immigration (BI). Ayon sa kampo ni Arroyo, nalabag ang kanyang karapatan sa pag-iral ng WLO dahil mapipigilan siyang makabiyahe patungo sa ibayong dagat sa kabila ng wala pa naman siyang kaso kaugnay sa mga usaping ibinibintang sa kanya. Pawang mga harassment lamang anya ang ginagawa sa kanila. Nag-ugat ang isyu matapos ituro ng ilang testigo sa Senate inquiry ang dating unang ginoo na nasa likod ng second hand choppers na ibinenta sa presyong brand new sa Philippine National Police (PNP). Ang usapin hinggil sa chopper ay iniimbestigahan ngayon sa Senado. Nabatid na maging ang bagong talaga ni Pa&amp;shy;ngulong Noynoy Aquino na mahistrado ng korte na si Justice Bienvenido Reyes ay hindi rin pumabor sa posisyon ng DoJ na watch list order laban kay Mr. Arroyo.</body>
<link>http://www.philstar.com/Article.aspx?articleId=719868&amp;publicationSubCategoryId=92</link>
</article>
<article>
<title>Embahada nilusob, Pinoy dinukot sa Libya</title>
<author>Ni Ellen Fernando</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Nilusob ng mga armadong rebelde ang Embahada ng Pilipinas sa Libya at dinukot ang isang Pinoy engineer sa Tripoli kahapon. Ayon kay Foreign Affairs Spokesman Raul Hernandez, puwersahang pinasok ng mga rebelde ang Embahada kung saan nanunuluyan at na-trap ang Rapid Response Team ng DFA na magsasagawa ng evacuation para sa mga naiipit na Pinoy at tinangay ang tatlong sasakyan. Mabilis na nakapagtago sina Usec. Rafael Seguis, Ambassador Alejandrino Vicente at ibang embassy officers at mga staff sa ikalawang palapag ng Embahada at wala naman umanong nasaktan sa kanila. Kinumpirma din ni Hernandez na isang Pinoy engineer na hindi tinukoy ang pangalan ang dinukot ng mga rebelde matapos na i-ransack ang tinutuluyan nilang housing unit na pag-aari ng British-owned First Engineering Company. Nakikipag-ugnayan na ang Embahada sa kampo ng mga rebelde upang masagip ang nasabing Pinoy engineer. Bagaman pinapayuhan ng Embahada na manatili ang may 1,600 Pinoy sa Tripoli sa kani-kanilang tahanan at pinagtatrabahuan ay hindi na rin sila ligtas matapos isa-isang inaatake at ninanakawan ng mga rebelde ang mga kabahayan at tanggapan. May 90 porsyento na sa Tripoli, ang capital ng Libya na sinasabing balwarte ni Libyan President Moammar Gadhafi ang nakubkob at kontrolado na ng rebel groups.</body>
<link>http://www.philstar.com/Article.aspx?articleId=719869&amp;publicationSubCategoryId=92</link>
</article>
<article>
<title>CGMA inabswelto kay Jonas Burgos</title>
<author>Ni Doris Franche</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Kinatigan ng Court of Appeals &amp;nbsp;ang naunang desisyon ng&amp;nbsp; Korte Suprema na pagtatanggal sa pa&amp;shy;ngalan ni dating pangulo at ngayon ay Pampanga Rep. Gloria Arroyo bilang isa sa mga respondent sa pagkawala ng aktibistang si Jonas Burgos. Sa resolusyon ng Special Former Seventh Division ng Court of Appeals na pinonente ni Associate Justice Rosalinda Asuncion-Vicente, muli ring nagpalabas ang appellate court ng Writ of Habeas Corpus. Inaatasan ng CA sa nasabing resolusyon sina Lt. Harry Baliaga Jr., AFP Chief of Staff Gen. Eduardo Oban Jr., Philippine .Army Commanding General Maj. Gen. Arturo Ortiz at Lt. Col. Melquiades Feliciano para i-produce o ilabas si Burgos at ipaliwanag kung bakit hindi ito dapat mailabas mula sa kulungan. Si Baliaga ng 56th Infantry Batallion at 7th Infantry Batallion ng AFP ang tinukoy sa ulat ng Commission on Human Rights (CHR) na kasama umano sa mga dumukot kay Burgos. Binigyan din ng CA ng 15 araw sina AFP Judge Advocate General Brig. Gen. Gilberto Jose Roa; dating AFP Chief of Staff at ngayon ay Immigration Commissioner Ricardo David para magpaliwang kung bakit hindi sila dapat na patawan ng contempt. Nauna nang nagpalabas ang Korte Suprema ng Writ of Habeas Corpus kung saan inaatasan nito ang AFP na ilabas ang aktibista. Samantala, iniutos din ng CA ang pagsasailalim sa mga testigong sina Jeffrey Cabintoy at Elsa Agasang sa Witness Protection Program (WPP) ng DoJ.</body>
<link>http://www.philstar.com/Article.aspx?articleId=719870&amp;publicationSubCategoryId=92</link>
</article>
<article>
<title>Luneta hostage ginunita</title>
<author>Ni Doris Franche</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Ginunita ng mga ka&amp;shy;anak, kaibigan at mga nakaligtas sa Luneta hostage crisis ang ika-isang taong anibersaryo ng nasabing insidente na naganap noong nakaraang taon. Nagdaos ng isang Buddhist ceremony ang mga pamilya ng hostage victims at survivors sa mismong pinangyarihan ng insidente sa harap ng Quirino Grandstand, Manila. Nag-alay ang mga ito ng bulaklak, pagkain at inumin sa paniwalang nangangailangan ang mga yumao ng pagkain para sa kanilang paglalakbay sa kabilang buhay. Samantala, kinuyog naman ng ilang Hong Kong media ang dating negosyador na si C/Insp. Romeo Salvador ng magtungo sa mismong pinangyarihan ng insidente sa Luneta habang nagsasagawa ng Buddhist rites. Nabatid na bumisita lamang si Salvador sa lugar upang tingnan ang crime scene, lalo’t isa siya sa nagkaroon ng malaking papel para sa negosasyon sa nang-hostage na si dating S/Insp. Rolando Mendoza. Pero habang tahimik na nag-oobserba, nakilala si Salvador ng mga Chinese at nilapitan siya ng mga ito, sabay ang pagtatanong kung bakit hindi ito nagbitiw sa pagiging pulis kahit hindi nagampanan ng tama ang kanilang trabaho. Subalit hindi naman sinagot ni Salvador ang tanong ng mga Chinese at sa halip ay nag-sorry ito at agad ding umalis sa lugar.</body>
<link>http://www.philstar.com/Article.aspx?articleId=719871&amp;publicationSubCategoryId=92</link>
</article>
<article>
<title>Smugglers sa Customs pumoporma na</title>
<author>Ni Butch Quejada</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Nagtatalunan sa tuwa ang mga bigtime smuggler dahil uupo na daw ang kanilang ‘padrino;’ bilang kapalit ng sisibaking si Customs Commissioner Lito Alvarez. Ayon sa impormante, ang sinasabing grupo ni Frank Wong ay bumabandera na sa pantalan para sabihin umano na ‘bata’ sila ni dating Muntinlupa Rep. Ruffy Biazon na napapabalitang papalit kay Alvarez anumang oras mula ngayon. Ang sinasabing grupo ni Frank Wong, George Tan, Engineer Rico at isang Kimberly Gamboa ang sin&amp;shy;dikato ng ‘patalon’ sa Aduana. Ang patalon system, ay mahigpit na pinagbabawal sa tariff and customs code of the Philippines na mali&amp;shy;mit gawin at kinukunsinti ng mga bugok sa bureau&amp;nbsp;kapalit ng malaking halaga ng salapi.&amp;nbsp;Kalimitan ang ‘patalon’ ay misdeclared shipment. Ang “patalon” ay ginagawa ng mga sindikato sa pamamagitan ng pagpapasok ng kargamento o&amp;nbsp;ang pag-file ng import entry sa isang custom section na hindi nararapat sa division na iyon. Ang grupo ni Frank Wong et al, ay ang mga name droppers sa pantalan na kalimitagn ginagamit ang pangalan ni Executive Secretary Jojo Ochoa, para takutin ang mga taga-bureau para makalibre o kung hindi naman ay kaunti lang ang bayarang buwis.</body>
<link>http://www.philstar.com/Article.aspx?articleId=719872&amp;publicationSubCategoryId=92</link>
</article>
<article>
<title>LTFRB chairman nag-resign</title>
<author>Ni Angie dela Cruz</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Pormal nang nagbitiw&amp;nbsp;sa kanyang puwesto bilang Chairman ng Land Transportation Franchising and Regulatory Board si Nelson Laluces. Ayon kay Atty. Manuel Iway, board member ng LTFRB, ang hakbang ay ginawa ni Laluces upang bigyang daan si DOTC Secretary Mar Roxas na makapamili ng kanyang mga tauhang makakatrabaho sa gobyerno. Sinabi ni Iway na na patuloy niyang gagampa&amp;shy;nan ang posisyon sa LTFRB hanggat wala pang napipisil si Roxas na ipapalit sa kanya sa posisyon. Anya, noong nakaraang linggo pa naghain ng verbal&amp;nbsp;courtesy resignation si Laluces kay Roxas at ti&amp;shy;nanggap naman ito ng kalihim. Bukod kay Laluces, naghain din ng formal resignation letter si LTFRB Executive Director Dante Atienza pero hindi ito tinanggap ni Roxas. Matunog naman ang pangalan ni dating Camarines Sur congressman Jaime Jabob at dating PNP Chief Roberto Lastimoso bilang kapalit ni Laluces. Matatandaang sina Laluces, Atienza at Iway ay kilalang kadikit ni Exe&amp;shy;cutive Secretary Paquito Ochoa na kaaway naman sa pulitika ni Roxas.</body>
<link>http://www.philstar.com/Article.aspx?articleId=719873&amp;publicationSubCategoryId=92</link>
</article>
<article>
<title>Water super body balak ni PNoy</title>
<author>Ni Rudy Andal</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Magtatayo ang gobyerno ng isang water super body na siyang tututok kaugnay sa mga problema ng tubig sa buong sa bansa. Ayon kay Pangulong Aquino sa ambush interview kahapon matapos niyang bisitahin ang bagong sasakyang pandagat ng Philippine Navy (PN) na BRP Gregorio del Pilar sa Pier 15, nabuo ang panukalang ito sa ginanap na economic cluster meeting. Sinabi ng Pangulo, dapat ay magkaroon ng isang super body na siyang mangangasiwa sa lahat ng suliranin sa tubig sa buong bansa kaysa sa pagkakaroon ng mga local water districts. Binisita ni Aquino ang bagong BRP Gregorio del Pilar na mula sa Estados Unidos. Ito ay dating gamit ng US Coast Guard na Hamilton glass cutter at grant ng US pero nagbayad ang Pilipinas ng P450 milyon para sa transfer cost at P120-M naman bilang advance payment para sa 2 taong maintenance nito.</body>
<link>http://www.philstar.com/Article.aspx?articleId=719874&amp;publicationSubCategoryId=92</link>
</article>
<article>
<title>77 na namatay sa dengue sa MM</title>
<author>Ni Doris Franche</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Umaabot na sa 77 ang namatay sa Metro Manila mula sa sakit na dengue. Ito ang nabatid mula kay Department of Health (DOH) Metro Manila Director Dr. Eduardo Janairo kung saan&amp;nbsp;nasa 11, 260 dengue cases na mula Enero hanggang Agosto 11 ang naitala ng tangga&amp;shy;pan na mataas ng 109 por&amp;shy;siyento kumpara noong nakaraang taon. Ayon kay Janairo, nangunguna dito ang Quezon City na sinundan ng Ca&amp;shy;loocan, Maynila, Pasig at Valenzuela. Lumilitaw naman&amp;nbsp;sa record ng DOHs Regio&amp;shy;nal Epidemiological and Surveillance Unit (RESU) na nangunguna&amp;nbsp;din ang San Lazaro Hospital, Philippine Children’s Medical Hospital, St. Luke’s Medical Center, The Medical City at Bernardino General Hospital sa may mataas na bilang ng mga tumatanggap ng dengue patients sa Metro Manila. Kaugnay nito, iniim&amp;shy;bestigahan na rin ng DOH kung mayroon nang mas mabangis na virus&amp;nbsp;ang dengue dahil na rin sa patuloy na pagtaas ng bilang ng mga pasyente&amp;nbsp;at ang&amp;nbsp;sintomas na pagdurugo ng mga pasyente. Ayon sa DOH kailangan ang masusing pagsusuri upang mas mabigyan ng gabay&amp;nbsp;at pag-iingat ang&amp;nbsp;publiko. Nabatid na ayaw ng lamok na may dengue virus ang&amp;nbsp;kulay dilaw, berde at puti habag madikit naman ito sa mga kulay itim, asul at pula. Gustung-gusto din umano ng mga lamok sa mapapawis&amp;nbsp;na bahagi ng katawan ng tao tulad ng&amp;nbsp; binti at braso. Samantala, sinabi&amp;nbsp;naman ni&amp;nbsp;Dr. Eric Tayag, hepe ng&amp;nbsp;Epidemiology department ng DOH na kailangan ang matagal at masusing pagsusuri&amp;nbsp;upang malaman kung epektibo ang halamang “tawa-tawa”&amp;nbsp;laban sa dengue. Aniya, hindi pa sapat ang&amp;nbsp;pagsusuri dahil kailangang malaman kung&amp;nbsp;gaano kabisa ang nasabing halamang gamot.</body>
<link>http://www.philstar.com/Article.aspx?articleId=719875&amp;publicationSubCategoryId=92</link>
</article>
<article>
<title>Video recording ng lahat ng bidding sa gobyerno, isinulong</title>
<author>Ni Malou Escudero</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Nais ni Senador Antonio “Sonny” F. Trillanes IV na patibayin ang Republic Act 9184 o mas kilala sa tawag na Go&amp;shy;vernment Procurement Act sa pamamagitan ng pagdagdag ng probisyon na mag-uutos ng pagkuha ng video sa lahat ng pulong na may kinalaman sa proseso ng pagbili ng kagamitan ng gobyerno. Ipinaliwanag ni Trillanes na simula ng maipasa ang naturang batas walong taon na ang nakalilipas ay ang sistema ng pagbili ng pamahalaan ay nababahiran pa rin ng sabwatan, pag-abuso sa sariling pagpapasya ng mga kinauukulan at iba pang uri ng korapsyon. Sa ilalim ng Senate Bill 179 na inihain ni Trillanes, saklaw ng probisyon sa pagkuha ng video ang lahat ng miting ng Bids and Awards Committee (BAC) ng lahat ng tanggapan ng pamahalaan na may kinalaman sa proyekto na nagkakahalaga ng P1 milyon pataas. Nakalagay rin sa panukalang batas na kaila&amp;shy;ngang kuhanan ng “close-up” ng video ang lahat ng dadalo sa mga pulong. Bukod dito, lahat ng mi&amp;shy;yem&amp;shy;bro ng BAC, mga bidder, isang kinatawan ng Commission on Audit at dalawang observer, ay kinakailangang magpakilala isa-isa sa harap ng kamera. Ang mga nakuhang video ay maaring gamitin bilang ebidensya sa korte or anumang pagdinig sakaling kailanganin sa anumang kasong legal.</body>
<link>http://www.philstar.com/Article.aspx?articleId=719876&amp;publicationSubCategoryId=92</link>
</article>
<article>
<title>Salazar kinatawan ng DOJ sa cabinet cluster</title>
<author>Ni Doris Franche</author>
<date>
<month>August</month>
<day>24</day>
<year>2011</year>
</date>
<body>MANILA, Philippines - Itinalaga ni Justice Secretary Leila de Lima si Justice Undersecretary Jose Vicente B. Salazar bilang kinatawan ng Department of Justice (DOJ) sa Malaca&amp;ntilde;ang Cabinet Cluster on Good Governance and Anti-corruption sa ipinalabas na department order. Sanhi ng bagong designasyon, si Salazar ay nakapuwesto na sa tatlong cabinet clusters kung saan miyembro ang DOJ, kabilang ang economic development at security. Una nang ipinahayag ni de Lima ang kanyang buong tiwala at kumpiyansa sa kakayahan at integridad ni Salazar. Itinanggi rin nito ang mga insinuwasyon na sinibak si Salazar sa puwesto bilang undersecretary-in-charge sa Bureau of Immigration (BI) matapos na masangkot ang isa sa kanyang close-in security detail sa human trafficking attempt. Ang mga security details ng mga undersecretaries ay kaloob ng DOJ. “I confirm that I issued a department order revoking the previous issuances designating him as Usec-in-charge for BI, but I categorically deny the insinuations that I did so because of the involvement of one of his security in a traffic&amp;shy;king incident,” ayon kay De Lima. Gayunman, nilinaw nito na mismong si Salazar ang humiling sa kanya na i-relieve siya sa naturang puwesto para mabigyan ang newly appointed permanent commissioners at executive director ng kalayaan sa pagpapatakbo ng mga affairs ng bureau.&amp;nbsp;</body>
<link>http://www.philstar.com/Article.aspx?articleId=719877&amp;publicationSubCategoryId=92</link>
</article>
<article>
<title>Gadhafi: Patay kung patay</title>
<author>Ni Ellen Fernando</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - “Patay kung patay!” Ito ang palabang pahayag ni Libyan President Moammar Gadhafi kasunod ng paglusob ng mga rebelde sa compound nito sa Tripoli at makubkob pati mga pangunahing paliparan. Sa report, 80 porsyento na ng Libya ang nasakop ng anti-government troops katuwang ang NATO forces habang nabuwag na rin ang malalakas nitong puwersa sa mga serye ng pag-atake sa Libya. Sa gitna nito, isang audio ng Al Aruba TV ang inere kung saan nana&amp;shy;nawagan pa si Gadhafi sa kanyang mga loyalista na lumabas sa kanilang tahanan at linisin ang Tripoli at lipulin ang mga traydor na tinawag nitong mga ‘daga’. Nais lamang umano ng mga rebelde na isabotahe ang Libya na aniya ay nasa matinding panganib ngayon. Bukod sa hindi matunton ang kinaroroonan ni Gadhafi, naging madulas din ang dalawang anak nito na sina Seif al-Islam at Mohammed nang makatakas sa kamay ng mga rebelde at nagbanta ng mga pag-atake at pagganti. Ipinagmalaki pa ni Seif al-Islam sa kanyang paglutang sa Rixos Hotel sa Tripoli na nasa ligtas na lugar ang kanyang ama at kanilang pamilya sa Libya at hindi susuko sa laban. Sa gitna naman ng tumitinding bakbakan, nagmatigas ang maraming Pinoy workers na hindi uuwi ng Pilipinas bagaman nagpatupad na ng mandatory o force evacuation sa ilalim ng alert level 4 ang DFA. Sa report ni Foreign Affairs Rafael Seguis, ang namumuno sa Rapid Response Team na ipinadala ng Department of Foreign Affairs (DFA) sa Tripoli upang mangasiwa sa eva&amp;shy;cuation,&amp;nbsp;umaabot pa lamang sa 90 Pinoy mula sa 1,700 OFWs na karamihan ay medical workers ang nagpahayag ng kanilang kahandaang umuwi sa bansa. Tiniyak naman ng mga rebelde sa Libya na hindi nila haharangin ang mga OFWs na gustong lumabas ng Libya upang makauwi ng Pilipinas. Sinabi naman ni Foreign Affairs spokesman Raul Hernandez na nasa ligtas ng kalagayan ang Pinoy engineer na napaulat na dinukot&amp;nbsp;sa Tripoli matapos makatakas sa mga rebelde.&amp;nbsp; Bukod sa pagdukot sa nasabing Pinoy, tatlong sasakyan din na ginagamit ng Philippine Overseas Labor Office at UN-WHO na nasa compound ng Embahada ng Pilipinas sa Tripoli ang tinangay matapos lusubin ang Embahada ng mga rebelde&amp;nbsp; kamakalawa.&amp;nbsp;</body>
<link>http://www.philstar.com/Article.aspx?articleId=720192&amp;publicationSubCategoryId=92</link>
</article>
<article>
<title>Drilon duda sa haba ng buhay ng 23,580 WWII veterans</title>
<author>Ni Malou Escudero</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Nagkaroon ng duda si Senator Franklin Drilon kung totoong nabubuhay pa ang lahat ng 23,580 beterano ng World War II na kabilang sa nilalaan ng pondo ng gobyerno taun-taon. Lumabas ang pagdududa ni Drilon sa hearing ng P106.9 bilyong budget ng Department of National Defense at Armed Forces of the Philippines para sa 2012 kung saan P34.347 bilyon ang mapupunta bilang pensiyon ng mga retiradong sundalo kabilang na ang mga beterano. Ayon kay Drilon, kung kukuwentahin ang edad ng 23,580 war veterans ay nasa pagitan ng&amp;nbsp;86 taong gulang ang pinakabatang beterano samantalang 101 naman ang pinakamatanda. Sinabi ni Drilon na ang life expectancy ng mga average na Filipino ay 68 taong gulang at lumalabas na nakalampas na dito ang mga nabanggit na WWII veterans. Tahasang inamin din ni Drilon na duda siya sa dami ng mga nabubuhay pang beterano na dapat umanong silipin kung sila pa talaga ang nakakatanggap ng pensiyon mula sa gobyerno. Lumabas din sa hearing na napakalaking bahagi ng pondo ng militar ay napupunta sa pensiyon ng mga nagretiro ng miyembro ng AFP.</body>
<link>http://www.philstar.com/Article.aspx?articleId=720193&amp;publicationSubCategoryId=92</link>
</article>
<article>
<title>Trafficking ng unborn babies nabisto</title>
<author>Ni Malou Escudero</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Nabisto ang pinakabagong uri ng child trafficking kung saan nire-recruit ang mga buntis na Pinay upang legal na mailabas ng bansa bilang turista pero ipinagbibili ang sanggol sa mga naghihintay na adoptive parents kapag naisilang na. Bunsod nito, pinaiimbestigahan na ni Sen. Miriam Defensor-Santiago sa kinauukulang komite sa Senado ang illegal trafficking ng mga unborn babies. Ayon kay Santiago, mahirap mahuli ang nasabing uri ng trafficking ng mga unborn babies dahil puwede namang legal na nakakalabas ng bansa ang mga buntis na ina. “It was reported that the modus operandi is for the pregnant mother to &amp;nbsp;go to &amp;nbsp;a particular country with the intent &amp;nbsp;of &amp;nbsp;having the child adopted... It is a prearranged plan of &amp;nbsp;giving birth there, then the newborn baby is eventually adopted abroad,” pahayag pa ng senadora. Samantala, umaabot naman umano sa 400 hanggang 500 batang Filipino na karamihan ay ulila at abandoned ang ipinapaampon sa ibang bansa sa pamamagitan ng Inter-Country Adoption Board. Dumadaan umano sa legal na proseso ang pag-aampon kung saan mahigpit na sumasailalim sa screening ang mga adoptive parents at napupunta ang mga bata sa United States, Canada, France at iba pang parte ng Europe. Taliwas naman ito sa nangyayaring trafficking ng mga unborn babies kaya dapat itong silipin ng Senado upang makalikha ng kinakailangang batas, wika pa ni Santiago.</body>
<link>http://www.philstar.com/Article.aspx?articleId=720194&amp;publicationSubCategoryId=92</link>
</article>
<article>
<title>Pagkamatay ng Pinay sa Kuwait iniimbestigahan na - Sen. Villar</title>
<author>Ni Malou Escudero</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Siniguro ng embahada ng Pilipinas sa Kuwait kay Senador Manny Villar ang pagkakaroon ng hustisya sa pagkamatay ng OFW na si Juvy Montesoso ng Talisay, Cebu. Sa kanyang liham kay Sen. Manny Villar, sinabi ni Ambassador Shulan Primavera na ginagawa ng embahada ang lahat ng hakbang upang malaman ang tunay na dahilan ng pagkamatay ni Montesoso. Ang biktima ay namatay matapos tumalon umano mula sa ika-walong palapag ng TalaTower Fintas sa Kuwait, kung saan naninirahan ang nobyo nito na isang US military. Ang pahayag ni Primavera ay tugon sa sulat ni Villar kay DFA Sec. Alberto del Rosario noong Agosto 17 na humihiling na im&amp;shy;bestigahan ang pagkamatay ni Montesoso dahil sa mga pagdududa ng pamilya nito na may nangyaring foul play. Hiniling din ng Senador sa DFA na mapabilis ang pagpapauwi sa mga labi ni Montesoso sa Cebu. Sinabi pa ni Primavera na mismong si Daligdig Ibrahim Tanandato, ang pinuno ng Assistance to Nationals Unit ng Philippine Embassy sa Kuwait, ang nakikipag-ugnayan sa Kuwaiti Police, forensic experts, mga kasambahay at mga kaibigan ni Montesoso upang mangalap ng impormasyon at ebidensiya kung may foul play ang pagkamatay nito. Nangako din si Primavera kay Villar na agad nitong ipapaalam sa senador ang mga detalye ng pag-uwi ng mga labi ni Montesoso sa Pilipinas sa mga susunod na araw. Una nang nagpa-abot ng pinansiyal na tulong sa pamilya ni Montesoso si Villar nang ito ay kanyang makausap ng personal sa Cebu. Nangako din ang senador na tutulungan nitong makapag-aral ang anak ng biktima.</body>
<link>http://www.philstar.com/Article.aspx?articleId=720195&amp;publicationSubCategoryId=92</link>
</article>
<article>
<title>Tampakan project pinaghandaan</title>
<author>Ni Rudy Andal</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Aminado ang isang alkalde sa bayan ng Sarangani na masyadong pinaghandaan ang environmental impact study na isinagawa para sa Tampakan Gold-Copper Mine project. “Ang environmental impact assessment (EIA) na isinagawa nila para sa Tampakan project ay sumaklaw sa lahat ng aspeto at aminado akong masyado itong pinaghandaan,” sabi ni Malungon Mayor Reynaldo Constantino. Napansin din ni Cons&amp;shy;tantino na ang mitigation management plan na inihanda para sa EIA ay malinaw na inilatag kung gaano karesponsable ang magiging operasyon sa Tampakan project. Mahalaga ang pag-endorso ng bayan ng Malungon dahil ang transmission lines at pipeline facilities sa panukalang Tampakan project ay magdadaan sa nasabing bayan. Kailangan din ang pag-endorso ng lalawigan ng Sarangani para sa Tampakan project. Ayon kay Constantino, ngayon pa lamang ay nadarama na ng lokal na ekonomiya ang positibong maidudulot ng napakala&amp;shy;king proyekto na pauunlarin sa kanila mismong lugar.</body>
<link>http://www.philstar.com/Article.aspx?articleId=720196&amp;publicationSubCategoryId=92</link>
</article>
<article>
<title>Filipino o English?</title>
<author>Ni Gemma Garcia</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Galit na galit ang isang kongresista sa kapwa nito mambabatas dahil sa paggamit ng salitang Filipino habang nag-dedebate sa plenaryo kaugnay sa kontrobersyal na House bill 4244 o ang Reproductive Health (RH) bill. Sa simula pa lang ng debate, nagkainitan na ang mga mambabatas na tutol at pabor sa naturang batas na sina&amp;nbsp;Leyte Rep. Sergio Apostol at Akbayan party list Rep. Arlene Kaka-Bag-ao.’ Ipinipilit ni Apostol na English ang gamiting lengguwahe sa panahon ng interpelations dahil hindi umano ito nakakaintindi ng Tagalog dahil siya ay isang Waray. Katwiran naman ni Bag-ao, dapat Filipino ang salitang gamitin upang maintindihan ng mas maraming Pinoy ang nilalaman at kung ano ang magiging pakinabang ng publiko sa RH bill na sinegundahan naman ni ACT party list Rep. Antonio Tinio sa pagsasabing ang sariling wika lalo na ngayon buwan ng Agosto ang pambansang wika. Paliwanag naman ni House Deputy speaker at Zamboanga City Rep. Ma. Isabel Climaco na base sa House rules ang official language na maaring&amp;nbsp;gamitin ay Filipino at English. Giit naman ni Apostol, kailangan ang salitang English ang dapat gamitin at kung hindi ito maari ay hihingi siya ng interpreter o magsasalita na lamang siya ng Waray. Dahil dito kayat nagdesisyon na lamang si Climaco na English ang gamitin.</body>
<link>http://www.philstar.com/Article.aspx?articleId=720197&amp;publicationSubCategoryId=92</link>
</article>
<article>
<title>P1.5B patubig ng DILG nasilip</title>
<author>Ni Butch Quejada</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Malaking katanungan ngayon sa Kamara ang nasilip na P1.5 bilyong alokasyon ng Department of Interior and Local Government (DILG) para sa potable water system ng bansa. Sinabi ni AGHAM partylist Rep. Angelo Palmones, nabusisi niya ang 2012 budget ng DILG habang nakasalang ito sa House committee on appropriations subalit paano at bakit anya nagkaroon ng alokasyon na P1.5 bilyon ang DILG para sa water system gayung gampanin ito na naka-atang sa Manila Waterworks and Sewerage System (MWSS) para sa Kamaynilaan at karatig pook samantalang Local Water Utility Administration (LWUA) para sa mga lalawigan. Sa pagbusisi pa ng mambabatas ay nakita nitong mahigit sa P100 milyon ay nakalaan para sa Autonomous Region in Muslim Mindanao (ARMM) at meron din umano sa National Capital Region (NCR). Naalarma si Palmones dahil solo umano itong ipatutupad ng DILG o lumilitaw na magiging lumpsum ang P1.5 bilyon at hindi ito ipapakalat sa mga alkalde o gobernador.&amp;nbsp; Paliwanag ng kongresista, malaking halaga ang P1.5 bilyon dahil maraming classrooms ang maaaring maipatayo at marami din mga presinto ng pulisya ang kapos sa kagamitan kayat bakit ang patubig ang pinaglalaanan ng napakalaking halaga.</body>
<link>http://www.philstar.com/Article.aspx?articleId=720198&amp;publicationSubCategoryId=92</link>
</article>
<article>
<title>5 golf course ng AFP kinuwestiyon</title>
<author>Ni Malou Escudero</author>
<date>
<month>August</month>
<day>25</day>
<year>2011</year>
</date>
<body>MANILA, Philippines - Kinuwestiyon kahapon ni Senator Franklin Drilon ang napakaliit na nakukuha ng gobyerno sa 5 golf courses ng militar na nasa loob ng Metro Manila. Ayon kay Drilon kung susumahin ay aabot sa 150 ektarya ang limang golf courses na nasa Air Force, Navy, Army, General Headquartes at Veterans Memorial Medical Center sa Quezon City. Sinabi ni Drilon na ang kailangan ng militar ay modernisasyon at hindi mga golf courses. Dininig kahapon sa Senado ang panukalang budget ng Department of National Defense at Armed Forces of the Philippines. Sa average na P30,000 per square meter, ang halaga ng 150 ektarya ng golf course ay aabot sa P45 bilyon. Pero sinabi rin ni Drilon na hindi naman kailangan ipagbili ang mga golf courses kundi maaaring paupahan upang makalikom ng pondo para sa modernisasyon ng militar.</body>
<link>http://www.philstar.com/Article.aspx?articleId=720199&amp;publicationSubCategoryId=92</link>
</article>
<article>
<title>$1.7-M sa ulo ni Gadhafi</title>
<author>Ni Ellen Fernando</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Idineklara nang wan&amp;shy;ted si Libyan President Moammar Gadhafi ma&amp;shy;tapos na magpataw ng halagang $1.7 mil&amp;shy;yong reward o pabuya sa si&amp;shy; numang makakapagturo o makakadakip sa kanya buhay man o patay. Inianunsyo ng National Transitional Council, ang kinikilala ngayong bagong liderato sa Libya, na nagmula sa mayayamang negosyante ang nasabing bounty upang mawakasan na ang karahasan sa Libya. Base sa report, si&amp;shy;nad&amp;shy;ya ng mga Gadhafi na magtago upang ma&amp;shy;kapaghanda pa sa mga gagawing pag-atake at ganti sa mga kalaban. Bunsod sa nasabing reward, nag-uunahan na ang mga rebelde na ha&amp;shy; lug&amp;shy;hugin ang buong Tripoli at ibang lugar sa Libya na&amp;nbsp; maaaring pagtaguan ng Libyan president upang makuha ang milyon-mil&amp;shy;yong pabuya. Naniniwala ang mga rebelde na nananatiling nasa Libya si Gadhafi. Sa ulat, nagkalat ang mga patay sa Tripoli bun&amp;shy;sod sa tuluy-tuloy na bak&amp;shy;bakan kasunod ng pagkaka-kubkob sa compound ni Gadhafi sa Bab al Aziziyah. Dahil sa pagkakasakop sa Tripoli ng mga rebelde ay itinaas na ang lumang bandila ng Libya kapalit ng ginagamit na bandila ni Gadhafi simula ng manungkulan ito may apat na dekada na habang sa mga Embahada nila ay nagpalit na rin ng Libyan flags.&amp;nbsp; Sa pulong balitaan sa Department of Fo&amp;shy;reign Affairs (DFA)&amp;nbsp; kahapon, sinabi naman ni DFA spokesman Raul Hernandez na nagbigay na ng “note verbal” ang Embahada ng Libya sa Manila sa pagpapalit nila ng kanilang bandila bilang pagkilala sa bagong liderato ng Libya. Sa ulat&amp;nbsp;naman ni Fo&amp;shy;reign Affairs Usec, Rafael Seguis na nasa Embahada ng Pilipinas sa Tripoli, tiniyak ng mga opisyal ng NTC sa kanila na bibigyan ng “safety passage” ang mga Pinoy na ililikas sa Libya. Sinimulan nang mag&amp;shy;layag ng barko na kinuha ng International Organization for Migration sakay ng may 91 Pinoy mula Port ng Tripoli patungong Alexandria sa Egypt kung saan sila sasakay ng eroplano pauwi sa&amp;nbsp;Manila.</body>
<link>http://www.philstar.com/Article.aspx?articleId=720534&amp;publicationSubCategoryId=92</link>
</article>
<article>
<title>Maling bangkay ng OFW naiuwi sa Pinas!</title>
<author>Ni Ellen Fernando</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Kinumpirma kahapon ng Department of Foreign Affairs (DFA) na hindi bangkay ng OFW ang iniuwi sa Pilipinas mula sa Saudi Arabia kamakailan. Nagsasagawa na ng imbestigasyon ang Embahada ng Pilipinas sa Jeddah matapos na iparating ng DFA sa kanila na nagkaroon ng malaking pagkakamali nang mai-repatriate ang maling cadaver ng OFW na si Danniely Ubungen sa kanyang pamilya sa Pilipinas. Nabatid na bangkay ng isang Turkish national na kasamahan sa trabaho ni Ubungen ang na-ship sa Pilipinas imbes na ang mga labi ng naturang&amp;nbsp;Pinoy. Si Ubungen ay isa apat na manggagawa (kasama ang nasabing Turkish) sa mga minalas na nasawi ng magkaroon ng acytelene bomb explosion sa kanilang pinagtatrabahuang shop noong Hunyo. Pinagpapaliwanag na ng Embahada ang sponsor ni Ubungin at shipper ng bangkay dahil sa nasabing pagkakamali. Nilinaw ng Embahada na sa ilalim ng Saudi law, ang shipment ng mga labi ng isang expatriate wor&amp;shy;ker na nasawi sa Saudi ay nasa responsibilidad na umano ng sponsor. Dapat din umanong iberipika&amp;nbsp;ng employer ang pagkakakilanlan ng bangkay mula sa hospital morgue bago ito ipasok sa casket o kahon at ibiyahe sa airport.</body>
<link>http://www.philstar.com/Article.aspx?articleId=720535&amp;publicationSubCategoryId=92</link>
</article>
<article>
<title>3 lugar signal no. 2 kay Mina</title>
<author>Ni Angie dela Cruz</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Nasa ilalim na ng signal number 2 ang Isa&amp;shy;bela, Cagayan at Northern Aurora habang signal number 1 ang nalalabing bahagi ng Aurora, Nueva Ecija, Nueva Vizcaya, Quirino, Ifugao, Mt. Pro&amp;shy;vince, Kalinga, Apayao, Calayan, Babuyan at Ba&amp;shy;tanes Group of Islands dahil sa patuloy na&amp;nbsp;banta ng bagyong Mina sa Northern Luzon. Sa latest monitoring&amp;shy; ng PAGASA, ganap na alas-5 ng hapon kaha&amp;shy;pon, si Mina ay nasa la&amp;shy;yong 260 kilometro silangan ng Casiguran, Aurora taglay ang lakas ng hanging 140 kilometro bawat oras malapit sa gitna at may pagbugso hanggang 170 kilometro bawat oras. Ngayong Biyernes, si Mina ay inaasahang nasa layong 150 kilometro hilagang silangan ng Ca&amp;shy;s&amp;shy;i&amp;shy;&amp;shy;&amp;shy;&amp;shy;guran, Aurora at nasa 210 kilometro hilaga hilagang silangan ng Tuguegarao City o layong 110 kilometro ti&amp;shy;mog sila&amp;shy;ngan ng Basco, Batanes sa Sabado ng umaga.</body>
<link>http://www.philstar.com/Article.aspx?articleId=720536&amp;publicationSubCategoryId=92</link>
</article>
<article>
<title>Bookkeeper ng mga Arroyo pinakawalan na ng Senado</title>
<author>Ni Malou Escudero</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Matapos ang halos apat na araw na pagkakakulong sa basement ng Senado, pinakawalan na rin ka&amp;shy;hapon ng Blue Ribbon Committee ang dating bookkeeper ng mga Arroyo na si Rowena del Rosario. Nakulong si del Rosario sa tanggapan ng Office of the Sergeant-at-arms (OSAA) matapos ma-contempt noong Lunes sa hearing ng komite dahil sa hinala ng mga senador na nagsisinungaling ito sa kaniyang testimonya kaugnay sa kontrobersiyal na pagkakabenta ng mga second hand helicopters sa Philippine Na&amp;shy;tional Police na pinaniniwalaang pag-aari ng mga Arroyo. Matatandaan na bagaman at iginigiit ng Lion Air na kay dating First Gentleman Mike Arroyo ang mga kontrobersiyal na helicopters, lumutang naman ang kapatid nitong si Cong. Ignacio “Iggy” Arroyo na umaangkin sa pag-renta ng mga helicopters sa Lion Air. Inamin pa ni del Rosario na naging miyembro siya ng board of trustees ng Home Development Mutual Fund (PAG-IBIG fund) sa loob ng anim na buwan bago matapos ang termino ni dating pangulo at nga&amp;shy;yon ay Pampanga Rep. Gloria Arroyo kahit hindi niya alam ang trabaho ng board of trustee.</body>
<link>http://www.philstar.com/Article.aspx?articleId=720537&amp;publicationSubCategoryId=92</link>
</article>
<article>
<title>Kuryente tataas uli</title>
<author>Ni Butch Quejada</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Bubusisin sa Kamara ang Power Sector Assets&amp;shy; and Liabilities Management (PSALM) dahil na&amp;shy;kaamba ang muling pagtaas ng singil sa kuryente. Sabi ni Bayan Muna party-list Rep. Neri Colmenares, inihain na nila ang isang resolusyon sa House Energy Committee para makalkal ang mga dahilan ng muling pagtaas ng singilin sa kur&amp;shy;yente na nagpapahirap ng ma&amp;shy;laki sa mamamayan. Ayon kay Colmenares, hindi dapat ipasa para masingil&amp;nbsp; sa mamamayan ang mga kapritso ng PSALM. Kung anu-anong ari-arian ng PSALM ang ibi&amp;shy;nebenta pero hanggang ngayon ay mukhang hindi pa rin umano bumababa ang kanilang utang. Sinabi ni Colmenares, hihimay-himayin&amp;nbsp;nila kung bakit isinasama sa systems loss na ipinapasa sa mga consumer ang electric consumption ng National Grid Corporation of the Philippines (NGCP) gayung na-privatized na ito.</body>
<link>http://www.philstar.com/Article.aspx?articleId=720538&amp;publicationSubCategoryId=92</link>
</article>
<article>
<title>Opisyal sa chopper scam kakasuhan</title>
<author>Ni Joy Cantos</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Sasampahan na ng kasong administratibo at kriminal sa tanggapan ng Ombudsman ng PNP-Criminal Investigation Group ang lahat nitong opisyal kabilang ang mga retirado at ma&amp;shy;ging ang maiimpluwensyang sibil&amp;shy;yan na dawit sa chopper mess &amp;nbsp;na si&amp;shy;nasa&amp;shy;bing pag-aari ng pamilya Arroyo. Ayon kay PNP-CIDG Chief P/Director Samuel Pagdilao Jr., may matibay silang ebidensya para kasuhan ang lahat ng mga sangkot sa tatlong overprice Robinson 44 Raven, dalawa rito ay segunda mano na binayaran sa halagang P105-M.&amp;nbsp; Sinabi ni Pagdilao na maaring sa susunod na linggo ay isampa na nila ang kaso sa Ombudsman pero hindi tinukoy kung kabilang sa kakasuhan si dating First Gentleman Mike Arroyo. Bukod sa dating opis&amp;shy;yal ng PNP, ibinunyag ni Pagdilao na may mga si&amp;shy;bil&amp;shy;yan na maaaring mapa&amp;shy;sama sa kaso kabilang na si Archibald Po, ang may-ari ng Lion Air Inc., at mga opisyal ng Manila Aerospace Trading Corporation (MAPTRA), ang kum&amp;shy;panyang nagbenta ng dalawang lumang helicopters sa PNP ngunit binayaran sa presyong bago.</body>
<link>http://www.philstar.com/Article.aspx?articleId=720539&amp;publicationSubCategoryId=92</link>
</article>
<article>
<title>Budget sa edukasyon tinapyasan</title>
<author>Ni Gemma Garcia</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Nagprotesta kahapon ang mga militanteng kon&amp;shy;&amp;shy;gresista at ibat-ibang sektor matapos tapyasan ang budget para sa social services kabilang na ang edukasyon. Nagrereklamo ang grupo nina Kabataan Party&amp;shy;list Rep. Raymond Palatino dahil sa napaka&amp;shy;laking pondo na inilaan para sa conditional cash transfer program samantalang kakarampot ang pondo para sa edukasyon. Partikular na tinukoy ng kongresista ang pagtapyas ng P250.9 million sa maintenance and other operating expenses ng apatnaput limang State Colleges and Universities at pagtapyas ng P403 million para sa personal services habang walang inilaang budget para sa capital outlay ng lahat ng SCUs. Hindi umano dapat mag-focus ang gobyerno sa pamimigay ng limos sa ilalim ng CCT&amp;nbsp;program sa halip ay bigyan ng pagkakataon ang mga mahihirap na estudyante na makapag-aral. Samantala, habang na&amp;shy;gaganap ang budget deliverations ng sucs, sumugod ang tinatayang isandaang estudyante sa Batasan complex. Tinangka ng mga ito na pumasok sa Andaya hall kung saan ginagawa ang budget hearing su&amp;shy;balit naharang sila ng mga security ng Kamara. Napilitan naman ang mga tauhan ng Bureau of Fire na bombahin ng tubig ang mga raliyista.</body>
<link>http://www.philstar.com/Article.aspx?articleId=720540&amp;publicationSubCategoryId=92</link>
</article>
<article>
<title>Mag-ingat sa pagkain ng tahong!</title>
<author>Ni Angie dela Cruz</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Binalaan ng Bureau of Fisheries and Aquatic Resources&amp;nbsp; (BFAR) ang&amp;nbsp;publiko na mag-ingat sa pagkain ng&amp;nbsp;shellfish tulad ng tahong, talaba at halaan. Batay sa 18&amp;nbsp;bulletin ng BFAR, na&amp;shy;dagdag sa kanilang listahan na may lason ng red tide ang Matarinao bay sa Easten Samar kayat hindi kailangang kainin ang mga pagkaing shellfish dito upang hindi maapektuhan ang kalusugan. Nanatili namang ban ang pagkain ng shellfish mula sa Dumanquillas Bay sa Zamboanga del Sur, Murcielagos Bay sa Zamboanga del Norte at Misamis Occidental &amp;nbsp;at Masinloc bay sa Zambales dahil sa mataas na lason ng red tide sa naturang mga baybayin. Ligtas namang kainin ang mga shellfish mula sa Manila bay sa baybayin ng Cavite, Las Pi&amp;ntilde;as, Para&amp;ntilde;aque, Navotas at Bulacan.</body>
<link>http://www.philstar.com/Article.aspx?articleId=720542&amp;publicationSubCategoryId=92</link>
</article>
<article>
<title>Obispo kay PNoy: Lumikha ng maraming trabaho</title>
<author>Ni Doris Franche</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Pinayuhan ni Tagbilaran Bishop Leonardo Me&amp;shy;droso,&amp;nbsp;chairman ng CBCP-Episcopal Commission on Cannon Law si Pangulong&amp;nbsp; Aquino na lumikha ng maraming trabaho sa Pilipinas upang hindi malagay sa ala&amp;shy;nga&amp;shy;nin ang mga OFW sa ibayong dagat. Ayon kay Medroso, hindi masisisi ang mga OFWs sa Libya kung manatili man sila sa gitna ng political&amp;nbsp;crisis doon. Sinabi ni Medroso, walang trabahong naghihintay sa&amp;nbsp;kanila sa Pilipinas kaya’t kahit na nasa peligro ang kanilang bu&amp;shy;hay ay&amp;nbsp;pilit silang nakikipagsapalaran kesa sa mamatay sa gutom ang kanilang pamilya sa&amp;nbsp;bansa. Nilinaw ng Obispo na trabaho at maraming trabaho ang mabisang solusyon para wala ng OFW ang maghirap at magdusa sa ibang bansa. “Walang binabalikan dito, walang trabaho dito, many of our OFW’s is still&amp;nbsp;hoping for the better, hope for tomorrow kahit mahirap ngayon sa Libya at Syria&amp;nbsp;because to come back for them here in the Philippines there is no hope para sa&amp;nbsp;kanila,” ani Medroso.</body>
<link>http://www.philstar.com/Article.aspx?articleId=720544&amp;publicationSubCategoryId=92</link>
</article>
<article>
<title>Ikatlong operasyon ni CGMA tagumpay</title>
<author>Ni Danilo Garcia</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Tiwala ang mga espesyalistang mangagamot ng St. Luke’s Medical Center na matagumpay na ang ikatlong operasyon na isinagawa nila sa “cervical spine” ni Pampanga 2nd district Rep. Gloria Macapagal-Arroyo makaraang mairaos&amp;nbsp;ito kamakalawa ng hapon. Sinabi ni Dr. Mario Ver, orthopedic consul&amp;shy;tant, na tiwala sila nga&amp;shy;yon sa ginawa nilang ope&amp;shy;rasyon na hindi na mawawala sa porma ang ikinabit nilang “titanium implants” dahil sa ginawa nilang “fusion&amp;nbsp; surgery”. Ipinaliwanag din ni Dr. Ver ang mga pamamaraan na kanilang isinagawa sa maselang operasyon, kabilang ang inilagay nilang tubo na magpapatatag upang hindi kumalas ang nadispormang gulugod sa batok at ang pagkuha nila ng buto sa pelvic bones na ipinang-kalso upang maging ma&amp;shy;tatag ito ng tuluyan. Kinabitan naman ang dating Pangulo ng “halo vest” sa ulo at leeg upang makatulong para sa katatagan ng implants.&amp;nbsp;May isang buwan umano bago maaaring tanggalin ang halo vest. Una nang nadiskubre ang impeksyon sa ope&amp;shy;rasyon ni Arroyo ngunit natuklasan rin na hindi ito ang rason sa pagkawala sa porma ng implants.&amp;nbsp; Sinabi ng mga espesya&amp;shy;lista na may “medical condition” na “hypoparathyroidism” si Arroyo o kundisyon na nagdudulot ng marupok na buto dahil sa kakapusan ng calcium na siyang dahilan kaya nawala sa porma ang implants. Sinabi ni Cervantes na gising na ang pas&amp;shy;yente at nasa “recovery period” na. Mahigpit na ipinag-utos ng mga doktor na bigyan lamang ito ng “liquid diet” pero hinihikayat na maglakad-lakad na.</body>
<link>http://www.philstar.com/Article.aspx?articleId=720546&amp;publicationSubCategoryId=92</link>
</article>
<article>
<title>P142.8 M Grand Lotto tinamaan ng taga-Luzon</title>
<author>Ni Danilo Garcia</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Isa na namang masuwerteng Pinoy ang bagong multi-milyonaryo ngayon makaraang solong mapa&amp;shy;nalunan ang tumatagin&amp;shy;ting na P142 milyong ha&amp;shy;laga ng jackpot sa Grand Lotto 6/55 sa isinagawang bola kamakalawa ng gabi ng Philippine Cha&amp;shy;rity Sweepstakes Office (PCSO). Ayon sa PCSO, isang taga-Luzon ang naka&amp;shy; kuha ng anim na nume&amp;shy;rong kumbinasyon na 09-01-06-40-16-35, para makopo ang kabuuang P142,859,048.40 jackpot prize. Nasa 34 masuwert&amp;shy;eng mananaya naman ang nanalo ng konsolasyon na tig-P150,000 matapos makuha ang limang nu&amp;shy;merong kumbinasyon. Muli namang mare-reset sa P30 milyon ang jackpot prize sa Grand Lotto sa darating na bola nito sa Sabado. Noong nakaraang Nob&amp;shy;yembre ay napana&amp;shy;lunan ng taga-Olongapo ang pinakamala&amp;shy;king prem&amp;shy;yo sa kasaysayan ng Philippine lottery na nagkakahalaga ng P741,176,323.20. Nito lamang naka&amp;shy;lipas na Hunyo, isang 60-anyos na barangay tanod ang nanalo sa 6/55 Grand Lotto na may jackpot prize na P356.5 million.</body>
<link>http://www.philstar.com/Article.aspx?articleId=720548&amp;publicationSubCategoryId=92</link>
</article>
<article>
<title>Gusot sa mining project hiling pakialaman ni PNoy</title>
<author>Ni Rudy Andal</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Nanawagan ang Regional Development Council&amp;shy; 12 kay Pangulong Aquino na makialam sa banggaan ng mga lokal at pambansang batas at polisiya sa panu&amp;shy;kalang $5.9 bilyong Tampakan Copper-Gold project. Ito’y matapos pormal na suportahan ni RDC 12 Chairperson Darlene Antonino-Custodio ang nasabing proyekto. Saklaw ng RDC 12 ang mga lalawigan ng South Cotabato, Sarangani, Sultan Kudarat at Cotabato gayundin ang mga lungsod ng Kidapawan, Tacurong, Koronadal, Cotabato at General Santos. Sa RDC 12 Resolution No. 73 na ipinadala sa Mala&amp;shy;kanyang noong nakaraang linggo ay&amp;nbsp;direktang tinukoy sa Pangulo na makialam sa paglilinaw sa bang&amp;shy;gaan ng open pit mining ban na ipinasa ng Sangguniang Panlalawigan ng South Cotabato nitong 2011 sa 1995 Philippine Mining Act na hindi ipinagbabawal ang nasabing paraan ng pagmimina. Nauna rito, inihayag ni Antonino-Custodio sa lokal na mamamahayag sa rehiyon na mas wastong pamahalaan ng isang pandaigdigang kompanya ang Tampakan project. Kinilala ng RDC 12 ang Tampakan Copper-Gold Mine bilang flagship project sa pagmimina ng mga mi&amp;shy;neral. Tinukoy rin ng Mindanao Development Authority (MinDA) ang pagmimina bilang pundasyon sa programa para sa pag-unlad ng ekonomiya ng Mindanao. Ayon sa rekord, may napakalaking potensiyal sa pagmimina ng mineral ang Region 12 at inihayag ng regional office ng Mines and Geosciences Bureau (MGB) na pitong kompanya sa pagmimina ang pinagkalooban ng permisong magsagawa ng eksplorasyon sa rehiyon.</body>
<link>http://www.philstar.com/Article.aspx?articleId=720551&amp;publicationSubCategoryId=92</link>
</article>
<article>
<title>'Accuser' ni Mike A credible witness daw</title>
<author>Ni Butch Quejada</author>
<date>
<month>August</month>
<day>26</day>
<year>2011</year>
</date>
<body>MANILA, Philippines - Naniniwala si Partido ng Demokratikong Pilipino-Laban (PDP-LABAN) Secretary General Jose de Venecia lll na “credible witness” ang negosyanteng si Archibald Po laban kay dating First Gentleman Mike Arroyo dahil maganda ang reputasyon nito sa business community dahil sa pagiging tapat at prangka nito. Ayon kay de Venecia, wala siyang alam na dahilan ng dating First Gentleman&amp;nbsp;pero wala din naman siyang nakikitang dahilan para magsinungaling si Po sa publiko nang ibulgar niyang ito (FG) ang nagbenta ng dalawang second-hand na helicopters sa PNP sa pagkukunwaring mga brand new ito. Aniya, matibay na ebidensya ang mga inilabas na dokumento ni Po na si Arroyo ang may-ari ng mga helicopter at nakipagsabwatan ito sa ilang opisyal ng PNP upang maibenta ito sa mas mataas na presyo. Samantala, lalo aniyang tumibay ang mga ina&amp;shy;akusa sa pamilya Arroyo nang lumutang ang naka&amp;shy;babatang kapatid ng dating Unang Ginoo na si Rep. Ignacio&amp;shy; Arroyo at ibinukong “inaarkila” nila dati ang mga nasabing helicopter. Nadiin lalo si Arroyo nang aminin ni Rowena del Rosario, dating bookkeeper ng mga Arroyo sa kanilang pag-aaring LTA Inc, sa pagdinig ng Senado na inarkila ng mga dating amo ang dalawang helicopter. Ipinakulong siya ng Senado nang ipagmatigasan niyang hindi niya matandaan kung ibinayad nga ng mga Arroyo sa Lionair, kompanya ni Po, ang halagang $500,000.</body>
<link>http://www.philstar.com/Article.aspx?articleId=720553&amp;publicationSubCategoryId=92</link>
</article>
<article>
<title>171 preso hinostage ng 2, jailguard todas!</title>
<author>Ni Joy Cantos</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Nabulabog ang detention cell ng Bureau of Jail Management and Peno&amp;shy;logy (BJMP) makaraang i-hostage ang 171 preso ng dalawa nilang naburyong na kasamahan&amp;nbsp;habang patay naman ang isang jailguard sa mahigit 7 oras na standoff sa bayan ng San Jose, Antique. Kinilala ni PNP Spokesman P/Chief Supt Agrimero Cruz Jr. ang nasawing si Jail Officer 2 Romer Saquibal na dead-on-the spot sa tinamong tama ng bala ng kalibre .38 baril sa kaliwang mata. Batay sa imbestigasyon, sinabi ni Cruz na alas-5:30 ng hapon ng mangyari ang insidente sa detention cell ng BJMP na matatagpuan sa Marina St., Brgy. 4, San Jose. Kasalukuyan pinalilinya ang mga preso para sa rasyon ng kanilang pagkain sa hapunan nang bigla na lamang barilin ng presong si Christopher Fernando, may kasong murder, si Saquibal. Kinuha ni Fernando ang kalibre .45 ni Saquibal at itinago ang cellphone nito at habang tinatangka ng mga awtoridad na pasukuin ito ay bigla namang hinostage ng isa pang preso na si Lloyd Francisco na armado naman ng hand grenade ang 171 pa nilang mga kasama&amp;shy;hang bilanggo. Agad pinalibutan ng nagrespondeng mga ele&amp;shy;mento ng Special Wea&amp;shy;pons and Tactics (SWAT) team, tactical units ng Iloilo Provincial Police Office at Iloilo City Police ang nasabing bilangguan. Sinabi ni Cruz, ganap na alas-12 ng hatinggabi ng sumurender sa binuong Crisis Management Committee ang dalawang nagwalang preso matapos ang ilang oras na standoff. Inaalam na kung saan nanggaling ang baril at granada na ginamit ng dalawang preso habang patuloy ang imbestigasyon sa partisipasyon ng 15 pang inmates na supporter ng mga ito sa insidente. Nahaharap sa kasong illegal possession of firearms and explosives at grave threats sina Fernando at Francisco habang karagdagan namang kasong murder sa una sa pagkakapatay kay Saquibal.</body>
<link>http://www.philstar.com/Article.aspx?articleId=720836&amp;publicationSubCategoryId=92</link>
</article>
<article>
<title>Mga Pinoy 10-oras ang inuubos sa internet</title>
<author>Ni Malou Escudero</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Umuubos ng 10 oras bawat linggo sa internet ang mga Filipino, ayon sa isang pag-aaral kamakailan na isinagawa ng Yahoo! Philippines at ng Nielsen Media. Sa laki ng oras na ginugugol ng mga mamamayan sa internet, sinabi kahapon ni Senator Edgardo Angara na ang cyberspace ay maaari ng ihanay sa global common space na katulad ng air, land at sea. Ayon kay Angara, tatlumpung porsiyento (30%) ng populasyon sa mundo ay may access sa tinatawag na World Wide Web. “Around 30 percent of the population has access to the World Wide Web. A recent study conducted by Yahoo! Philippines and Nielsen Media shows that Filipinos now spend an average of 10 hours a week on the Internet. This is double the time they spent on the web in 2009,” pahayag ni Angara. Umaabot naman umano sa 20 milyong bagong strains ng malware o computer virus ang na-identify noong 2010 base sa report ng PandaLabs--ang &amp;nbsp;antimalware unit ng&amp;nbsp;IT firm na Panda Security.&amp;nbsp; Sa kasalukuyan, uma&amp;shy;abot umano sa 60 mil&amp;shy;yong iba’t ibang strains ng malware o online threats. Kaugnay nito, nagbabala si Angara sa mga Filipino internet users na doblehin ang pag-iingat sa pakikipag-transaksiyon sa internet upang hindi maging biktima ng cybercrimes. Hindi aniya maaa&amp;shy;ring magbantay oras-oras ang gobyerno sa mga computer hackers at iba pang krimen na maaring maganap sa pamamagitan ng internet kaya dapat lamang na maging vigilante ang mga mamamayan.</body>
<link>http://www.philstar.com/Article.aspx?articleId=720837&amp;publicationSubCategoryId=92</link>
</article>
<article>
<title>Outsourcing ng PAL employees, anti-labor</title>
<author>Ni Doris Franche</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Ang pagpapaubaya ng Malaca&amp;ntilde;ang ng desisyon sa pamunuan ng&amp;nbsp;Philippine Airlines ay indikasyon lamang ng pagiging anti-labor nito. Ayon kay Solidarity Philippines Convenor Rev. Fr. Joe Dizon, ang pagtanggal sa 2,600 regular na empleyado nito ay napaka-anti labor dahil sa halip na i-promote at payabungin ang security of tenure ay lumalabas na pinapaboran nito ang contractualization sa bansa. Giit ng pari, hindi totoong boss ni P-Noy ang taong bayan dahil nakikita sa mga ganitong patakaran at desis&amp;shy;yon na pinapaboran niya ang mga kapitalista, dayuhan at mayayaman. Napakasama anyang desisyon ang ginawa ng Palasyo dahil hindi nito pinapaboran ang interes ng mga manggagawa. Una ng pinaboran ng Office of the President ang PAL management sa pag-outsource sa mga empleyado nito sa pamamagitan ng pagtatanggal sa kanila para gawin na lamang contractual. Aniya, ang kailangan ng mga ito ay security of tenure.</body>
<link>http://www.philstar.com/Article.aspx?articleId=720838&amp;publicationSubCategoryId=92</link>
</article>
<article>
<title>Discount card ng mga driver, walang laman! - Pasang Masda</title>
<author>Ni Angie dela Cruz</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Inangalan ng transport group na Pasang Masda ang naibigay sa kanilang Pantawid Pasada Program card ng Department of Energy dahil wala naman umano itong laman. Ayon kay Roberto Martin, national president ng Pasang Masda, 30 percent ng bilang ng kanyang grupo nationwide ay nakatanggap nga ng naturang card pero kung magpapakarga na ay hindi rin makakakuha ng discount sa pagpapakarga ng diesel dahil walang laman ang naturang card. Binanggit din nito na 5,000 naman ng bilang ng mga driver na kasapi nila ay wala pa ring card. Binigyang diin ni Martin na kung magkakaganito ang sistema sa implementasyon ng programa, magaling pa anya ay naipautang na lamang&amp;nbsp;ang P 450 milyong pondo rito ng gobyerno sa transport sector para ipambili ng electronic jeepney na mas matipid kumpara sa isang ordinaryong jeep. Kung electronic jeepney aniya ang gagamitin ng transport sector, malaki ang maiuuwing kita ng mga driver&amp;nbsp;dahil mas mura ang paggamit ng kuryente kontra sa diesel at hindi pa nito naapektuhan ang kalikasan.</body>
<link>http://www.philstar.com/Article.aspx?articleId=720840&amp;publicationSubCategoryId=92</link>
</article>
<article>
<title>Transport sector apektado sa away nina Ochoa at Roxas</title>
<author>Ni Angie dela Cruz</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Nanawagan kay Pa&amp;shy;ngulong Noynoy Aquino ang may 395,000 kasapian ng mga Jeepney, UV, tricycle, trucking, taxi, multicab at pedicab sa ilalim ng grupong Allianced of Concerned Transport Organization (ACTO) na pakialaman na ang patuloy na bangayan nina Executive Secretary Pacquito Ochoa at DOTC Secretary Mar Roxas. Ayon kay Efren de Luna, pangulo ng ACTO, lubha nang apektado ang transport sector sa patuloy na bangayan ng grupo ni Ochoa at Roxas na may kinalaman sa pagbibitiw ni LTFRB Chairman Nelson Laluces sa kanyang puwesto. Si Laluces ay tao ni Ochoa at sinasabing maglalagay ng kanyang sariling tao si Roxas sa LTFRB. Bunsod anya ng pabago-bagong mga tauhan ng ahensiya ng pamahalaan, nagiging mabagal ang kalakaran ng mga transaksiyon sa LTFRB&amp;nbsp; “Kung sinasabi ni Pangulong Aquino na kami ang Boss niya, dapat sana bigyan naman kami ng tinig sa kanya at pag-aralan ang aming kahilingan,” pahayag pa ni de Luna. Giniit ni de Luna sa Pa&amp;shy;ngulo na hindi dapat pairalin ng pamahalaan ang “bata-bata system” sa gobyerno at pag-aralang mabuti ang pagpapalit ng mga tauhan. “Kung sakali man na&amp;nbsp;palitan ang Chairman ng LTFRB dapat sana ito ay may karanasan sa hanay ng transport sector at hindi papairalin ang bata-bata system,” dagdag ni de Luna.</body>
<link>http://www.philstar.com/Article.aspx?articleId=720841&amp;publicationSubCategoryId=92</link>
</article>
<article>
<title>LPG bill pinababago</title>
<author>Ni Butch Quejada</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Ilang kongresista ang nagpupursigeng marepaso ang isang panukalang-batas na magbibigay ng dagdag na kapangyarihan sa Department of Ener&amp;shy;gy para sa pagpapataw nito ng regulasyon sa operasyon ng industriya ng liquefied petroleum gas. Sinabi nina Reps. Neri Colmenares ng Bayan Muna at Ben Evardone ng Eastern Samar na bubusisiin nilang muli ang panukalang-batas o bill na inaprubahan ng Committee on Energy at ng Committtee on Trade and Industry ng House of Representatives. Sinabi ni Evardone na kailangang amyendahan ang ilang bahagi ng bill na makakadiskaril sa operasyon ng maliliit na kumpanya o negosyante sa LPG industry. Ibinunyag ng Liquefied Petroleum Gas Refillers Association noong nakaraang linggo na, kapag naging ganap na batas ang naturang bill, makokontrol ng mga multi-national oil companies ang industriya na tulad ng nangyari sa petroleum industry. Sinasabi ni LPGRA President Bernie Bolisay na sinusugpo ng bill ang layunin ng oil deregulation law bukod sa kontra ito sa mga konsyumer. Pero sinabi ni Colme&amp;shy;nares na kailangan munang aprubahan ng mga mambabatas sa second reading para naamyendahan ang Substitute Bill No. 5052 na magtatatag ng regulatory framework para sa ligtas na operasyon ng LPG Nagbabala rin ang LPG Refillers Association (LPGRA) na, kapag naaprubahan ang “LPG Safety Act,” magkakaroon ng kakulangan sa LPG cylinder at posibleng mamanipula ito ng major industry player.</body>
<link>http://www.philstar.com/Article.aspx?articleId=720842&amp;publicationSubCategoryId=92</link>
</article>
<article>
<title>Signal no. 4 sa northern Cagayan</title>
<author>Ni Angie dela Cruz</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Isinailalim na ng PAGASA sa signal number 4 ang Northern Cagayan habang signal number 3 naman sa Isabela, nalalabing bahagi ng Cagayan, Calayan, Babuyan at Batanes Group of Islands dahil sa bagyong Mina. Signal no. 2 ang Northern Aurora,&amp;nbsp;Quirino,&amp;nbsp;Ifugao, Mt. Province,&amp;nbsp;Kalinga at&amp;nbsp;Apayao, habang signal no. 1&amp;nbsp;ang nalalabign bahagi ng&amp;nbsp;Aurora,&amp;nbsp;Nueva Vizcaya, Benguet,&amp;nbsp;Ilocos Sur,&amp;nbsp;Ilocos Norte at&amp;nbsp;Abra. Sinabi ni PAGASA weather forecaster Robert Sawi, dahil sa bagyong Mina ang Metro Manila&amp;nbsp;ang makakaranas ng malakas na pag-uulan ngayong araw ng Sabado. Kahapon ng alas-5 ng hapon, si Mina ay namataan sa layong 150 kilometro hilagang silangan ng Casiguran, Aurora taglay ang lakas ng hanging 195 kilometro bawat oras malapit sa gitna at may pagbugso hanggang&amp;nbsp;230 kilometro bawat oras.</body>
<link>http://www.philstar.com/Article.aspx?articleId=720843&amp;publicationSubCategoryId=92</link>
</article>
<article>
<title>2 helicopters na walang umaangkin, idonate na lang sa PNP - Escudero</title>
<author>Ni Malou Escudero</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Kung si Senator Francis “Chiz” Escudero ang masusunod, nais nitong i-donate na lamang sa Philippine National Police ang dalawang helicopters na nasa pangangalaga pa rin ng Lion Air Inc. pero wala namang umaangkin. Ayon kay Escudero, dahil nabentahan ng dalawang helicopters sa presyong brand new ang PNP, magiging patas na ang laban kung mabibigyan pa sila ng dalawang choppers. Maari rin naman umanong kumpiskahin na ng Bureau of Internal Revenue ang nasabing dalawang helicopters na itinanggi ni dating First Gentleman Mike Arroyo na pag-aari niya. Sinabi ni Escudero na dahil inamin naman ng dating bookkeeper ng mga Arroyo na si Rowena del Rosario na wala silang binayarang buwis at hindi sa kanila ang helicopters kundi nerentahan lamang, puwede umano itong kumpiskahin ng BIR kaysa sa mabulok. Matatandaan na isiniwalat ng may-ari ng Lion Air na si Archibald Po na ang dating first gentleman ang may-ari ng helicopters pero itinanggi ito ng dating ginoo. Dahil lumalabas na wala na talagang gustong umangkin sa mga helicopters naniniwala si Escudero na dapat na itong pakinabangan ng pamahalaan. Sa ngayon ay mini-maintain naman umano ng Lionair ang nasabing dalawang helicopters at sisingilin na lamang kung sino man ang aangkin dito.</body>
<link>http://www.philstar.com/Article.aspx?articleId=720845&amp;publicationSubCategoryId=92</link>
</article>
<article>
<title>Crime investigation techniques sa Pinas makaluma</title>
<author>Ni Gemma Garcia</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Hinikayat kahapon ni Camarines Sur Rep. Diosdao Macapagal-Arroyo ang kapwa nito mga mambabatas na madaliin ang modernisasyon ng sistema sa pag-iimbestiga ng mga krimen sa bansa. Naniniwala ang kongresista na kung mas makabago ang mga paraan ng pagsisiyasat ng mga krimen ay hindi na magiging mailap ang pagkakamit ng mga biktima ng hustisya. Dahil dito, inihain ni Arroyo ang House Bill 4292 o ang An Act Modernizing the Crime Investigation Techniques of Law Enforcement Agencies na kanyang inihain noong Marso ng kasalukuyang taon, katuwang si Pampanga Rep. Gloria Macapagal Arroyo. “The conviction or acquittal of an accused will depend on the quality of investigative work conducted by our law enforcement personnel. The problem is that some of the current investigation techniques employed by the PNP and the NBI are already outdated,” ayon kay Arroyo. Ang mga naturang “antique” na proseso ng pag-iimbestiga umano ng mga awtoridad ngayon ay matagal ng napalitan ng mga bansang itinuturing na nasa First World. Hindi na rin umano matatag na batayan nga&amp;shy;yon ang paraffin testing at problema rin ang kawalan ng&amp;nbsp;“evidence library” sa karamihan ng mga istasyon ng pulisya kayat nagkakaroon ng tampering of evidence dahil hindi istriktong nababantayan ang mga ito. Nais ni Arroyo na likhain ang&amp;nbsp;Crime Investigation Modernization Committee (CIMC) na mag-aaral ng mga maka&amp;shy;bagong paraan ng pag-iimbestiga ng krimen at kung naangkop ito sa Pilipinas. Pamumunuan ito ng kalihim ng Department of Interior and Local Government (DILG), at kabilang din sa komite ang PNP chief, NBI director at dalawang forensic science expert.</body>
<link>http://www.philstar.com/Article.aspx?articleId=720889&amp;publicationSubCategoryId=92</link>
</article>
<article>
<title>NCAE binago ng DepEd</title>
<author>Ni Mer Layson</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Inianunsiyo ng Department of Education (DepEd) ang pagbabagong ginawa sa administrasyon ng National Career Assessment Examination (NCAE) gayundin sa petsa nang pagkuha ng eksaminasyon. Unang itinakda ang eksaminasyon sa Agosto 31, 2011 ngunit binago ito at ginawang Setyembre 28, 2011. Dati rin itong ibinibigay sa mga fourth year high school students ngunit ngayon ay ibinibigay na ito para sa third year high school students sa mga pampubliko at pribadong secondary schools. Ayon kay Education Secretary Armin Luistro, mina&amp;shy;buti nilang i-administer ang NCAE sa mga third year HS student upang mabigyan ang mga ito ng sapat na panahon para sa comprehensive career guidance bago sila pumasok sa tertiary level. Ang resulta ng NCAE ang magpapakita sa interes at career inclination ng isang mag-aaral, maging technical-vocational, entrepreneurial, o&amp;nbsp; full college education course, man ito. Sa ganitong paraan, magagabayan umano ang mga magulang at mga estudyante kung ano ang career o karera na dapat na tahakin ng mga mag-aaral pagkatapos ang graduation. Wika pa ni Luistro, ang NCAE ay isang mahalagang pamamaraan ng gobyerno upang matugunan ang problema sa job mismatch, unemployment rate, at “brain drain.”&amp;nbsp;&amp;nbsp; &amp;nbsp;</body>
<link>http://www.philstar.com/Article.aspx?articleId=720890&amp;publicationSubCategoryId=92</link>
</article>
<article>
<title>Bakuna vs rota virus ipapamahagi</title>
<author>Ni Doris Franche</author>
<date>
<month>August</month>
<day>27</day>
<year>2011</year>
</date>
<body>MANILA, Philippines - Mamahagi ang&amp;nbsp;Department of Health (DOH) ng&amp;nbsp;bakuna&amp;nbsp; laban sa rota virus sa susunod na taon na pinondohan ng P800 milyon. Ayon kay Health Secretary Enrique Ona, ang Pilipinas ang unang bansa sa Timog Silangang Asya na magbibigay ng bakuna sa pinakamahirap na bata upang hindi na sila kapitan ng rota virus. Ang rotavirus ay isa sa pinaka karaniwang sanhi ng pagtatae (diarrhea) at malubhang impeksiyon (rotavirus gastroenteritis). Ito rin ang nangungunang sanhi nang malubhang pagtutuyot na pagtatae (dehydrating diarrhea) ng isang sanggol. Sinabi pa ng kalihim na halos lahat ng bata ay mayroong impeksiyon ng rotavirus hanggang sa edad na limang taon.&amp;nbsp;</body>
<link>http://www.philstar.com/Article.aspx?articleId=720893&amp;publicationSubCategoryId=92</link>
</article>
<article>
<title>Presyo ng sardinas tataas</title>
<author>Ni Lordeth Bonilla</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Nakatakdang tumaas ang presyo&amp;nbsp;ng limang brand ng sardinas alinsunod&amp;nbsp;sa pag-apruba&amp;nbsp;ng&amp;nbsp;Department&amp;nbsp;of Trade ang Industry (DTI)&amp;nbsp;sa&amp;nbsp;hinihirit na dagdag presyo&amp;nbsp;ng limang manufacturers na magiging epektibo sa&amp;nbsp;darating na buwan ng&amp;nbsp;Setyembre. Anim na porsiyento o katumbas ng 25 hanggang 30 sentimos kada lata ang hinihinging dagdag presyo&amp;nbsp;ng&amp;nbsp;apat&amp;nbsp;na sardines manufacturers habang 75 sentimos naman ang isang manufacturer. Dahil dito, mula&amp;nbsp;sa kasalukuyang&amp;nbsp;P12.25&amp;nbsp;pres&amp;shy;yo&amp;nbsp;nito, ito’y magiging&amp;nbsp; P13.25 bawat&amp;nbsp;lata. Paliwanag&amp;nbsp;ni DTI Undersecretary&amp;nbsp;Zenaida Maglaya,&amp;nbsp;sa pag-aaral ng ahensiya&amp;nbsp;sa&amp;nbsp;hinihi&amp;shy;ling na dagdag presyo&amp;nbsp;ng mga&amp;nbsp;manufacturers ay nakitaan nilang may sapat na dahilan&amp;nbsp;ang mga ito upang magtaas&amp;nbsp;ng&amp;nbsp;presyo. Ang mataas uma&amp;shy;nong halaga ng gas na ginagamit sa fishing vessel gayundin ang mataas na presyo ng isda tulad ng tamban na siyang&amp;nbsp;ginagamit sa paggawa ng sardinas ang pangunahing dahilan ng&amp;nbsp;pagtaas&amp;nbsp;ng&amp;nbsp;presyo ng sardinas. Ngunit&amp;nbsp;nilinaw naman ni&amp;nbsp;Maglaya na kung may pagtaas sa presyo ng sardinas, asahan naman ang pagbaba ng presyo ng tinapay. Ito’y dahil&amp;nbsp;&amp;nbsp;na rin sa pa&amp;shy;tuloy na pagbaba ng presyo ng trigo sa world market na pangunahing sangkap&amp;nbsp;sa paggawa ng harina. Nagpahiwatig na umano ang ba&amp;shy;kers&amp;nbsp;group&amp;nbsp;kaugnay sa plano nitong pagbaba&amp;nbsp;sa presyo ng tinapay.</body>
<link>http://www.philstar.com/Article.aspx?articleId=721251&amp;publicationSubCategoryId=92</link>
</article>
<article>
<title>33 patay, 6,778 nagkasakit</title>
<author>Ni Joy Cantos</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Patuloy na lumolobo ang dengue outbreak sa Southern Tagalog Region o CALABARZON (Cavite, Laguna, Batangas, Rizal at Quezon) matapos makapagtala ng 33 kataong patay habang 6, 778 kaso pa ng nagkakasakit mula unang linggo ng Enero hanggang sa buwang kasalukuyan. Sinabi ni National Disaster Risk Reduction and Management Council Executive Director Benito Ramos, nangunguna ang lalawigan ng Rizal sa may pinakamaraming naitalang kaso ng dengue na sinusundan ng Laguna at Batangas. Ayon kay Ramos, sa kabila na nangunguna ang Rizal ay mas marami naman ang nasawi sa Batangas na umaabot na sa 11. Sa tala, nasa 1,777 kaso ng dengue ang nairekord sa Rizal kung saan siyam ang nasawi; Laguna, 1,666 at dalawa mula rito ang nasawi; Batangas, 1,621 kaso, siyam ang patay; Cavite, 929 kaso, lima rito ang namatay at Quezon, anim ang patay sa 785 kaso ng dengue. Patuloy naman ang pinalakas na information drive&amp;nbsp;ng mga kinauukulang ahensya ng pamahalaan para makaiwas ang mga residente sa nakamamatay na sakit na dengue na karaniwan tuwing panahon ng tag-ulan.</body>
<link>http://www.philstar.com/Article.aspx?articleId=721252&amp;publicationSubCategoryId=92</link>
</article>
<article>
<title>'Mina' napanatili ang lakas</title>
<author>Ni Angie dela Cruz</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Pinangangambahang magdudulot pa ng karagdagang pinsala ang bagyong Mina sa Northern Luzon dahil napanatili nito ang kanyang lakas habang halos hindi umuusad sa kanyang kinaroroonan. Sa latest monitoring ng PAGASA alas-11 ng umaga kahapon, si Mina ay huling namataan sa layong 90 kilometro hilagang silangan ng Tuguegarao taglay ang lakas ng hanging umaabot sa 195 kilometro bawat oras malapit sa gitna at may pabugsong hangin hanggang 230 bawat oras. Si Mina ay lalong bumagal ang pag-usad habang kumikilos ng may pitong kilometro bawat oras papuntang Taiwan. Nananatiling nakataas ang storm&amp;nbsp;signal no. 4 sa Northern Cagayan, Calayan at Babuyan Group of Islands at signal no. 3 sa Isabela, Apayao, nalala&amp;shy;bing bahagi ng Cagayan at Batanes Group of Islands. Signal no. 2 sa Northern Aurora, Quirino, Ifugao, Mt. Province, Kalinga, Ilocos Norte, Iocos Sur, Abra, Benguet at La Union habang&amp;nbsp;signal no. 1 sa nalalabing bahagi ng Aurora, Nueva Vizcaya, Nueva Ecija, Pangasinan, Tarlac at Zambales. Walang signal warnings sa Metro Manila gayundin sa Southern Luzon at Visayas pero makakaranas pa rin ng pabugso-bugsong pag-ulan dahil sa hanging habagat. Ngayong Linggo, ang bagyong Mina ay nasa layong &amp;nbsp;80 kilometro hilaga ng Aparri, Cagayan at sa Lunes nasa layong 160 hilaga ng Cagayan habang sa Martes ay nasa layong 155 kilometro hilaga ng Basco, Batanes.</body>
<link>http://www.philstar.com/Article.aspx?articleId=721254&amp;publicationSubCategoryId=92</link>
</article>
<article>
<title>Peace talks isasabotahe</title>
<author>Ni Joy Cantos</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Umalerto na kahapon ang tropa ng militar laban sa mga grupo na nais isabotahe ang peace talks sa pagitan ng gobyerno at Moro Islamic Liberation Front (MILF). Ayon kay Army’s 6th Infantry Division (ID) Spokesman Col. Prudencio Asto, nagdeploy na ng mga tangke sa mga istratehikong lugar sa lalawigan ng Mindanao bilang preventive measures laban sa posibleng pag-atake ng grupo ng tumiwalag na lider ng MILF&amp;nbsp;na si Commander Ameril Umbra Kato. Una rito, idineklara ng MILF na breakaway group na nila si Kato matapos itong humiwalay bitbit ang umano’y 5,000 niyang miyembro at magtayo ng sariling grupo na Bangsa Islamic Freedom Movement (BIFM) na ang mandirigma ay tinawag naman nitong Bangsa Islamic Freedom Fighter (BIFF). Si Kato, may patong sa ulong P10-M ang nasa likod ng pag-atake sa mga sibilyang Kristiyano sa pitong bayan ng North Cotabato noong Agosto 2008 matapos ibasura ng Korte Suprema at ideklarang labag sa Saligang Batas ang kontrobersyal na Memorandum of Agreement on Ancestral Domain o ang pagpapalawak ng teritoryo ng MILF. Nagbanta si Kato na reresbak at maglulunsad ng jihad o holy war dahil sa pagtutol nito sa isinusulong na peace talks ng MILF at ng gobyerno ni Pangulong Aquino.</body>
<link>http://www.philstar.com/Article.aspx?articleId=721255&amp;publicationSubCategoryId=92</link>
</article>
<article>
<title>Itinalagang abogado sa Comelec sangkot sa 'secrecy folder scam'</title>
<author>Ni Malou Escudero</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Kinuwestiyon kahapon ni Senator Aquilino “Koko” Pimentel ang pagkakatalaga sa isang abogado na diumano’y sangkot sa “secrecy folder scam” sa Commission on Elections noong nakaraang taon. Ayon kay Pimentel, hindi niya maintindihan kung bakit itinalaga ng Comelec bilang head ng kanilang law department ang isang taong nasangkot sa iskandalo at naakusahang nag-overpriced ng mga “secrecy folders” noong 2010 elections. Naniniwala si Pimentel na dapat ay ikinonsidera muna ng Comelec ang recod ni Atty. Allen Francis Abaya bago ito itinalaga sa isang sensitibong posisyon. Tinawag pa ni Pimentel na isang “damaged goods” si Abaya at posibleng hindi umano nito magampanan ng mabuti ang kaniyang trabaho. Ipinaalala pa ni Pimentel na naging biktima siya ng dayaan sa eleksiyon kaya nais niyang bantayan ang komisyon at hindi dapat maitalaga sa posisyon ang mga taong kuwestiyonable na ang kredibilidad.</body>
<link>http://www.philstar.com/Article.aspx?articleId=721257&amp;publicationSubCategoryId=92</link>
</article>
<article>
<title>Pasaway na Comelec official tuluyang sinibak</title>
<author>Ni Ludy Bermudo</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Hindi lamang bilang law department head ng Commission on Elections (Comelec) sinibak si Atty. Ferdinand Rafanan dahil maging sa joint panel na nag-iimbestiga sa umano’y 2004 at 2007 election fraud ay sinibak din siya ng en banc. Nabatid ito kahapon kay Comelec Chairman Sixto Brillantes Jr. na nagsabing&amp;nbsp; nagpasiya ang Commission en banc sa idinaos na special en banc meeting nitong Biyernes na tuluyan nang tanggalin si Rafanan maging sa DOJ-Comelec panel. Iginiit ni Brillantes na mahirap kausap at laging su&amp;shy;musuway si Rafanan sa mga utos ng Commission en banc. “Kinokontra niya lahat ng orders namin, ‘di niya sinusunod. Gusto niya nasa Law Department siya at nasa DOJ-Comelec panel siya. Sabi namin ‘di pwede. Nung Wednesday sabi niya payag siya, nung Thursday nagbago isip,” paliwanag ni Brillantes. Aminado rin si Brillantes na hindi nila nagustuhan ang ginawa ni Rafanan na kaagad na tumakbo sa media nang magkaroon ng problema sa halip na makipag-usap sa kanila. Una nang sinibak si Rafanan sa law dept. nang makaalitan ang kaniyang deputy at itinalaga sa Co&amp;shy;melec-DOJ investigating panel na magtatagal sana sa loob ng tatlong buwan. Sa kasalukuyan ay pinag-aaralan kung saan siya dapat maipwesto bagamat tiniyak ni Brillantes na tulad din ng dati ang kaniyang ranggo mapunta man siya sa ibang dibisyon. Unang napaulat na ang sinuspindeng si Atty. Allen Francis Abaya, na isa sa mga isinasangkot sa P690-million ballot secrecy folder scam, ang itinalaga bilang kapalit ni Rafanan bilang law department head. Wala pa rin namang hinihirang ang poll body na makakapalit ni Rafanan sa Comelec-DOJ joint panel at inaasahang malalaman ito sa susunod na linggo. Samantala, itinanggi rin ni Brillantes na pinagbawalan nila si Rafanan na magbigay ng panig hinggil sa isyu at nilinaw na sinabihan niya si Rafanan na kung magsasalita sa media ay huwag silang sisiraan.</body>
<link>http://www.philstar.com/Article.aspx?articleId=721259&amp;publicationSubCategoryId=92</link>
</article>
<article>
<title>Pagbibitiw ng prime minister 'di makakaapekto sa Phl-Japan ties</title>
<author>Ni Malou Escudero</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Tiniyak kahapon ng Malaca&amp;ntilde;ang na walang negatibong epekto sa magandang relasyon ng Pilipinas at Japan ang ginawang pagbibitiw sa tungkulin ni Japanese Prime Minister Naoto Khan. Sinabi ni presidential spokesperson Atty. Edwin Lacierda na matatag ang relasyon ng Pilipinas at Japan at magpapatuloy ang magandang samahan ng dalawang bansa. Ayon kay Lacierda, mahusay din ang ambassador ng Pilipinas sa nasabing bansa at walang magiging pagbabago kahit pa mapalitan sa puwesto si Khan Nauna rito, inihayag ni Khan ang pagbibitiw sa puwesto sa gitna ng krisismo na bigo ito sa kaniyang liderato dahil sa mabagal na pagkilos sa problemang dulot ng mapaminsalang lindol at tsunami noong nakaraang Marso. Naniniwala si Lacierda na kahit pa magbago ang liderato ng Japan, hindi magbabago ang samahan ng Pilipinas at ng nabanggit na bansa. Isa ang Pilipinas sa tumulong sa Japan nang manalasa doon ang tsunami noong Marso kung saan libo-libo ang namatay.</body>
<link>http://www.philstar.com/Article.aspx?articleId=721262&amp;publicationSubCategoryId=92</link>
</article>
<article>
<title>10,000 nurses kukunin ng DOH</title>
<author>Ni Ludy Bermudo</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Mababawasan ang bilang ng mga ‘nabuburo’ nang nurses sa bansa dahil sa panibagong 10,000 nurses na nakatakdang i-recruit ng Department of Health (DOH) para isabak sa programang Re&amp;shy;gistered Nurses for Health Enhancement and Local Services (RN HEALS). Ayon kay Health Se&amp;shy;cretary Enrique Ona, noong Enero ng taon ang unang sigwada sa pagkuha ng 10,000 nurse sa nasabing programa para sa rural community service sa may 1,200 liblib na komunidad na hindi abot ng health care. Ang mga registered nurses ay sumasailalim muna sa masusing pagsasanay bago tuluyang ipadala sa mga lalawigan. Layunin din ng programa na mapa-angat ang nurse-patient ratio sa mga pampublikong ospital sa&amp;nbsp;bansa na mula sa 1:30 sa ideal 1:12 ratio o isang nurse kada 12 pasyente. Sila ay tatanggap lamang ng P10,000 monthly allowance, na ang&amp;nbsp;P8,000 ay babalikatin ng pondo ng DOH habang ang local na pamahalaan naman ang magpupuno sa kakula&amp;shy;ngang P2,000. Makakatuwang din ng pamahalaan ang mga nurse sa health services na ipagkakaloob sa mga pas&amp;shy;yenteng nasa Conditional Cash Transfer ng pamahalaan.</body>
<link>http://www.philstar.com/Article.aspx?articleId=721264&amp;publicationSubCategoryId=92</link>
</article>
<article>
<title>Gobyerno kinalampag sa climate change</title>
<author>Ni Butch Quejada</author>
<date>
<month>August</month>
<day>28</day>
<year>2011</year>
</date>
<body>MANILA, Philippines - Hinimok ni Aurora Rep. Juan Edgardo Angara ang pamahalaan na maglatag ng pangmatagalang programa na layong maibsan o mapagaan ang epekto ng climate change sa mga mamamayan at sa kapaligiran. Binanggit ng mambabatas na ang nararanasang mga pagbaha, matinding tagtuyot at ang pagdami ng mga bagyong dumadaan sa bansa na nagdulot ng malaking pinsala at pagkamatay ng maraming tao ay ilan lamang sa epekto ng climate change. Hindi rin aniya dapat balewalain ang pagkasira ng kapaligiran dahil sa karbon. Iginiit ni Angara ang seryosong pagkonsidera ng tinatawag na carbon sequestration o ang pagkuha at pag-iimbak ng karbon kasunod na rin ng dokumentong inilabas ng Congressional Policy and Budget Research Department (CPBRD). Sinabi ni Angara na maisasakatuparan ang carbon sequestration sa pamamagitan ng reforestation subalit nauudlot ang mga proyekto para sa hakbang na ito dahil sa kakulangan ng insentibo at pagpopondo para sa mga magsasaka. Sang-ayon din sa ulat ng CPBRD, limitado ang carbon finance sa bansa na instrumento sana upang magkaroon ng karagdagang kita ang mga magsasaka mula sa pagtatanim ng mga puno at agroforestry. Naniniwala si Angara na kung matututukan ng gobyerno ang matagum&amp;shy;pay na carbon trading pro&amp;shy;gram ay hindi lamang magdudulot ito ng mala&amp;shy;king kapakinabangan sa mga magsasaka kundi ma&amp;shy;ngangahulugan ng berdeng bansa.</body>
<link>http://www.philstar.com/Article.aspx?articleId=721266&amp;publicationSubCategoryId=92</link>
</article>
<article>
<title>Patayin nyo na lang!</title>
<author></author>
<date>
<month>August</month>
<day>28</day>
<year>2011</year>
</date>
<body>.</body>
<link>http://www.philstar.com/Article.aspx?articleId=721388&amp;publicationSubCategoryId=92</link>
</article>
<article>
<title>'Mina' posibleng makalabas na</title>
<author>Ni Ricky Tulipat</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Posibleng makaranas ng maaliwalas na panahon ang bansa bunga ng unti-unting paglabas sa area of responsibility ng bagyong Mina simula kahapon. Ayon kay Philippine Atmospheric Geophysical and Astronomical Services Administration (PAGASA) forecaster Aldczar Aurelio,&amp;nbsp;alas-10 ng umaga si Mina ay namataan sa la&amp;shy;yong 60 km sa silangan ng Basco, Batanes.&amp;nbsp; Patuloy itong kumikilos sa hilagang kanluran na nangangahulugan umanong unti-unti nang lumalayo sa bansa ang bagyo at maaring tumbukin ang bansang Taiwan. Taglay pa rin ni Mina ang lakas ng hangin na umaabot sa 120 km kada oras at bugso na 160 kada oras. Kumikilos ito ng hi&amp;shy;laga-hilagang kanluran sa bilis na 90 km kada oras. Kung mapanatili ni Mina ang kanyang direksyon at bilis maaring sa Huwebes ay makalabas na ito sa area of responsibility. Samantala, nakataas pa rin ang signal no. 3 sa Batanes group of&amp;nbsp;island; signal no. 2 sa Ilocos Norte, Babuyan at Calayan group of Island. signal no. 1 sa Cagayan, Apayao, Abra at Ilocos Sur.&amp;nbsp; Samantala, dahil ma&amp;shy;bagal pa rin ang pagkilos ni Mina at nasa dagat, maari pa rin umanong lumakas ito habang nananatili sa area of responsibility. Ang nararanasan namang malakas na pag-ulan ay bunga ng Habagat kung kaya magiging maulap pa rin ang papawirin at sa sandaling makalayo si Mina ay gaganda na umano ang ating panahon simula ngayon hanggang bukas.</body>
<link>http://www.philstar.com/Article.aspx?articleId=721525&amp;publicationSubCategoryId=92</link>
</article>
<article>
<title>7 na patay kay Mina</title>
<author>Ni Ricky Tulipat</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Nagtala na ng pito katao ang nasawi sa pananalasa ng bagyong Mina sa bansa. Ayon kay National Disaster Risk Reduction and Management Council (NDRRMC) Executive Director Benito Ramos, ang huling biktima ay nakilalang si Ruel Soria, 4, ng Sta. Fe Village, ba&amp;shy;yan ng San Marcelino sa Zambales. Si Soria ay biktima umano ng pag&amp;shy;kalunod bunga ng pagbaha. Nauna rito, anim katao ang nasawi sa magkakahiwalay na probinsya tulad ng Pangasinan, 2; Baguio City., 3; at Catanduanes. 1. Samantala, pito katao pa rin ang patuloy na nawawala hanggang sa kasalukuyan. Umabot naman sa 9,456 pamilya o 44,927 katao sa may 177 barangay at 35 bayan, at tatlong siyudad sa 11 probinsya ang naapektuhan. Habang 13 kabahayan ang nawasak at 27 ang nasira.</body>
<link>http://www.philstar.com/Article.aspx?articleId=721526&amp;publicationSubCategoryId=92</link>
</article>
<article>
<title>Sugapa sa rugby dumarami</title>
<author></author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Nanawagan ang EcoWaste Coalition sa pamahalaan na seryosohin ang pagsugpo sa lantarang paggamit ng mga kabataan ng isang uri ng glue o solvent na mas kilala sa tawag na ‘rugby’ sa ilang pampubliko at matataong lugar sa Metro Manila. Sinabi ni EcoWaste president Roy Alvarez,&amp;nbsp; mistulang nagbubulag-bulagan na lamang ang&amp;nbsp;mga awtoridad kahit mismong sa lansa&amp;shy;ngan nagkalat ang mga sumisinghot ng rugby, na peligroso sa kalusugan ng mga gumagamit nito. Isang flammable toxic li&amp;shy;quid ang sangkap ng rugby na siyang nagpapa-adik umano sa sumisinghot nito. Ito ang kemikal na nakapipinsala sa utak ng tao, sa central nervous system at iba pang vital organs at nagpaparalisa sa kakayahan ng dugo na magdala ng oxygen sa buong katawan. Kabilang ang rugby sa Table II ng 1988 UN Convention against Illicit Traffic in Narcotic Drugs and Psychotropic Substances maging sa ipinagbabawal na kemikal o droga sa bansa alinsunod sa Republic Act 9165 o Comprehensive Dangerous Drugs Act of 2002 subalit hindi umano pinagtutuunan ng pansin ng mga alagad ng batas. Ang pagsinghot ng toluene ay may maaaring makapinsala sa utak ng tao, kabilang ang central nervous system at iba pang vital organs, at nakakapagpabawas ng kakayahan ng dugo na magdala ng oxygen sa buong katawan. Dismayado ang nasabing grupo dahil sa kabila ng ipinatutupad na ban sa over-the-counter sale ng rugby glue, sinabi ni Alvarez na marami pa ring kabataan, lalo na ang mga batang lansangan,&amp;nbsp;ang patuloy na sumisinghot ng rugby. Ilan sa mga lugar na maraming rugby boys ay sa ilalim ng LRT sa Sta. Cruz, Maynila at MRT sa Cubao, EDSA, Aurora Boulevard at Araneta Avenue at iba pang lugar tulad ng parke na tambayan ng mga batang lansangan. Tinuligsa rin ng grupo ang pagbebenta ng mga hardware stores ng tingi-tinging rugby sa mga bata, na tila ba ito’y ordinaryong produkto na lamang. (Mer Layson/Ludy Bermudo)</body>
<link>http://www.philstar.com/Article.aspx?articleId=721527&amp;publicationSubCategoryId=92</link>
</article>
<article>
<title>Dating kaalyado ni GMA kakampi na ni PNoy</title>
<author>Ni Butch Quejada</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Ipinagtanggol ng isang kongresista na dating kaal&amp;shy;yado ni Pampanga Rep. Gloria Macapagal Arroyo ang P600 million intelligence funds na hinihingi ng Office of the President sa House Committee on Appropriations. Sabi ni Eastern Samar Rep. Ben Evardone, kilalang kaalyado ni Arroyo noon, dapat umanong malaman ng mga kritiko ni Pangulong Aquino na kailangan nito ang P600 million intel funds para makapangalap ng impormasyon na siyang magiging basehan nito upang makapagdesisyon base sa datos na kanyang makukuha na hindi maaring makuha ng mga ordinaryong tao. Wika ni Evardone, si Aquino bilang commander in chief ay dapat bigyan ng suporta para maprotektahan ang national interest ng bansa. Una ng kinuwestiyon nina Muntinlupa Rep. Rodolfo Biazon at Kabataan party-list Rep. Raymond Palatino kung bakit mas malaki ang hinihinging pondo ng Malaca&amp;ntilde;ang kaysa sa intel fund ng AFP at PNP.</body>
<link>http://www.philstar.com/Article.aspx?articleId=721528&amp;publicationSubCategoryId=92</link>
</article>
<article>
<title>Bgy. captains gagamitin para matukoy ang OFWs sa Syria</title>
<author>Ni Ricky Tulipat</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Hiniling kahapon ni Interior and Local Government Secretary Jesse Robredo ang suporta ng mga barangay captains para tukuyin ang may 17,000 overseas Filipino workers (OFWs) sa Syria na maaring nasa panganib at gusto ng makatakas at makauwi ng ligtas sa bansa. Aksyon ito ng kalihim bunsod ng lumalalang kaguluhang political sa Syria sa loob ng limang buwan, bunga ng labanan ng puwersa ng pamahalaan at pro-democracy groups sa naturang bansa. Nilinaw ni Robredo na hinahanap nila ang mga pamilya para makakuha ng mga detalye na kailangan tulad ng pangalan, contact numbers at eksaktong kinaroonan ng kanilang mahal sa buhay na naninirahan sa Syria, kung saan ang mga barangay captain ang maaring makapagbigay at mapabiis ang paglikas at pagbalik sa kanila sa bansa. Sa kanyang direktiba, pinasusumite ni Robredo sa mga punong barangays ang mga pangalan, contact numbers at kinaroroonan ng mga Filipinos sa Syria sa DILG city/ municipal field officer, o sa National Barangay Operations Office (NBOO) sa hindi lalampas sa September 2, 2011. Hinikayat din nito ang publiko na mag-text sa DILG hotline number 2299 sa pamamagitan ng ganitong format: Type DILG //address sa Syria/contact number sa Syria&amp;gt; at -send sa 2299. Itinaas ng Department of Foreign Affairs (DFA) ang ikatlong alerto sa buong Syria na nangangahulugan ng boluntaryong pagbalik bayan ng lahat ng Filipinos kung saan ang magbibigay ng ayuda sa mga ito. Nauna rito sinabi ni Pangulong Aquino na ang paglilikas sa mga Pinoy sa Syria ay sinisimulan na subalit ilan lamang ang tumugon sa panawagan ng gobyerno bunga ng lumalalang kaso ng human rights situation sa gitnang silangan. Ayon sa ulat, tinatayang aabot sa 17,000 OFW ang nasa Syria, 95 percent dito ay domestic workers, at mas mataas na bilang ay hindi dokumentado at handang isuong ang kanilang sarili sa kaguluhan para mapanatili ang kanilang pagta-trabaho.</body>
<link>http://www.philstar.com/Article.aspx?articleId=721529&amp;publicationSubCategoryId=92</link>
</article>
<article>
<title>Deployment ban sa Iraq, Afghanistan nananatili</title>
<author>Ni Rudy Andal</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Mananatili ang deployment ban sa Afghanistan at Iraq subalit ang mga kasalukuyang OFWs na nagtatrabaho sa US military bases at pasilidad ay puwedeng manatili sa kanilang trabaho. “After making an assessment of the conditions in Afghanistan and Iraq based on input from Department of Foreign Affairs (DFA), we have recommended that Filipino workers who are already employed in US military bases and installations in these countries be allowed to remain there to continue their employment,” pahayag ni Executive Secretary Pacquito Ochoa Jr. Ayon kay Ochoa, chairman ng Overseas Preparedness Response Team, dahil sa usaping seguridad ay minabuti ni Pangulong Aquino na manatili ang deployment ban sa Afghanistan at Iraq kaya walang bagong workers ang papayagang magtungo sa nasabing mga bansa. Aniya, tinataya ng DFA na nasa 7,000 ang kasalukuyang Pinoy workers sa mga military bases at pasilidad ng US sa naturang mga bansa. “Ensuring the safety and security of our OFWs who work in Afghanistan and Iraq is our primary concern. Just as their livelihoods are important to them, their lives are important to us. We will take whatever precautions necessary so that nothing untoward happens to Filipinos who work in these countries,” wika ni Ochoa.</body>
<link>http://www.philstar.com/Article.aspx?articleId=721530&amp;publicationSubCategoryId=92</link>
</article>
<article>
<title>Pagmimina sa Bulacan pinasisilip sa Kamara</title>
<author>Ni Butch Quejada</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Paiimbestigahan ni Bulacan Rep. Joselito “Jonjon” Mendoza&amp;nbsp;sa Kongreso ang umano’y illegal at iresponsableng pagmimina ng iron ore sa kabundukan ng&amp;nbsp;Barangay Camachin sa bayan ng&amp;nbsp;Do&amp;ntilde;a Remedios Trinidad (DRT) sa naturang lalawigan. Kasabay nito, hiniling din ni Mendoza sa Department of Environment and Natural Resources (DENR) na siyasatin ang Ore Asia and Development Corporation at papanagutin ito kung kinakailangan sa&amp;nbsp;paglabag sa&amp;nbsp;Philippine Mining Act of 1995 at sa Executive Order No. 23 ni Pa&amp;shy;ngulong Noynoy Aquino na nagbabawal na magputol ng puno. Sinuportahan ni Mendoza ang aksyon ng Pamahalaang Panlalawigan sa pagpapatigil sa operasyon ng Ore Asia dahil sa umano’y paglabag nito sa batas ng pagmimina. Pinanukala ni Mendoza ang tuluyan nang pagsasara nito&amp;nbsp;upang hindi na lumawig ang pinsala sa kabundukan. Sa tinanggap na ulat ni Mendoza, wala umanong maayos na tailings sa minahan kaya ang putik mula sa hinukay na bundok ay dinadala ng tubig ulan sa kahabaan ng ilog ng Biak na Bato, na nagi&amp;shy;ging sanhi ng polusyon rito. Pansamantalang ipinasara kamakailan ng pamahalaang panlalawigan ang mining site ng Ore Asia batay sa rekomendasyon ng Bulacan Environment and Natural Resources Office (BENRO) matapos ang inspection dito.</body>
<link>http://www.philstar.com/Article.aspx?articleId=721531&amp;publicationSubCategoryId=92</link>
</article>
<article>
<title>Ulan sahurin, reserba sa tagtuyot</title>
<author>Ni Gemma Garcia</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Upang makaipon ng sapat na tubig para magamit sa pagsapit ng tagtuyot sa mga sakahan at iba pa, dapat na samantalahin na lamang umano ng publiko ang patuloy na pag-ulan dulot ng bagyong Mina sa pamamagitan ng pag-iipon ng tubig. Base sa House Resolution 1573 na inihain ni LPGMA Rep. Arnel Ty, nais nitong magsagawa ng imbestigasyon ang House Committee on Ecology na pag-aralan ang 22 taong gulang na Republic Act 6715 o ang “Rainwater Collector and Springs Development Act” na naipasa sa Kongreso noong Marso 1989 na may mandatong magtayo ng rainwater receptacles sa lahat ng barangay sa bansa. Bukod dito sa&amp;nbsp;pamamagitan din umano ng pango&amp;shy;ngolekta ng tubig-ulan ay mababawasan ang epekto ng pagkakaroon ng&amp;nbsp;flashflood, landslide at mudslide. Kaugnay nito, ibinulgar din Ty na&amp;nbsp;base sa Department of Environment and Natural Resources (DENR), 72.9 porsiyento ng Metro Manila habang 68 hanggang 90 porsiyento naman sa mga lupain sa may 19 mga lalawigan ang malaki ang posibilidad na magkaroon ng landslides. Kabilang umano dito ang lalawigan ng Misamis Occidental, 90.3 porsiyento; Quirino, 87.1%; Bulacan, 86.7%; Basilan at Bukidnon, 84.7%; Surigao del Norte, 82.6%; at Quezon, 82.1%; Camarines Sur, 78.6%; Lanao del Norte; Camarines Norte; Zamboanga del Norte; Northern Samar; Pampanga; Pangasinan; Davao Oriental; Southern Leyte; Aurora; North Cotabato at Sulu.</body>
<link>http://www.philstar.com/Article.aspx?articleId=721532&amp;publicationSubCategoryId=92</link>
</article>
<article>
<title>Lim nagdeliber ng wheelchair sa maysakit na lolo at lola</title>
<author>Ni Ludy Bermudo</author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Hindi na kailangan pang magsadya sa Manila City Hall upang mapagkalooban ng wheelchair ang mga walang kakayahang maglakad dahil sa sakit o katandaan. Ito ang naging paliwanag ni Manila Mayor Alfredo S. Lim nang sa kasagsagan ng ulan na dala ng bagyong si “Mina” kamakalawa (Sabado) ng umaga sa mga nasorpresang recipient na sina Ceazar Verdejo ng Capulong Extension, 72 anyos at Edna Cuales, 67, no. 36 Sto, Ni&amp;ntilde;o st. cor. Quezon st. sa pagkatok ng alkalde sa kanilang bahay na may dala-dalang wheelchair. Bukod sa pasasalamat ng dalawa sa handog na wheelchair, nagbigay din ng kaunting cash gift si Lim nang tanungin kung ilang taon na si Cuales at nagkataong sa darating na Biyernes ito tutuntong sa edad na 68. Matagal nang bedridden si Verdejo habang si Cuales naman ay nahihirapang maglakad bunga ng karamdaman sa baga. “Bakit ko idine-deliver? Kung sila pa ang pupunta ng City Hall para manghingi ng wheelchair, maghahanap pa sila ng tao para samahan sila, gagastos pa ng pamasahe at aakyat pa ng hagdan,” ani Lim.</body>
<link>http://www.philstar.com/Article.aspx?articleId=721533&amp;publicationSubCategoryId=92</link>
</article>
<article>
<title>Recom Caravan iikot sa Caloocan</title>
<author></author>
<date>
<month>August</month>
<day>29</day>
<year>2011</year>
</date>
<body>MANILA, Philippines - Bilang paghahanda sa nalalapit na pagdiriwang ika-50 taong pagkakatatag ng lungsod sa susunod na taon ay iikot ang Recom Caravan sa buong Caloocan City upang magbigay ng iba’t-ibang serbisyo sa mga residente ng naturang siyudad. Ayon kay Caloocan City Mayor Enrico “Recom” Echiverri, kabilang sa mga serbisyong ibibigay ng Recom Caravan ay ang medical and dental mission, libreng salamin sa mata, pagpapahikaw sa mga sanggol, feeding program, libreng konsulta at iba pa. Aniya, iikutin ng Recom Caravan ang lahat ng sulok ng lungsod nang sa gayon ay hindi na mahirapan ang mga residente na bumiyahe ng malayo para lamang makakuha ng serbisyo na kailangan ng mga ito. Sinabi pa ng alkalde na kailangan lamang makipag-ugnayan ng mga residente sa kanilang mga barangay officials upang malaman kung kailan dadayo ang Recom Caravan sa kanilang mga lugar.</body>
<link>http://www.philstar.com/Article.aspx?articleId=721534&amp;publicationSubCategoryId=92</link>
</article>
<article>
<title>BOC chief sisibakin na!</title>
<author>Ni Rudy Andal</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Kinumpirma mismo ni Pangulong Benigno Aquino III na papalitan na nito si Customs Commissioner Angelito Alvarez. Ito ang mismong sinabi ni Pangulong Aquino sa kanyang interview kahapon sa RMN-Manila subalit tumangging tukuyin kung sino ang kanyang napiling papalit kay Alvarez. Ayon sa Pangulo, ipinangako niya kasi sa kanyang inalok na maging kapalit ni Alvarez na bigyan ko muna siya ng kaunting espasyo. “Hindi ko muna tutukuyin dahil kumbaga sabi niya ito na raw ang huling araw ng katahimikan ng buhay niya. Bigyan ninyo ako ng pagkakataon na tumupad sa aming usapan pero hindi nga ako Masaya,” paliwanag pa ni PNoy sa interview dito sa RMN. Aniya, tinanggap na ang kanyang alok na ma&amp;shy;ging susunod na BOC pero ayaw muna niyang tukuyin ito sa kasalukuyan. Wika pa ng Pangulo, ang magiging kapalit ni Alvarez sa BOC ay nakausap na niya at pumayag na at umaasa siya hindi na magbabago ang isip nito. “Sa palagay ko naman hindi naman iba sa inyong pananaw,” wika pa ni Aquino sa napili niyang susunod na BOC. Kabilang sa maugong na inalok umano ni PNoy para maging kapalit ni Alvarez ay sina dating Muntinlupa Rep. Ruffy Biazon pero naunang umugong na inalok din ng Pangulo ang nasabing puwesto kay Elizabeth Lee ng Chamber of Automotive Manufactu&amp;shy;rers of the Philippines Inc..</body>
<link>http://www.philstar.com/Article.aspx?articleId=721813&amp;publicationSubCategoryId=92</link>
</article>
<article>
<title>PAL outsourcing umarangkada na</title>
<author>Ni Butch Quejada</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Mahigit sa pitumpung porsyento ng 2,400 manggagawa ng Philippine Airlines (PAL) na sakop ng spin off/outsourcing program nito ang nabigyan na ng separation letters ng kumpanya. Ayon sa PAL, halos tatlo sa bawat apat na empleyado nito ang personal nang naabisuhan ukol sa spin off/outsour&amp;shy;cing program kung saan maagang ireretiro ang mga empleyado ng airport services, catering at call center reservations. Ililipat ng PAL ang mga serbisyong ito sa third party service providers simula Oktubre. Sinabi ng PAL management na wala umano itong natatanggap na anumang kautusan o temporary restraining order na nagbabawal sa pagpapatupad ng naturang programa. Layon ng spin off/outsourcing na baguhin ang istruktura ng PAL upang makabangon sa matinding pagkalugi at maging handa sa tumitinding kumpetisyon sa airline business sa mundo. &amp;nbsp;&amp;nbsp;</body>
<link>http://www.philstar.com/Article.aspx?articleId=721814&amp;publicationSubCategoryId=92</link>
</article>
<article>
<title>AFP, PNP alerto sa pagtatapos ng Ramadan</title>
<author>Ni Joy Cantos</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Todo alerto ngayon ang tropa ng militar at pulisya na nagpatupad ng pagpapaigting ng seguridad partikular na sa Central Mindanao kaugnay ng selebrasyon ngayong araw ( Agosto 30) &amp;nbsp;ng Eid ‘l Fitr o ang pagtatapos ng isang buwang pagtitika sa Islamic Ramadan ng mga kapatid na Muslim. Ito’y naglalayong masupil ang posibleng pana&amp;shy;nabotahe sa peace talks sa pagitan ng GRP at Moro Islamic Liberation Front (MILF) ng mga rogue elements nito na kinabibilangan ng tumiwalag at nagtayo ng sariling grupong si Comman&amp;shy;der Ameril Umbra Kato&amp;nbsp;ng Bangsa Islamic Freedom Movement (BIFM). Sinabi ni ARMM Police Regional Director P/Chief Supt. Bienvenido Latag, daang pulis ang kanilang idedeploy sa mga lugar na pagdarausan ng ‘congregational prayers’ ng mga Muslim. Ayon kay Latag ang hakbang ay upang matiyak na hindi makapagsasagawa ng pananabotahe ang’ 3rd party’ mula sa pasaway na grupo ng mga rogue elements ng MILF habang idinaraos ang selebrasyon ng Eid’l Fitr. “Security arrangements have been coordinated with the joint ceasefire committee of the government and the Moro Islamic Liberation Front (MILF) to avoid unnecessary skirmishes,” ani Latag. Inatasan na rin ni Latag ang mga unit ng pulisya nito na bantayang mabuti ang national highway sa autonomous region upang tiyakin ang proteksyon ng mga panatikong Muslim na magtutungo sa mga mosque. Sa panig ni Army’s 6th Infantry Division (ID) Spokesman Col. Prudencio Asto, nauna na ring nagpatupad ng pinalakas na checkpoint ang tropa ng kanilang mga sundalo na ipinosisyon rin ang mga Armored Personnel Carrier (APC) tank sa mga pangunahing highway lalo na sa Maguindanao. Binigyang diin ng opis&amp;shy;&amp;shy;yal na bibigyang proteksyon nila ang mga makikiisa sa selebrasyon ng Eid’l Fitr at pinahihintulutan rin ang mga sun&amp;shy;dalong Muslim na magpartisipa sa okasyon. Kaugnay nito, inaasahan namang dadagsain ng libu-libong mga Muslim ang 32 hektaryang ARMM compound&amp;nbsp; at iba pang lugar sa Lanao del Sur, Maguindanao, Basilan, Sulu at Tawi-Tawi. &amp;nbsp;&amp;nbsp;</body>
<link>http://www.philstar.com/Article.aspx?articleId=721815&amp;publicationSubCategoryId=92</link>
</article>
<article>
<title>PNoy papuntang China</title>
<author>Ni Rudy Andal</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Mamayang alas-6:00 ng gabi ang alis ng dele&amp;shy;gasyon ni Pangulong Benigno Aquino III patungong China para sa kanyang 6-day state visit. Kabilang sa kanyang delegasyon sina Presidential Spokesman Edwin Lacierda, DOTC Sec. Mar Roxas, DTI Sec. Gregory Domingo, DOE Sec. Rene Almendras, USec. Manolo Quezon at aabot umano sa 400 Fil-Chinese businessmen kabilang sina Lucio Tan at Henry Sy Jr. Ito din ang kauna-unahang ang mga Fil-Chinese businessmen na magkakalaban sa negosyo ay magsasama-sama. Magkakaroon ng one-on-one meeting si Pangulong Aquino kay Chinese President Hu Jintao sa Beijing sa Agosto 31. Bukod sa Beijing, magtutungo din ang Pangulo sa Shanghai at Xiamen upang makipagpulong din sa mga local officials gayundin ang pakikipagkita nito sa Filipino community doon. Nais alamin ni PNoy ang kalagayan ng mga OFW’s sa China kaya nais niyang makausap ang mga ito. Bibisitahin din ng Pangulo ang Great Wall of China gayundin ang Forbidden City sa Beijing sa kabila ng kanyang busy schedule. Babalik ng bansa ang Pangulo sa September 3. &amp;nbsp;</body>
<link>http://www.philstar.com/Article.aspx?articleId=721816&amp;publicationSubCategoryId=92</link>
</article>
<article>
<title>QCRTC inatasan ng SC na resolbahin agad ang Stradcom issue</title>
<author>Ni Doris Franche</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Ipinauubaya na ng Korte Suprema sa Quezon City Regional Trial Court &amp;nbsp;ang paglutas&amp;nbsp; sa&amp;nbsp; P1.2-B na&amp;nbsp; halaga ng utang na hinahabol ng information technology firm na Stradcom Corporation sa pamahalaan. Sa resolution, inatasan ng Kataas-taasang Hukuman&amp;nbsp; ang mababang korte&amp;nbsp; na i- raffle ang usapin sa alinmang korte na humahawak sa commercial law cases. Sa kanilang petisyon, sinabi ng Stradcom, &amp;nbsp;ang eksklusibong IT systems provider ng Land Transportation Office’s exclusive IT systems provider, &amp;nbsp;na ang patuloy na hindi pagbabayad ng gobyerno&amp;nbsp; sa kanilang koleksiyon&amp;nbsp; ay magreresulta&amp;nbsp; sa pagtigil nila sa operasyon&amp;nbsp; na magiging dahilan ng pagbabalik ng LTO sa manual operation ng mga transaksiyon. Naniniwala ang Stradom na tanging ang SC lamang ang may kapangyarihan&amp;nbsp; na saklawin at desisyunan ang mga kontrata ng pamahalaan sa ilalim ng build-operate-transfer (BOT) law. Matatandaang dumulog ang Stradcom sa Korte Suprema matapos na katigan ni Judge Edgar Dalmacio Santos ng Quezon City Regional Trial Court &amp;nbsp;ang desisyon ni LTO chief Virginia Torres na ibalam ang pagbabayad&amp;nbsp; sa Stradcom na ngayon ay umaabot na sa P1.2-B Inatas din ng husgado na ilagak muna sa Land Bank of the Philippines ang naturang halaga at ilalabas lamang sa sandaling malutas na ang sigalot sa liderato ng Stradcom o sa pagitan nina Cesar Quiambao at negosyanteng si Bonifacio Sumbilla.</body>
<link>http://www.philstar.com/Article.aspx?articleId=721818&amp;publicationSubCategoryId=92</link>
</article>
<article>
<title>Anti-Drug Law amyendahan - DOJ</title>
<author>Ni Doris Franche</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Umapela si Justice Secretary Leila de Lima sa mga mambabatas na amyendahan na ang lumang batas na may kinalaman sa isyu ng droga. Ang apela ni &amp;nbsp;De Lima sa Kongreso &amp;nbsp;ay bunsod na rin ng pagkakabasura ng kaso ng dalawa sa mga miyembro ng binansagang “Alabang Boys” na sina Richard Brodett at Jorge Joseph. Ayon sa kalihim, gapos ang prosekusyon sa limi&amp;shy;tadong procedural provisions para sa mga kaso ukol sa illegal drugs. “We have seen certain provisions that are a bit impractical since they make it harder for our law enforcers to run after drug offenders, especially the syndicates,” wika ni De Lima. Magugunitang nasilip sa kaso ang teknikalidad, makaraang hindi umano dumaan sa tamang proseso ang buy bust operation sa Alabang laban sa mga akusado noong 2008. Idinagdag pa ng kalihim, kasama sa kampaniya kontra droga ang angkop na mga batas dahil wala ring kahahantungan ang pagsisikap ng prosekusyon kung napag-iiwanan na ang basehan ng pagdidiin laban sa mga nasasangkot sa drug trafficking.</body>
<link>http://www.philstar.com/Article.aspx?articleId=721819&amp;publicationSubCategoryId=92</link>
</article>
<article>
<title>PNoy hinikayat maglatag ng programa sa Climate Change</title>
<author>Ni Butch Quejada</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Hinimok ni Aurora Representative Juan Edgardo Angara ang pamahalaan na maglatag ng pangmatagalang programa na layong maibsan o mapagaan ang epekto ng climate change sa mga mamamayan at sa kapaligiran. Binanggit ng mambabatas na ang nararanasang mga pagbaha, matinding tagtuyot at ang pagdami ng mga bagyong dumadaan sa bansa na nagdulot ng malaking pinsala at pagkamatay ng maraming tao ay ilan lamang sa epekto ng climate change. Hindi rin aniya dapat balewalain ang pagkasira ng kapaligiran dahil sa karbon. Iginiit ni Angara ang seryosong pagkonsidera ng tinatawag na carbon sequestration o ang pagkuha at pag-iimbak ng karbon kasunod na rin ng dokumentong inilabas ng Congressional Policy and Budget Research Department (CPBRD). “Plants, especially trees or forests, are effective natural means (by photosynthesis) of converting carbon dioxide into organic compounds, especially sugars, using sunlight. Healthy forests greatly help reduce greenhouse gas concentrations by absorbing carbon from the atmosphere through photosynthesis,” ani Angara, batay sa dokumento ng CPBRD.</body>
<link>http://www.philstar.com/Article.aspx?articleId=721820&amp;publicationSubCategoryId=92</link>
</article>
<article>
<title>16 death toll, P1-B pinsala ni bagyong Mina</title>
<author>Ni Joy Cantos</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Umaabot na sa mahigit &amp;nbsp;P1 bilyon ang pinsala sa agrikultura at imprastraktura ng bagyong Mina habang papaalis na ito sa bansa na nag-iwan ng 16 kataong death toll, 21 sugatan at 8 pa ang nawawala, ayon sa opisyal kahapon. Ayon kay National Disaster Risk Reduction and Management Council(NDRRMC) Exe&amp;shy;cutive Director Benito Ramos, ang bagyo ay nakaapekto sa 485 barangay, 73 munisipalidad, apat na lungsod at 15 lalawigan sa Regions I, II, III, V,VI at Cordillera Administrative Region (CAR). Inihayag nito na pinakahuling nadagdag sa talaan ng mga nasawi ay sina Andres Calero, 82 anyos ng Sarrat, Ilocos Norte at ang 3 anyos na si Mark Agdeppa ng Sinait, Ilocos Sur; pawang &amp;nbsp;nalunod sa kasagsagan ng hagupit ng bagyo. Ang dalawa pa ay ang dalawang namatay sa landslide na sina Gefonie Cael ng Baguio City at Rodolfo Gacugas, 17 ng Itogon, Benguet gayundin ang mga namatay naman sa pagkalunod na sina Rustom Paul Joaquin ng Quirino at&amp;nbsp;Romeo Ping-ilin ng Mt. Province. Sinabi ni Ramos na 21 ang sugatan at walo pa ang nawawala na kinabibilangan nina Fred Nantes Sr., 48 ng Baras, Catanduanes; Roger Marqued ng Ilocos Sur; Apolonio Licupa, 70 ng Rizal, Kalinga; Joaquin Dagul, 23;&amp;nbsp;Gregorio Pa&amp;shy;dua, 23; pawang ng Tubo, Abra; Roberto Agaming, 62 ng Manabo, Abra at Dindo Candido ng Villaviciosa, Abra. Aabot naman sa kabuuang 56,167 pamilya o kabuuang 231,314 katao ang naapektuhan ng bagyong Mina sa 635 barangay&amp;nbsp; na nasasakupan ng 91 munisipalidad, anim na lungsod sa 15 lalawigan ng Region I, II, III, V, VI, National Capital Region at CAR. Sa pinakahuling wea&amp;shy;ther bulletin, sinabi ni Ramos na ang bagyong Mina ay nasa 190 kilometro ng hilaga-hilagang kanluran ng Basco, Batanes.&amp;nbsp;Nakataas pa rin ang signal No.1 sa Calayan Group of Island habang signal No. 2 sa Batanes Group of Islands. Ang bagyo ay inaasahang lalabas na ng bansa ngayong araw ng Martes.</body>
<link>http://www.philstar.com/Article.aspx?articleId=721821&amp;publicationSubCategoryId=92</link>
</article>
<article>
<title>35 OFW's galing Libya, darating na</title>
<author>Ni Ellen Fernando</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Nakatakda nang dumating ngayong linggo sa bansa ang may 35 Overseas Filipino Workers (OFWs) na inilikas sa Libya. Ayon kay&amp;nbsp;Foreign Affairs spokesman Raul Hernandez, nakara&amp;shy;ting na sa&amp;nbsp;Egypt ang 35 Pinoy sakay ng isang barko na inupahan ng Embahada sa International Organization or Migration (IOM) at inaayos na rin ng Embahada sa Cairo ang kanilang travel documents patungong Manila sakay ng isang commercial plane. Sinabi ni Hernandez na makakasama ng 35 OFWs ang dalawa pang Pinoy na nakatawid sa border ng Libya at Egypt. “Their onward repatriation to Manila is now being arranged by our embassy in Cairo,” ayon kay Hernandez. Sinabi pa ng Department of Foreign Affairs (DFA) na kamakalawa ng gabi ay sinubukan pa ng Rapid Response Team na pinamumunuan ni Usec. Rafael Seguis kasama ang mga opisyal ng Embahada sa Tripoli na tuntunin ang natitira pang ibang mga Pinoy sa Tripoli subalit hindi sila makatawid dahil sa matinding bakbakan. Sinabihan umano sila ng mga rebelde na huwag nang tumuloy upang hindi maipit sa bakbakan at hindi masaktan bunsod ng matinding labanan. Mula sa 1,600 Pinoy workers, tanging 35 pa lamang ang naililikas ng Embahada matapos na karamihan sa mga ito ay nagpahayag na mananatili sa Libya kahit matindi ang bakbakan sa ilang bahagi ng Tripoli habang nilulusob pa ang mga lugar na posibleng pinagtataguan ng wanted na si Libyan President Moammar Gadhafi na may patong sa ulo na $1.7 milyon.&amp;nbsp; Patuloy ang pakiki&amp;shy;pag-negosasyon at pag&amp;shy;himok ng grupo ni Seguis sa mga employer at mga natitirang&amp;nbsp;mga OFWs upang sila ay mailikas sa Libya.</body>
<link>http://www.philstar.com/Article.aspx?articleId=721822&amp;publicationSubCategoryId=92</link>
</article>
<article>
<title>Miriam aminadong may 'makikinabang' sa RH bill</title>
<author>Ni Malou Escudero</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Inamin ni Sen. Miriam Defensor-Santiago na may kikita o makikinabang sa isinusulong na Reproductive Health (RH) Bill katulad ng mga negosyanteng magbebenta ng mga contraceptives kabilang na ang condoms. Pero ayon kay Santiago, bahagi ng tinatawag na “capitalist system” ang pagkita ng mga negos&amp;shy;yante kaya hindi ito dapat ginagamit na argumento upang mapigilan ang pagpasa ng panukala. Isa si Santiago sa nagsusulong ng pagpasa ng RH bill sa Senado. Sinabi ni Santiago na bawat panukalang batas naman na ipinapasa sa Senado ay may kumikita katulad halimbawa ng pagsusulong ng kapayapaan at katahimikan sa lipunan. Upang magkaroon uma&amp;shy;no ng kapayapaan dapat magkaroon ng mga army at pulis na gumagamit naman ng mga bala, baril at kanyon na binibili ng gobyerno. “Bawat panukalang batas na pinapasa dito sa Senado meron tala&amp;shy;gang kikita diyan. Gaya ng halimbawa ko nga kanina, ang pinakaunang trabaho ng gobyerno ay subukang bigyan tayo ng kapayapaan at katahimikan sa ating lipunan, kaya dapat may army at pulis. Oras na gumawa ka ng army, gagastos ka talaga ng pera. Bibili ka ng mga baril, bala, at kanyon. &amp;nbsp;Magkakaroon ng negosyo ang mga gumagawa ng baril,” sabi ni Santiago. Sinabi pa ni Santiago na sa tuwing gumagastos ang gobyerno, may mga negosyanteng kumikita dahil bahagi ito ng capitalist system. “Kaya bawat gastos ng gobyerno para sa mamamayan, sigurado iyang may negosyante na kikita. But that is our capitalist system. Kaya hindi mo magagamit na argumento iyan dahil sinasabi nila na kung pumasa itong RH Bill maraming bibili ng condom, kikita ang mga condom manufacturers,” Ipinunto rin ni Santiago na kahit naman sa tinatawag na “natural rhythm method” o natural na paraan ng family planning ay may kikita rin dahil kinakailangang bumili ng kalendaryo at thermo&amp;shy;meters ang mga babaeng gagamit nito. “Pero kung manatili tayo sa natural rhythm method na siya namang advocacy ng mga anti-RH, eh di kikita naman ang mga gumagawa ng kalendaryo at mga thermometers because you have to take the temperature of the woman. So either way you slice it, talagang may kikita,” ani Santiago.</body>
<link>http://www.philstar.com/Article.aspx?articleId=721823&amp;publicationSubCategoryId=92</link>
</article>
<article>
<title>Umbra Kato, NDF consultant puwedeng kasuhan sa ICC - Miriam</title>
<author>Ni Malou Escudero</author>
<date>
<month>August</month>
<day>30</day>
<year>2011</year>
</date>
<body>MANILA, Philippines - Puwede umanong kasuhan at litisin sa International Criminal Court (ICC) ang commander ng Moro Islamic Liberation Front (MILF) na si Umbra Kato at maging si National Democratic Front (NDF) consultant Jose Maria Sison. Sinabi kahapon ni Sen. Miriam Defensor-Santiago na ang sinumang gumawa ng crime against huma&amp;shy;nity, genocide at war crime ay puwedeng kasuhan sa ICC. “Pwede yan kung ma&amp;shy;ipakita na may ginawa na genocide, crime against humanity o war crime, o pagpatay di maayos o di naayon sa regulation sa international law,” ani Santiago. Pero aminado rin si Santiago na dapat ay may matibay na ebensiya upang makapagsampa ng kaso sa ICC. Nauna rito, niratipikahan ng &amp;nbsp;Senado noong nakaraang linggo ang &amp;nbsp;Rome State of the ICC kung saan opisyal ng miyembro ang Pilipinas. Ipinaliwanag ni Santiago na pasok sa tinatawag ng “command responsibility” ang mga lider ng anumang grupo na gumagawa ng krimen. “Ang command res&amp;shy;ponsibility ay pwedeng ipataw sa isang tao maski di mismo siya ang &amp;nbsp;gumawa ng krimen,” pahayag ni &amp;nbsp;Santiago. Ayon pa kay Santiago, hindi lang daw ang pwersa ng gobyerno ang pwedeng kasuhan kundi pwede rin ang pwersa ng mga rebelde. Nauna ng sinabi ni Santiago na kung ang isang dating lider ng bansa na nililitis na sa bansa nito ay hindi na ito pakikialaman ng ICC. Makikialam lamang umano ang ICC kung hindi isusulong ng isang partikular na bansa ang kaso sa kanilang lider o dating lider. Pero hindi naman umano isang anti-graft body ang ICC kaya hindi puwe&amp;shy;deng kasuhan &amp;nbsp;dito si CGMA.</body>
<link>http://www.philstar.com/Article.aspx?articleId=721824&amp;publicationSubCategoryId=92</link>
</article>
<article>
<title>Sumablay sa repatriation, Envoy sa Syria sinibak</title>
<author>Ni Ellen Fernando</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Kinumpirma kahapon ng Department of Foreign Affairs (DFA) na sinibak sa puwesto si Ambassador Wilfredo Cuyugan sa Embahada ng Pilipinas sa Damascus sa kasagsagan ng isinasagawang voluntary repatriation sa may 17,000 overseas Filipino workers (OFWs) na naiipit sa karahasan sa Syria. Ayon kay Foreign Affairs Spokesman Raul Hernandez, nagdesisyon si DFA Secretary Albert del Rosario na i-recall si Cuguyan at palitan pan&amp;shy;samantala ng isang eksperto sa paglilikas ng manggagawang Pinoy sa katauhan ni Charge d’ Affaires at Office of the Undersecretary for Migrant Workers Affairs (OUMWA) Executive Director Eric Endaya. “Because we are on a repatriation mode, Sec. Albert del Rosario has decided to replace Amb. W. Cuyugan with an operative and with an extensive experience in repatriation, Charge d’ Affaires Ricardo Endaya,” ayon kay Hernandez.&amp;nbsp; Nabatid na magtatapos umano ang serbisyo ni Cuyugan bilang ambassador sa Syria hanggang sa ikalawang linggo ng Setyembre. Ang pahayag ng DFA ay kasunod na rin sa pag-amin ni Cuyugan na ipinalabas ang recall order nito ng nakalipas na linggo at nag-aantay na lamang siya ng pormal na anunsyo mula sa kalihim ng DFA. Isa sa sinisilip na dahilan ng pag-recall kay Cuyugan ay ang magkaibang posisyon at pagtaya nito na “gene&amp;shy;rally peaceful at safe” sa Syria. Posibleng ikinairita ng DFA ay ang ginawang pahayag&amp;nbsp; ni Cuyugan sa media na ligtas ang mga Pinoy sa Syria sa kabila naman ng pagtaas ng alert level 3 (voluntary evacuation) ng DFA noong Agosto 16&amp;nbsp; bunsod ng matinding karahasan sa Syria. Magugunita na isa sa 12 OFWs na unang batch na umuwi ng nakalipas na linggo sa Manila mula Syria ang sinuportahan ang pahayag ni Cuyugan na ilang mga lugar lamang sa Syria na dinadausan ng mga pagkilos o demonstrasyon ang magulo. Una nang ipinadala ni Del Rosario sina&amp;nbsp;Foreign Affairs Usec. Esteban Conejos at Endaya sa Syria upang tingnan ang sitwasyon sa Syria at pangunahan ang voluntary repatriation sa mga Pinoy doon.</body>
<link>http://www.philstar.com/Article.aspx?articleId=722149&amp;publicationSubCategoryId=92</link>
</article>
<article>
<title>P25-M gastos ni PNoy sa China trip</title>
<author>Ni Rudy Andal</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Aabot ng P25 milyon ang magiging gastos ni Pangulong Benigno Aquino III sa kanyang 5-day state visit sa China mula Agosto 30-Sept 3. Sinabi ni Executive Secretary Paquito Ochoa Jr., kapalit naman ng biyaheng ito ni Pangulong Aquino ang bilyong investments mula sa China. Umalis kagabi si Pangulong Aquino kasama ang kanyang delegasyon patungong China lulan ng Philippine Airlines special flight PR-001 kasama sina Foreign Secretary Albert Del Rosario, Trade and Industry Secretary Gregory Domingo, DOTC Sec. Mar Roxas, Finance Secretary Cesar Purisima, at Energy Secretary Rene Almendras kasama din ang may 200 business representatives sa pangunguna ni Lucio Tan ng PAL. Kasama din ang pinsan ni PNoy na si Antonio Cojuangco Jr. ng Nabasan Subic Development Corporation gayundin si Mr. George Ty ng Metro Bank, Tony Tan Caktiong ng Jollibee, Manny Pangilinan, Carlos Chan ng Liwayway Holdings, John Gokongwei Jr. ng JG Summit Holdings at may 200 negosyante. Makikipagkita si PNoy kay President Hu Jintao. Bukod sa Beijing ay magtutungo din ang Pangulo sa Shanghai at Xiamen. &amp;nbsp;The primary objective of the President’s visit is to further strengthen bilateral ties between the Philippines and China, especially in the aspect of trade and commerce,” wika pa ni Ochoa. “President Aquino will be meeting Chinese businessmen and economic policy-makers, and given the potential of both our economies, we hope to close investment deals that will be beneficial for all those involved,” paliwanag pa ni Ochoa.</body>
<link>http://www.philstar.com/Article.aspx?articleId=722150&amp;publicationSubCategoryId=92</link>
</article>
<article>
<title>Death toll: 25 na</title>
<author>Ni Joy Cantos</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Nag-iwan ng 25 kataong death toll ang pananalasa ng malakas na bagyong Mina habang naitala naman sa P1.108 bilyon ang pinsala sa mga naapektuhan sa Region 1, II, III, V, VI, National Capital Region (NCR) at Cordillera, ayon sa opisyal kahapon. Sinabi ni&amp;nbsp;National Disaster Risk Reduction and Ma&amp;shy;nagement Council (NDRRMC) Executive Director Benito Ramos, pinakahuling napabilang sa death toll ay ang isang tinamaan ng kidlat sa Janiuay, Iloilo at&amp;nbsp;ang mag-inang nasawi sa landslide sa Brgy. Sta. Rita, Olongapo City kahapon bandang alas-8 ng umaga. Ang mag-ina ay kinilala ni Ramos na sina&amp;nbsp;Erlinda Macapal, 54 anyos at anak nitong 12 taong gulang na si Marilyn habang pito pa ang sugatang nailigtas. Lumobo naman sa mahigit 70,840 pamilya o katumbas ng halos 301,000 katao ang apektado ng pananalasa ng bagyo. Samantalang nasa 11,300 pamilya o mahigit 43,600 katao ang nananatili pa rin sa 24 na evacuation centers. Naitala naman sa 23&amp;nbsp;ang mga nasugatan habang tumaas naman sa 12&amp;nbsp;pang katao ang nawawala at patuloy na pinaghahanap kung saan inaasahang tataas pa ang mga nasawi sa insidente. Samantalang sa imprastraktura tulad sa mga tulay, kalsada, gusali ng mga eskuwealahan ay nasa P51.032M sa mga lalawigan ng Ilocos Norte, Ilocos Sur, Abra, Apayao, Benguet, Kalinga at Mt. Province.</body>
<link>http://www.philstar.com/Article.aspx?articleId=722151&amp;publicationSubCategoryId=92</link>
</article>
<article>
<title>'Behest loan' ng DBP kay Ongpin sisilipin ng Kamara</title>
<author>Ni Butch Quejada</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Pinaiimbestigahan sa Kamara ni Iloilo Rep. Neil Tupas Jr. ang maling pagpapautang ng Development Bank of the Philippines (DBP) sa former Marcos trade Minister na si Roberto Ongpin ng halagang P600 milyon sa ilalim ng Arroyo government. &amp;nbsp;Naghain ng resolusyon no. 163&amp;nbsp; si Tupas, &amp;nbsp;chairman ng house committee on justice, upang imbestigahan ng Kamara ang maling&amp;nbsp; ito ng mga opisyal ng DBP. &amp;nbsp;Sinabi ni Tupas, dapat managot ang mga opisyal ng DBP sa pagkakaloob nito ng behest loan kay Ongpin sa panahon ng Arroyo administration. &amp;nbsp;&amp;nbsp;Nitong August 5, nagsampa ng kasong criminal at administratibo ang DBP filed laban sa nakaraang board na binubuo nina chairman Patricia Santo Tomas, president Reynaldo David, at Ongpin, kaugnay sa P660 million behest loans na ibinigay ng DBP sa kumpanya ni Ongpin, matalik na kaibigan ni dating First Gentleman Mike Arroyo, na Delta Ventures Resources Inc. (DVRI), na ginamit nitong pambayad sa biniling Philex Mining shares. &amp;nbsp;Kinasuhan din sa paglabag ng Republic Act No. 3019, otherwise known as the Anti-Graft and Corrupt Practices Act, Civil Service Laws, RA No. 8791, o General Banking Law of 2000, sina former DBP chief operating officer Edgardo Garcia at former directors na sina Ramon Durano IV, Alexander Magno, Floro Oliveros, Joseph Pangilinan, Miguel Romero, Franklin Velarde at Renato Velasco. &amp;nbsp;Inireklamo din ang mga DBP officials na sina Armando O. Samia, Rolando S.C. Geronimo, Perla Soleta, Benedicto Ernesto R. Bitonio, Jesus Guevara II, Benilda A. Tejada, Cresenciana R. Bundoc, Josephine E. Jaurigue, Ma. Teresita S. Tolentino, Arturo C. Baliton, Justice Lady L.S. Flores, Marissa S. Cayetano, Rodolfo C. Cerezo, Warren de Guzman, and Nelson P. Macatlang, and DVRI’s executive secretary Josephine A. Manalo and DVRI stockholder Ma. Lourdes A. Torres.</body>
<link>http://www.philstar.com/Article.aspx?articleId=722152&amp;publicationSubCategoryId=92</link>
</article>
<article>
<title>Alvarez nakakita ng kakampi sa Senado</title>
<author>Ni Malou Escudero</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Naniniwala si Sen. Panfilo Lacson na nagtrabaho ng tama ang natanggal na si Customs Commissioner Angelito Alvarez. Ayon kay Lacson, naintriga lamang si Alvarez kaya ito napatanggal sa posisyon dahil na rin sa mga ibinubulgar niyang mga alomalya. Inihayag pa ni Lacson na nakikipagpalitan siya ng impormasyon kay Alvarez kaugnay sa mga anomalya sa ahensiya at mga procedure ng customs. Pero idinagdag din ni Lacson na naniniwala siyang may kakayanan din si dating Muntinlupa Rep. Rufino Biazon sakaling ito ang italaga ni Pangulong Benigno Aquino III sa puwesto. Samantala, idinagdag din ni Lacson na ipagpapatuloy pa rin niya ang mga imbestigasyong nasimulan na ng Senado. Wala aniyang dahilan upang itigil ang mga im&amp;shy;bestigasyon kahit pa hindi na pabor dito ang ilang senador katulad nina Senators Miriam Defensor-San&amp;shy;tiago at Joker Arroyo. Ayon kay Lacson tama lamang na ngayon mabun&amp;shy;yag ang katotohanang itinago noong nakaraang administrasyon.</body>
<link>http://www.philstar.com/Article.aspx?articleId=722153&amp;publicationSubCategoryId=92</link>
</article>
<article>
<title>10 pang Pinoy nasagip sa Libya - DFA</title>
<author>Ni Ellen Fernando</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - May 10 pang Pinoy na naipit sa karahasan sa Libya ang nasagip ng Rapid Response Team ng Department of Foreign Affairs (DFA) at Embahada ng Pilipinas sa Tripoli at nakatakdang ilikas sakay ng isang barko patungong pantalan ng Cairo sa Egypt. Ayon kay Foreign Affairs Spokesman Raul Hernandez, ang 10 Pinoy na pawang medical workers ay sinaklolohan at sinundo ng RRT sa pangunguna ni Usec. Rafael Seguis sa isang pinapasukang ospital na halos binabahayan na ng mga patay at sugatang mga katao bunsod ng tuluy-tuloy na sagupaan ng mga rebelde at loyalista ng wanted na si Libyan President Moammar Gadhafi, may ilang milya ang layo sa Tripoli. Dumanas umano ng matinding checkpoint ang grupo ni Seguis habang ilang bahagi sa Tripoli ay may matitindi pang bakbakan sanhi upang mahirapan makalusot ang mga ito patungo sa pantalan.&amp;nbsp; Sinabi ni Hernandez na ang 10 Pinoy na magsisilbing ikalawang batch ng mga ililikas sa Libya ay isasakay din sa isang nakaantabay na barko na inupahan ng Embahada sa International Organization or Migration (IOM) patu&amp;shy;ngong Egypt kung saan dito sila lilipad lulan ng eroplano pauwi sa Pilipinas. Kinumpirma&amp;nbsp;pa ni Hernandez na ngayong araw na rin ang dating sa Ninoy Aquino sa International Airport ng unang batch ng mga evacuees na kinabibilangan ng may 36 overseas Filipino workers (OFWs) mula Cairo, Egypt matapos silang lumikas sa Libya sa kasagsagan ng sagupaan noong nakalipas na linggo. Sinabi ng DFA na patuloy ang grupo ni Seguis sa pakikipag-ugnayan sa mga awtoridad at panig ng mga Libyan rebels upang tiyakin na magiging ligtas ang paglilikas ng mga Pinoy kasabay nang pilit na pagtunton sa may humigit kumulang sa 1,600 OFWs sa kani-kanilang pinapasukang kumpanya at mga ospital. Sa may 190 Pinoy na nagpahayag ng kagustuhang lumikas sa Libya, tanging 36 pa lamang ang makakauwi ngayong Miyerkules sa bansa matapos ang huling deklarasyon na mandatory evacuation sa mga Pinoy sa Libya.</body>
<link>http://www.philstar.com/Article.aspx?articleId=722154&amp;publicationSubCategoryId=92</link>
</article>
<article>
<title>3-4 na bagyo tatama sa PH ngayong September - PAGASA</title>
<author>Ni Angie dela Cruz</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Makaraang umalis na sa bansa ang pinaka huling bagyong si Mina sa buwan ng Agosto ng taong ito, aabutin naman sa tatlo hanggang apat na bagyo ang malamang na tumama sa bansa sa buwan ng Setyembre. Ayon sa Philippine Atmospheric Geophysical and Astronomical Services Administration (PAGASA), hindi pa alam kung ang inaasahang bagyo na tatama sa bansa sa susunod na buwan ay singlakas ni Mina. Kaugnay nito, sinabi ni DOST Undersecretary Graciano Yumul Jr na ang tatlo o apat na bagyo na maaa&amp;shy;ring tumama sa bansa ngayong Setyembre ay kabilang sa 13 bagyo na maaaring tumama sa bansa ngayong taong 2011, mas mataas sa 11 bagyo na tumama sa bansa noong 2010. Anya ang mga bagyong tatama sa bansa sa mga buwan ng BER tulad ng September, October, November at December ay magla landfall &amp;nbsp;o babagsak sa kalupaan. Ang walo pang bagyo na sisimulang tatama sa bansa ay may pangalang &amp;nbsp;Nonoy, Onyok, Pedring, Quiel, Ramon, Sendong, Tisoy, at Ursula pero pag may naganap pang bagyo makaraan nito ay tatawaging Viring, Weng, Yoyoy, at Zigzag.</body>
<link>http://www.philstar.com/Article.aspx?articleId=722155&amp;publicationSubCategoryId=92</link>
</article>
<article>
<title>Sigaw ng public school teachers sa DepEd: Filipino gamitin sa pagtuturo sa K-12</title>
<author>Ni Rudy Andal</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Hiniling ng mga guro sa pampublikong paaralan sa Department of Education [DepEd] na mas lalong palawakin ang pagtuturo gamit ang Filipino upang lubos na maunawaan ng mga mag-aaral ang kanilang aralin sa pagpapatupad ng K to 12 system. Sinabi naman ni DepEd Undersecretary Yolanda Quijano, sa pagpapatupad ng K to 12 system ay hindi lamang ang paggamit ng Filipino ang kanilang nais ipagamit sa mga guro sa pagtuturo kundi maging ang native mother tongue. Iginiit naman ng mga guro na dapat ay mas malawak ang pagtuturo sa wikang Filipino upang lubos na maunawaan ng mga mag-aaral ang kanilang aralin. Isa sa mga guro na dumalo sa Pambansang Kumperensiyang Pang&amp;shy;wika ng Komisyon ng Wikang Filipino-Ikalawang Serye na ginanap sa Bayview Hotel, hindi lamang mapapalawak ang paggamit ng wikang Filipino kundi mas lalong mauunawaan ng mga mag-aaral ang kanilang aralin kung ang pagtuturo sa wikang pambansa kaysa sa wikang banyagang ingles. Idinagdag pa ng isang guro, hindi batayan ng pag-unlad ang pagiging mahusay sa salitang ingles dahil pinatunayan na ito ng South Korea, Japan at iba pang bansa na mas minahal ang kanilang sari&amp;shy;ling wika kaysa maging magaling sa pagsasalita ng ingles. Aniya, naging maunlad ang kani-kanilang mga bansa kahit hindi sila maga&amp;shy;ling sa salitang ingles kaya malinaw na hindi ang pagiging maga&amp;shy;ling sa ingles ang magi&amp;shy;ging batayan ng pag-unlad ng isang bansa. “Magaling nga tayo sa salitang ingles pero ito ay nagiging armas lamang natin upang maging domestic helper o katulong lamang sa ibang bansa,’ dagdag pa ng isang guro. &amp;nbsp;Nilinaw din ni KWF chairman Jose Laderas Santos, hindi lamang sa buwan ng wika dapat ipakita ng taumbayan ang pagmamahal sa sariling wikang Filipino kundi sa araw-araw. &amp;nbsp;Siniguro din ni chairman Santos ng KWF na handang tumulong ang komisyon sa DepEd sa pagsasalin sa Filipino ng module na gagamitin sa pagtuturo sa lahat ng asignatura sa pagpapatupad ng K to 12 system.</body>
<link>http://www.philstar.com/Article.aspx?articleId=722156&amp;publicationSubCategoryId=92</link>
</article>
<article>
<title>Gumuhong basura sa Baguio, itatapon sa probinsiya ni PNoy</title>
<author>Ni Joy Cantos</author>
<date>
<month>August</month>
<day>31</day>
<year>2011</year>
</date>
<body>MANILA, Philippines - Umaabot sa 1,500 to&amp;shy;neladang basura mula sa Baguio City ang hahakutin at itatapon sa probinsya ni Pangulong Benigno “Noynoy“ Aquino III sa lalawigan ng Tarlac. Ito’y matapos ang ma&amp;shy;lagim na trashslide ng ma&amp;shy;labundok na basura na umaabot sa 20 talampakan sa Irisan dumpsite sa Baguio City na kumitil ng buhay ng lima katao sa kasagsagan ng pananalasa ng bagyong Mina noong nakaraang Sabado. &amp;nbsp;Ayon sa ulat ng National Disaster Risk Reduction and Management Council (NDRRMC), ang basura ay hahakutin mula sa Baguio City para itapon sa Capas, Tarlac dumpstie habang magsisilbing staging area ang Brgy. Irisan sa mga nakolektang basura ng lungsod. Nabatid na matapos ang malagim na trahedya ay nagpulong ang Cordillera Regional Disaster Risk Reduction and Management Council at City Disaster Risk Reduction Management Council (CDRRMC) ng Baguio City ay napagkasunduan ang garbage clearing ope&amp;shy;ration at rehabilitation ng napinsalang Irisan dump site ng lungsod. &amp;nbsp;Ang nasabing Irisan dumpsite ay bumigay nang mawasak ang pader sa hagupit ng naturang bagyo. Ang clearing operations ay isinasagawa ng mga AFP personnel at maging ng mga kinatawan ng CDRRMC, Baguio Disaster Risk Reduction and&amp;nbsp; Management Council (BDRRMC) sa Brgy. Irisan sa tulong ng mga residente sa komunidad.</body>
<link>http://www.philstar.com/Article.aspx?articleId=722157&amp;publicationSubCategoryId=92</link>
</article>
</data>