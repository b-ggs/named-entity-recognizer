<?xml version="1.0" encoding="ISO-8859-1" ?>
<data>
<article>
<title>Singson umamin sa drug trafficking sa HK</title>
<author>Ni Elen Fernando</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Inamin kahapon ni Ilocos Sur Rep. Ronald Singson sa korte sa Hong Kong na hawak niya ang droga na nakumpiska sa kanya&amp;nbsp;habang papasok sa&amp;nbsp;Chek Lap Kok International Airport noong nakalipas na taon at halos pitong taon na siyang user o gumagamit&amp;nbsp;ng ilegal na droga. Sa kanyang pag&amp;shy;ha&amp;shy;rap sa Wan Chai District court sa Hong Kong, ina&amp;shy;min ni Singson na simula noong taong 2004 ay isa na siyang user ng ipinagbabawal na gamot partikular ang cocaine. Inamin din ni Singson na dumanas siya ng&amp;nbsp;matinding depres&amp;shy;yon&amp;nbsp;noong 2007 sanhi upang labas-pasok siya sa ospital&amp;nbsp;at ma-diagnos ng doktor na may severe depression. Nagsimula din umano siyang gumamit ng may 4 hangang 5 gramo ng cocaine noong nakalipas na taon, bago ang kanyang pagkakahuli sa HK International Airport noong Hulyo 11,&amp;nbsp;2010. Ibinunyag din ng kon&amp;shy;gresista sa korte na isang nagngangalang Ben&amp;shy;jie Leo&amp;shy;bin ang nag&amp;shy;su-supply uma&amp;shy;no sa kanya ng ilegal na droga habang ang&amp;nbsp;cocaine na nakuha sa kanya ay ipinasa lamang umano sa kanya sa airport at ang nagpasa ay naka&amp;shy;takas. Nag-plead guilty si Singson sa kasong drug trafficking matapos na ma&amp;shy;&amp;shy;kuha sa kanyang hand carry bag ang may 26.1 gramo ng cocaine na na&amp;shy;pababa sa 6.6 gra&amp;shy;mo ng cocaine at da&amp;shy;lawang tabletang dia&amp;shy;ze&amp;shy;pam o Valium. Ang magiging hatol ng hukom ay inaanta&amp;shy;bayanan na ng kampo ng kongresista matapos ang pag-amin nito sa kanyang kaso.</body>
<link>http://www.philstar.com/Article.aspx?articleId=653231&amp;publicationSubCategoryId=92</link>
</article>
<article>
<title>Open pit mining legal - BM Diel</title>
<author>Ni Rudy Andal</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Iginiit kahapon ni South Cotobato Board Member Cecil Diel na legal ang open pit mi&amp;shy;ning at ang pagbaba&amp;shy;wal dito sa ilalim ng environmental code ng lalawigan ay illegal. Sinabi ni Atty. Diel, hindi labag ang pagkakaroon ng open pit mining bagkus ang pagbabawal dito sa ilalim ng environmental code ng lalawigan ang illegal. “Sa ilalim ng 1995 Mining Act at Financial and Technical Assistance Agreement (FTAA), may opsiyon ang kontratista na alamin ang pinakaangkop na paraan sa pagmimina base sa ginawang teknikal na pag-aaral,” wika pa ni Diel. Aniya, labas sa saklaw ng provincial govern&amp;shy;ment na magbawal sa open pit mining dahil ki&amp;shy;no&amp;shy;kontra nito ang mas ma&amp;shy;kapangyarihang Mi&amp;shy;ning Act of 1995. Nitong Nobyembre, nag-isyu si Interior and Local Government Secretary Jesse Robredo ng&amp;nbsp; memorandum na nag-uutos sa mga opisyal ng South Cotabato na repasuhin at amyendahan ang pagbabawal sa open pit mining na lumihis sa pambansang batas at sa patakaran ng gobyerno sa responsableng pagmi&amp;shy;mina. Noong nakaraang taon, nagkomento naman si dating&amp;nbsp; Supreme Court Chief Justice Reynato S. Puno na “ang mga kritikal na industriya tulad ng pagmimina ay dapat pamahalaan ng pambansang gobyerno o ng Kongreso.” “Hindi pa handa ang mga lokal na gobyerno sa pamamahala sa mga kritikal na industriya tulad ng pagmimina,” dagdag ni Puno.</body>
<link>http://www.philstar.com/Article.aspx?articleId=653232&amp;publicationSubCategoryId=92</link>
</article>
<article>
<title>Mga sakot sa pabaon, dapat magpaliwanag - AFP</title>
<author>Ni Joy Cantos</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Hiniling kahapon ng liderato ng Armed Forces of the Philippines (AFP) sa mga dating lider nito na magpaliwanag kaugnay sa expose ni retired Col. George Rabusa sa ‘pabaon’ isyu. Sinabi ni AFP Spokesman B/Gen. Jose Mabanta, nais nila ng transpa&amp;shy;rency at tulad ng isang pangkaraniwang sundalo ay nais ng liderato ng AFP na malantad ang ka&amp;shy;totohanan sa publiko. Kabilang dito sina da&amp;shy;ting AFP Chief ret. Gen. Angelo Reyes na inakusahan ni Rabusa na tumanggap umano ng P 50 M sa kaniyang pagreretiro bilang Chief of Staff,&amp;nbsp;sina dating AFP Chief ret. Gens. Diomedio Villanueva at Roy Cimatu. Samantala, pamumu&amp;shy;nuan naman &amp;nbsp;ni Atty. Pa&amp;shy;trick Velez, ang Special Defense Investigating Com&amp;shy;mittee na binuo para pamunuan ang anomalya sa umano’y kontrober&amp;shy;syal na pangungurakot ng pondo na kinasangkutan nina dating AFP Comptrollership ret. Major Gen. Carlos Garcia at iba pang mga heneral. Binigyan naman ng 30 araw ni DND Secretary Voltaire Gazmin ang team ni Velez para tapusin ang pagsisiyasat laban kay Garcia at iba pang mga dating Chief of Staff na umano’y nakinabang sa pabaon system.</body>
<link>http://www.philstar.com/Article.aspx?articleId=653233&amp;publicationSubCategoryId=92</link>
</article>
<article>
<title>Misis nina Reyes, Ligot may 'pabaon' din - Jinggoy</title>
<author>Ni Malou Escudero</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Ibinunyag kahapon ni Sen. Jinggoy Estrada na hindi lamang si dating AFP Chief of Staff Angelo Reyes ang tumanggap ng pabaon kundi maging ang kanyang maybahay at ang misis ni retired Gen. Jacinto Ligot. Sinabi ni Sen. Estrada, batay sa dokumento na kanyang nakuha ay tumatanggap din ng ka&amp;shy;nilang pabaon sa tuwing bibiyahe sina Mrs. Teresita Reyes at Mrs. Erlinda Ligot mula sa pondo ng AFP. Ayon kay Estrada, bukod sa pondo ng gobyerno ang ginagamit sa biyahe ng dalawang misis ng dating AFP chiefs ay mayroon pa silang pabaon sa kada-byahe nila. Isisiwalat ito ni Jinggoy sa susunod na hearing ng Senado sa Huwebes habang sinabi din nito na isang ‘squid tactics’ ang ginawang pagsasampa ng kaso sa kanya ni Reyes sa Ombudsman.</body>
<link>http://www.philstar.com/Article.aspx?articleId=653234&amp;publicationSubCategoryId=92</link>
</article>
<article>
<title>RH bill pasado sa komite ng Kamara</title>
<author>Ni Butch Quejada</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Inaprubahan sa ko&amp;shy;mite ng Kamara ang kontrobersyal na Reproductive Health (RH bill) kahapon. Sinabi ni Rep. Rogelio Espina, nasa plenaryo na ang bola kaugnay sa RH bill para simulan ang debate dito. Wika pa ni Rep. Espina, pinag-isa na nila ang mga panukalang batas hinggil dito at sisimulan na ang deliberasyon sa plenary ng Kamara matapos aprubahan ito sa komite. Magugunita na mariing tinutulan ito ng Simbahang Katoliko habang si Pangulong Benigno Aquino III naman ay nagpahiwatig na nais niyang bigyan prayoridad ang isinusulong niyang Res&amp;shy;ponsible Parenthood.&amp;nbsp;</body>
<link>http://www.philstar.com/Article.aspx?articleId=653235&amp;publicationSubCategoryId=92</link>
</article>
<article>
<title>Minimum fare P8 na</title>
<author>Ni Angie dela Cruz</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Simula bukas (Miyerkules) ay epektibo na ang P8.00 na minimum fare sa mga pampasaherong jeep sa Metro Manila. Inaprubahan kahapon ng Land Transportation Franchising, Regulatory Board (LTFRB) ang karagdagang piso na provisional increase sa pasahe sa mga jeep sa MM. Ayon kay Atty. Manuel Iway, board member ng LTFRB, provisional ang taas pasahe sa jeep na ang ibig sabihin wala nang magaganap na public hearing hinggil dito kundi agad ipatutupad ang P1.00 taas pasahe sa jeep epektibo sa Pebrero 2 (Miyerkules). Wika pa ni Atty. Iway, nationwide ang taas pasahe na P1.00 sa mga jeep kayat kung ang minimum na singil sa pasahe sa jeep sa ibang lalawigan ay P6.50, ito ay magiging P7.50 na.</body>
<link>http://www.philstar.com/Article.aspx?articleId=653236&amp;publicationSubCategoryId=92</link>
</article>
<article>
<title>OFW's sa Egypt ililikas sa Libya, Jordan</title>
<author>Ni Ellen Fernando</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Siniguro kahapon ng Department of Foreign Affairs&amp;shy; (DFA) na tatlong ruta ang kanilang inihah&amp;shy;andang evacuation areas ng mga OFW’s sa Egypt sakaling kailanganin ang evacuation ng mga ito. Sinabi ni Foreign Affairs Usec. Rafael Seguis, nakikipag-ugnayan na sila sa Libya at Jordan sakaling kailanganin na ilipat ang mga 6,500 OFW’s dito sa sandaling lumala ang sitwasyon sa Egypt. Wika pa ni Conejos, naglaan na ang DFA at OWWA ng P50M standby fund na gagamitin para sa evacuation ng mga OFW’s. Aniya, maaring ilikas ang mga OFW’s sakay ng barko patungong Tripoli, Libya at Amman, Jordan mula sa Port ng Alexandria o maaari rin sa pamamagitan ng by-land travel.</body>
<link>http://www.philstar.com/Article.aspx?articleId=653237&amp;publicationSubCategoryId=92</link>
</article>
<article>
<title>Suporter ni Mayor Cayetano sumugod sa Comelec</title>
<author>Ni Butch Quejada/Gemma Garcia</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Sumugod kahapon at nagsagawa ng rally sa Commission on Elections (Comelec) ang may 1,000 supporters ni Ta&amp;shy;guig City Mayor Lani Ca&amp;shy;yetano upang ipahayag ang ka&amp;shy;nilang agam agam na mag&amp;shy;karoon muli ng da&amp;shy;yaan sa kautusan ng komisyon na mailipat ang mga ballot boxes ng Taguig sa Comelec warehouse.&amp;nbsp; Sinabi ng mga ralista, saksi sila sa uri ng pulitika mayroon sa Taguig at ang pag-upo ng bagong liderato ang nagbigay pag-asa sa kanila kaya hindi sila papayag na muling magkaroon ng maniobra sa mga ballot boxes. Magugunita na si Mayor Cayetano ang tumalo kay dating Justice Dante Tinga noong 2010 mayo&amp;shy;ral race habang si Comelec chairman Sixto Brillantes ang naging lawyer ni Tinga sa protesta. Siniguro naman ni Chairman Brillantes na hindi siya makikialam sa election protest ng kanyang dating kliyente. Anila, wala din daw katiyakan na hindi madadala ang mga balota sakaling mailipat ito sa Comelec kaya tutol sila dito. Kamakalawa ay nag&amp;shy;hain ng extremely urgen omnibus motion ang kampo ni Cayetano sa Comelec 2nd division na humihiling na irekonsidera ang nauna nang order na nag-uutos na ilipat ang mga ballot boxes at madesisyunan muna ang mga nakabinbin na petisyon. “There is no urgency in the transfer of said ballot boxes to the Comelec warehouse as would justify this honorable court’s violation of the Rules of Procedure and disregard of protestee’s right to due process of law and neglect of the pending threshold matters and incidents”, nakasaad sa 7 pahinang mosyon.</body>
<link>http://www.philstar.com/Article.aspx?articleId=653238&amp;publicationSubCategoryId=92</link>
</article>
<article>
<title>Rolito Go 'kunwari' maysakit para makalaya - Maguan</title>
<author>Ni Butch Quejada</author>
<date>
<month>February</month>
<day>01</day>
<year>2011</year>
</date>
<body>MANILA, Philippines - Naniniwala ang pa&amp;shy;milya ng nasawing si Eldon Maguan na nagku&amp;shy;kun&amp;shy;&amp;shy;waring maysakit lamang ang convicted murder na si Rolito Go para maka&amp;shy;laya ito mula sa New Bilibid Prison sa Muntinlupa. Ito ang paniniwala ng pamilya Maguan matapos nagpahayag si Go na mayroon daw siyang terminal colon cancer, na kanyang nadama noong isang taon lamang. Ayon kay Grace Maguan, noong isang taon ay nagpahayag siya sa media na mayroon siyang diabetes, heart ail&amp;shy;ment, asthma and hy&amp;shy;pertension at ngayon naman ay cancer. Subalit, napag-alaman ng mga Maguans sa ka&amp;shy;nilang mga asset sa BNP na malakas pa rin ang pangangatawan ni Go simula noong ito ay makulong noong 1996. Sinabi ni Grace, nakadarama lang ng sakit si Go, 62, dahil sa dala ng kanyang katandaan. Nakiusap din si Grace kay Presidente Aquino na huwag bigyan ng executive clemency si Go dahil 15-taon pa lamang na naka-kulong si Go sa BNP at hindi 24-taon na kanyang sinasabi sa media. &amp;nbsp;&amp;nbsp; Si Go ay nasistensyahan noong 1996 ng Pasig Regional Trial Court ng reclusio perpetua o na may maximum na 30-taon na pagka-kulong dahil sa pagpatay kay Eldon, isang De la Salle engineering student, sa Greenhills, San Juan. &amp;nbsp;Si Go ay tatlong beses ng nag-apply ng executive clemency pero tinanggihan na ng Bureau of Pardons and Parole dahil sa kakulangan ng merito.&amp;nbsp;</body>
<link>http://www.philstar.com/Article.aspx?articleId=653239&amp;publicationSubCategoryId=92</link>
</article>
<article>
<title>Mamang 'Bantay'!</title>
<author></author>
<date>
<month>February</month>
<day>01</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=653355&amp;publicationSubCategoryId=92</link>
</article>
<article>
<title>Walang korap?</title>
<author></author>
<date>
<month>February</month>
<day>02</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=653640&amp;publicationSubCategoryId=92</link>
</article>
<article>
<title>Garcia idinepensa ni Mercy</title>
<author>Ni Butch Quejada</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - Iginiit kahapon ni Ombudsman Merceditas Gutierrez na walang sapat na ebidensya para kasuhan ng plunder ang da&amp;shy;ting comptroller ng Armed Forces of the Philippines na si ret. Major General Carlos Garcia. Ginawa ni Gutierrez ang pahayag sa isang pagdinig sa Kongreso para panindigan ang report ng kanyang prose&amp;shy;cutor hinggil sa panganga&amp;shy;ilangang makipag-areglo kay Garcia sa isang plea bargaining agreement. Sinabi ni Gutierrez na kinakailangan ang plea bargain na nilagdaan noong Pebrero 25, 2010 alang-alang sa interes ng bansa. Iginiit pa niya na wa&amp;shy;lang kabulastugan dito at “masasabi namin sa inyo at isinusumpa rin namin sa Diyos na, kapag may kumita, tamaan na sana ng kidlat at mamatay.” Idiniin pa niya na gina&amp;shy;gawa lang ng kanyang tanggapan ang trabaho nito. Pinuna niya na nililitis sila sa harap ng publiko dahil sa maling paratang nina dating Ombudsman Simeon Marcelo at dating Special Prosecutor Dennis Villa-Ignacio. “Isang sulat ni Clarita Garcia ang pangunahing ebidensya na hindi naman sapat. Kaya nakipagtawaran kami at ipinasya naming kunin ang lahat ng makukuhang ari-arian,” sabi pa ng Ombudsman. Sinasabi ni Clarita sa kanyang testimonya na laging tumatanggap ang asawa niyang si Carlos ng “gratitude money” para sa naaaprubahang kontrata sa military. Dahil sumasama sila ng kanyang mga anak sa mga pagbibiyahe ni Garcia sa ibang bansa, tumatanggap din sila ng hanggang $20,000 shopping money mula sa mga supplier. Inamin niya ito sa isang opisyal sa United States nang makulong ang mga anak niyang sina Ian Carl at Juan Paolo sa San Francisco International Airport dahil sa pagpupuslit ng $100,000. Gusto sanang mabawi ni Clarita ang pera. “Sa ebidensya kami humahabol. Nasa Sandiganbayan na ang desisyon kung tama o mali ang aming ginawa. Ang korte ang huling mangingibabaw,” sabi ni Gu&amp;shy;tierrez. Gayunman, sumabat si Paranaque Rep. Roilo Golez at sinabing, “Paano naming matatanggap ang sinabi nyo? Parang walang Rabusa o Heidi. Kailangang ipihit ang pagdinig. Para maiugnay sa imbestigasyon ang pahayag nina Rabusa at Heidi.” Tinutukoy ni Golez si Heidi Mendoza, isang da&amp;shy;ting empleyado ng Commission on Audit na nag-imbestiga sa mga gawain ni Garcia. Gayunman, sinabi ni Gutierrez na hindi maiuugnay kay Garcia ang resulta ng imbestigasyon ni Mendoza. Sinabi rin niya na ang pahayag ni Rabusa ay isa pa ring pahayag. “Bilang mga tagausig, kailangan pa rin ang dokumento na batay sa kanyang sinabi” Lumitaw kamakailan sa isang pagdinig sa Se&amp;shy;nado hinggil sa plea bargaining agreement si dating AFP budget officer Lieutenant Col. George Rabusa na nagsabing si dating AFP Chief&amp;nbsp;of Staff Angelo Reyes ay tumanggap ng P50 mil&amp;shy;yong “pabaon” nang magretiro ito sa serbisyo noong 2002. Nagbukas ito sa ma&amp;shy;ra&amp;shy;ming kuwestyon na dahilan para maniwala ang publiko sa mga akusasyon ng katiwalian sa militar.</body>
<link>http://www.philstar.com/Article.aspx?articleId=653661&amp;publicationSubCategoryId=92</link>
</article>
<article>
<title>Ex-COA auditor lalakad ng hubad 'pag naabswelto si Garcia</title>
<author>By Butch Quejada/Malou Escudero/Gemma Garcia</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Handang lumakad ng hubad mula Sandiganbayan hanggang Welcome Rotonda sa Quezon City ang dating auditor ng Commission on Audit kapag nadismis ang kaso laban kay ex-AFP comptroller General Carlos Garcia. Ginawa ni Heidi Mendoza ang pahayag ng humarap ito kahapon sa justice committee ng House of Representatives. Naniniwala si Mendoza na sapat ang mga ebidensiya para maparusahan si Garcia kaya nakipag-pustahan pa umano ito sa isang kaibigan na tatakbo ng hubad sakaling makawala pa ang dating AFP comptroller. Si Mendoza ang nag-audit ng pension fund ng mga sundalo, Balikatan fund, UN fund, at AFP Modernization fund bilang suporta sa imbestigasyon ng Office of the Ombudsman na noo’y pinamumunuan ni Simeon Marcelo, sa uma&amp;shy;no’y corruption sa military na kinasasangkutan ni Garcia. Subalit ng magbitiw si Marcelo, hindi na siya pi&amp;shy;na&amp;shy;gawa pa ng report sa audit findings ng noo’y COA chairman Guillermo Carague. Nag-resign siya sa COA taong 2006 pero ipinatawag para tumestigo sa Garcia case. Sinabi pa ni Mendoza na hindi niya masikmura ang plea bargain ng Ombudsman at ni Garcia. Dumalo sa pagdinig ang mga kasalukuyan at dating military officials gaya nina Alexander Yano, Dionisio Santiago, Narciso Abaya, Generoso Senga, at da&amp;shy;ting Executive Secretary at Defense Secretary Eduardo Ermita. Hanga naman si Sen. Miriam Defensor-Santiago sa ipinakitang katapa&amp;shy;ngan ni Mendoza na mu&amp;shy;ling pinanindigan ang mga natuklasang korupsiyon sa militar.&amp;nbsp; Ayon pa kay Santiago, dapat paniwalaan ang sinabi ni Mendoza at kung totoo ang mga inihayag nito, lalabas na totoo rin na inutusan ito ng kaniyang dating boss sa COA na maghinay-hinay sa kaniyang trabaho. Samantala, inilagay na sa Witness Protection Program si Mendoza. Ayon sa DOJ, kapani-paniwala si Mendoza at dapat bigyan ng proteksiyon laban sa mga bantang maaari nitong matanggap bunga ng kanyang gagawing pagsisiwalat.</body>
<link>http://www.philstar.com/Article.aspx?articleId=653662&amp;publicationSubCategoryId=92</link>
</article>
<article>
<title>LPG nag-rollback</title>
<author>By Danilo Garcia</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Nagbaba rin ng presyo ng liquefied petroleum gas (LPG) ang mga kumpanya ng langis kahapon. Nagpatupad ng P2.50 rollback kada kilong LPG ang Pilipinas Shell at Petron habang P1 kada kilo sa kanilang mga tangke ang LPG Marketers Association. Sinabi ni LPGMA partylist Rep. Arnel Ty na pinatotohanan nito ang forecast nila noong Enero na pababa ang presyo ng LPG sa internasyunal na merkado ngayong Pebrero dahil sa pagtatapos ng “winter” sa mga dayuhang bansa kung saan bababa ang pangangailangan sa langis. Sinabi rin ng mga dealers ang pababang panga&amp;shy;ngailangan ngayon para sa LPG, gas at diesel ngayong pagpasok ng tag-araw.</body>
<link>http://www.philstar.com/Article.aspx?articleId=653663&amp;publicationSubCategoryId=92</link>
</article>
<article>
<title>Complainant sa estafa vs Asiatique iprinisinta ng NBI</title>
<author>By Butch Quejada</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Iprinisinta kahapon ng National Bureau of Investigation sa Department of Justice ang ilang reklamo sa isang bagong kasong estafa laban sa property developer na si Delfin Lee at walo pang katao kabilang ang isang manager ng Home Development Mutual Fund o Pag-IBIG. Bukod kay Lee na presidente ng Globe Asiatique, kinasuhan din sina GA employees Jacqueline Magsumbol, Christina Sagun, Jacqueline Gamboa, Helen Dizon, Elmer Nunag, Desiree Joy David, at Nanette Rose Haguiling. Kasama rin sa idinemanda si Atty. Alex Alvarez, manager ng Pag-IBIG foreclosure department. Ang bagong kasong syndicated estafa na hindi napipiyansahan ay batay sa hiwalay na reklamo nina Evelyn Niebres, Ronald Gabriel San Nicolas at Catherine Bacani na pawang residente ng Xevera Homes; at Pag-IBIG Deputy chief Executive Officer at dating OIC Emma Linda Faria. Sinabi ng NBI na ang mga complainant ay nagsampa ng magkakahiwalay na reklamo ng estafa hinggil sa double sale ng kani-kanilang lupa’t bahay sa Xevera. Noong Setyembre 16, 2009, bumili si Niebres ng dalawang bahay sa Xevera Homes sa halagang P1,537,000. Pinangakuan siyang mabibigyan ng titulo. Nang mabigo siyang makuha ang titulo, nagberipika si Niebres sa Pag-IBIG at natuklasang ang housing loan para sa mga unit na binili niya ay ipinalabas para sa mga nag&amp;shy;ngangalang Girlie Santos Espanillo at Lerma Cariaga Villaflores sa pamamagitan ng GA. Ganito rin ang nangyari kay Bacani na nagbayad sa GA ng P1,130,050 para sa isang unit at isang ekstrang lote sa Xevera Homes noong Hunyo 4. Wala rin siyang nakuhang titulo pero natuklasan niyang pinautang ng Pag-IBIG ang isang Emily Pagdato Bandillon para sa bahay na nabili na niya.</body>
<link>http://www.philstar.com/Article.aspx?articleId=653664&amp;publicationSubCategoryId=92</link>
</article>
<article>
<title>Hamon kay Singson:'Supplier ng cocaine ibunyag'</title>
<author>By Malou Escudero</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Hinamon kahapon ng isang senador si Ilocos Sur Rep. Ronald Singson na ibunyag&amp;nbsp;kung sino ang supplier niya ng cocaine dito sa Pilipinas na naging dahilan ng pagkakakulong niya sa Hong Kong. Ayon sa senador na tumangging magpabanggit ng pangalan, posibleng mabawi pa ni Singson ang nasirang reputasyon kung gagawa ito ng kabutihan at ibubunyag kung sino ang binilihan niya ng cocaine. Naniniwala ang senador na malaki ang magagawa ni Singson para mahuli ang nasabing supplier niya ng cocaine na maliwanag naman umanong gumagawa ng ilegal at lumalabag sa Dangerous Drugs Act. Ayon sa Senador, po&amp;shy;si&amp;shy;bleng marami pang mabiktima ang ‘pusher’ na cocaine na binibilhan ni Singson kung hindi ito papangalanan ng congressman. Nahulihan si Singson ng 26 gramo ng cocaine sa HK kaya hindi na ito nakabalik sa Pilipinas simula noong Hulyo 11, 2010. Nasa ikalawang termino na si Singson bilang kinatawan ng Ilocos Sur matapos manalo sa eleksiyon noong Mayo 2010,&amp;nbsp; pero halos hindi pa ito nakapagsilbi sa kaniyang mga kababayan ngayong 15th Congress dahil hindi na siya nakabalik pa sa bansa. &amp;nbsp; Nakatakda nang hatulan ng HK court si Singson sa&amp;nbsp;Pebrero 18, 2011.</body>
<link>http://www.philstar.com/Article.aspx?articleId=653666&amp;publicationSubCategoryId=92</link>
</article>
<article>
<title>Acosta swak sa 3 graft</title>
<author>By Butch Quejada</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Tatlong kaso ng katiwalian ang isinampa sa tanggapan ng Ombudsman laban sa talunang kandidato sa pagka-senador sa nakaraang eleksiyon na si Nereus Acosta, kilalang kaalyado ni Pangulong Aquino sa Liberal Party. Si Acosta, dating congressman ng Bukidnon at balitang itatalaga ni PNoy sa Department of Environment and Natural Resources (DENR), ay kinasuhan ng paglabag sa Anti-Graft Practices Act (RA 3019) matapos ang masusing imbestigasyon ni Ma. Concepcion Billones ng Graft Investigation and Prosecution, na sinang-ayunan at nilagdaan ni Ombudsman Merceditas Gutierrez. Ang unang kaso ay nag-ugat sa pagpapagamit at transfer ng Solar Tunnel Dryer na pag-aari ng Municipality of Talakag, Bukidnon sa Bukidnon Integrated Network of Home Industries, Inc. (BINHI). Dalawa sa nangungunang incorporators ng BINHI sina Juan C. Acosta at Ma. Nemia O. Bornidor, ama at tiya ni ex-Cong. Nereus. Ang P2,500,000 puhunang ipinambili sa Solar Tunnel Dryer ay galing sa Priority Development Assistance Fund (PDAF) ng nasabing ex-solon.&amp;nbsp;Testigo sa kasong ito sina COA auditors Carlito Matias at Dante Quiblat at mismong si Talakag Mayor Amado Noble at iba pa. Ang pangalawang kaso ay umakusa kay Acosta sa paggawad at pag-release ng P2,500,000 sa BINHI na nagmula din sa PDAF. Sabit dito ang tiyahing si Bornidor. Ang salapi ay ipinadaan umano sa munisipyo ng Talakag na ginawang conduit laban sa kalooban ni Mayor Noble. Testigo rito sina COA auditors Matias at Quiablat, Mayor Noble at ang Sangguninang Bayan ng Talakag at iba pa. Ang pangatlong kaso ay nakipagsabwatan umano ang dating mambabatas kay Socorro Acosta, ex-Mayor Manolo Fortich ng Bukidnon at mismong ina ng akusado sa paggawad ng P5.5 million mula sa kanyang PDAF sa Bukidnon Vegetable Producers Cooperative, Inc. Si ex-Cong. Acosta ay nakalalaya sa bisa ng piyansang P30,000 sa bawat kaso.</body>
<link>http://www.philstar.com/Article.aspx?articleId=653667&amp;publicationSubCategoryId=92</link>
</article>
<article>
<title>Pinoys sa Egypt pinapauwi na</title>
<author>By Ellen Fernando</author>
<date>
<month>February</month>
<day>02</day>
<year>2011</year>
</date>
<body>MANILA, Philippines - &amp;nbsp;Sinimulan na ng Deparment of Foreign Affairs (DA) ang pagpapauwi sa mga Pinoy na naiipit sa tumitinding kilos-protesta at karahasan sa Egypt. Ang voluntary repatriation ay bunsod sa panawagan ng ilang OFWs&amp;nbsp;na nais na nilang umuwi at sa kahilingan na rin ng kanilang nag-aalalang pamilya sa bansa. Minomonitor na rin ng embahada ang nagaganap na martsa ng mga Egyptian protesters&amp;nbsp;mula sa Tahrir square sa Cairo patungo sa Presidential Palace para igiit ang pagbibitiw ni Egyptian President Hosni Mubarak at lahat niyang mga opisyal. Naka-posisyon sa Palasyo ang mga tangke, jet fighters at mga sundalo na naghahanda sa may 1 milyong protesters na nakatakdang sumugod doon. May&amp;nbsp;6,569 Pinoy ang&amp;nbsp;nasa Egypt, pero maaari umano itong umabot sa mahigit 10,000 kasama na ang mga undocumented. Inililikas na rin ng mga bansang United States, India, Turkey at Iraq ang kanilang mamamayan sa Egypt. Sa mga may pamilya sa Egypt, maaaring tumawag sa DFA-Office of the Undersecretary for Migrant Workers Affairs 24-hour&amp;nbsp;hotline nos. 834-4580.</body>
<link>http://www.philstar.com/Article.aspx?articleId=653668&amp;publicationSubCategoryId=92</link>
</article>
<article>
<title>Suporta kay Mendoza bumuhos</title>
<author>Ni Doris M. Franche</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Bumubuhos ang suporta at fund-raising activities ng iba’t-ibang sector ng lipunan kay dating Com&amp;shy;mission on Audit auditor Heidi Mendoza na nagbunyag sa maano&amp;shy;mal&amp;shy;yang mga “pabaon” sa mga dating chief of staff ng Armed Forces of the Philippines&amp;nbsp;at sa iba pang katiwalian sa military. Sa Maynila, pinangunahan ni Mayor Alfredo Lim ang fund-raising campaign para kay Mendoza. Sinabi ni Lim sa isang pulong-balitaan na hindi biro ang paglantad ni Men&amp;shy;doza dahil naitaya ang buhay nito bukod sa kalaban nito ang ilang ma&amp;shy;tataas na opisyal ng pamahalaan. Sinabi pa ng alkalde na maituturing na bayani si Mendoza dahil hindi nito inisip ang posibleng ibunga nito sa kanyang pamilya at seguridad. Simula kahapon, ang mga kawani ng Manila City Hall ay naglagay ng mga donation box sa iba’t ibang establisi&amp;shy;myento para sa sino mang gustong mag-ambag ng tulong na pinansyal kay Men&amp;shy;doza. Tatagal ng tatlong linggo ang kampanya. Umaabot na sa P35,800 ang nalikom ng city government para kay Mendoza.&amp;nbsp; May 20 obispo naman mula sa Catholic Bishops Conference of the Philippines (CBCP) ang nagpalabas ng manifesto ng pagsuporta kay Mendoza. Nakasaad sa manifesto na&amp;nbsp;dapat lamang na ibunyag ng sinuman ang kanilang nalalamang katiwalian dahil ito ang nagpapahirap sa mga mas nakararaming Filipino. Maging sa mga internet, social networking sites tulad ng Twitter at iba pa ay trending topic worldwide si Mendoza. Nangunguna rin sa popular search engine na Yahoo ang pangalan ni Heidi matapos ang ginawang pagtestigo sa House committee on justice. Kung maaalala, na&amp;shy;ging emosyonal ang apela ni Mendoza sa Kamara na tiyakin ang kanyang seguridad lalo na ang kanyang pamilya. Iginiit ni Mendoza, isang reserved officer na may ranggong lieute&amp;shy;nant colonel, na ang kanyang paglantad ay lalong nagdulot ng panganib sa kanyang buhay lalo na sa kanyang pamilya. Inamin ni Mendoza na siya ay nag-resign na sa Asian Development Bank epektibo nitong nakalipas na Enero kaya wala siyang trabaho ngayon.</body>
<link>http://www.philstar.com/Article.aspx?articleId=653801&amp;publicationSubCategoryId=92</link>
</article>
<article>
<title>Super cyclone tatama sa Queensland</title>
<author>Ni Ellen Fernando</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Nagpalabas ng ka&amp;shy;utu&amp;shy;san ang Australian government upang lumikas ang mga residente, kabilang ang mga Pinoy na tatamaan ng sinasabing pinakama&amp;shy;lakas na bagyo o cyclone “Yasi” ang Queensland na kamakailan lamang ay binayo ng matinding pagbaha. Pinapayuhan ng Embahada ng Pilipinas sa Australia ang mga Pinoy na nakatira sa mga maapektuhang lugar sa Queensland na lumikas sa ligtas na lugar. Sa report na natanggap ng Department of Foreign Affairs, inilagay na ng Australian&amp;nbsp;Bureau of Meteorology&amp;nbsp;sa Category 5, o ang pinakamataas na level nag&amp;nbsp;bagyo. Ang landfall ng bagyo ay&amp;nbsp;tinataya nilang&amp;nbsp;“life threatening” o mapa&amp;shy;nganib sa buhay ng mga tao. Ang Severe Tropical Cyclone “Yasi” ay may lakas na&amp;nbsp;hangin na 295 kph (183 mph) at inaasahang mananatili ang lakas nito hanggang sa tumama sa lupa sa&amp;nbsp;northeastern Queensland ng kinagabihan ng Miyerkules (oras sa Australia). Ang pinakamalakas na hangin ay inaasahang tatama sa mga lugar&amp;nbsp;ng Cairns, Innisfal, Port Douglas at Townsville kaya&amp;nbsp; pinayuhan ang lahat ng nakatira dito na lumikas bago ang landfall ni “Yasi”.</body>
<link>http://www.philstar.com/Article.aspx?articleId=653802&amp;publicationSubCategoryId=92</link>
</article>
<article>
<title>Ochoa lusot agad sa CA</title>
<author>Ni Malou Escudero</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Walang kahirap-hirap na nakalusot kahapon sa makapangyarihang Commission on Appointment si Executive Secretary Paquito Ochoa. Halos limang minuto lamang tumagal ang pagsalang ni Ochoa dahil walang senador o kongre&amp;shy;sista ang nagtangkang magtanong at wala ring naging oppositor para sa kaniyang&amp;nbsp;ad interim appointment. Naging kagulat-gulat din na mismong si Senator Joker Arroyo pa ang nagrekomenda sa ad interim appointment ni Ochoa sa committee level ng CA. Halos ilang oras lamang matapos makumpirma, agad ding isinalang si Ochoa sa plenary session kung saan mabilis rin siyang nakalusot matapos iindorso ni Zamboanga del Norte Rep. Rosendo Labadlabad. Nauna rito, sinabi ni Arroyo na mismong si Pa&amp;shy;ngulong Aquino ang pumili sa kaniyang chief of staff kaya dapat lamang na pagbigyan ito. Matatandaan na naunang binanatan ni Arroyo ang mga nakapaligid sa Pangulo na para umanong nasa on-the-job training o OJT. Hindi naman naging kasing palad ni Ochoa si Health Secretary Enrique Ona na sumabit dahil sa polisiya niya sa maluwag na bentahan ng human organ. Si Sen. Miriam Defensor Santiago ang humarang sa pagpapatibay ng appointment ni Ona, da&amp;shy;ting executive director ng National Kidney Institute (NKI). Kinuwestiyon ni Santiago ang pagluluwag nito sa organ donation, kung saan maraming Filipino na isang kahig isang tuka ang napipilitang magbenta ng kanilang organ. Muling isasalang sa CA si Ona sa susunod na Miyerkules.</body>
<link>http://www.philstar.com/Article.aspx?articleId=653803&amp;publicationSubCategoryId=92</link>
</article>
<article>
<title>6 PNP officials sinuspinde sa Russia trip</title>
<author>Ni Angie dela Cruz</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Muling pinagtibay ng tanggapan ng&amp;nbsp;Ombudsman ang nauna nilang desisyon na nagpapataw ng anim na buwang suspensyon sa anim na opisyal ng Philippine National Police (PNP) dahil sa maanomalyang pagbiyahe ng mga ito sa Russia noong Oktubre 7-11, 2008. Nagpalabas ng 13-pahinang kautusan si Ombudsman Ma. Merceditas Gutierrez na tuluyang nagsususpinde nang walang suweldo kina Disbursing Officer Samuel Rodriguez; Finance Service Director Orlando Pestano; Budget Division Director Tomas Rentoy III; Police Superintendent Elmel Pelobello; Directorate for Human Resources and Doctrine Development Director German Doria; at Directorate for Operations Director Silverio Alarcio, Jr. Nahaharap sa kasong grave misconduct, kawalan ng katapatan at conduct prejudicial to the best interest of the service ang anim na opisyal. Nag-ugat ang kaso sa maanomalyang pagbiyahe ng anim sa St. Petersburg, Russian Federation para sa isang opisyal na misyon bilang kinatawan ng PNP sa 77th Interpol General Assembly. Hindi umano kuwalipikado ang anim na bumiyahe sa labas ng bansa alinsunod na rin sa batas. Inakusahan din ang mga opisyal ng pulis na tu&amp;shy;manggap ng travel allowances na mahigit sa halagang itinakda ng batas at nameke ng acknowledgment receipts para matakpan ang naigawad sa kanilang pondo na kinuha umano mula sa PNP Confidential and Intelligence Funds. Gumamit din umano ang anim ng passports na nababasa lamang ng regular na makina na malinaw na paglabag sa Passport Law. Iniba rin ng mga opisyal ang kanilang ruta na taliwas sa itineraryong kanilang isinumite at inaprubahan ng ahensiya. Business class pa ang tickets na kinuha ng mga ito sa halip na economy class sa kanilang pagbiyahe patungo sa St. Petersburg.</body>
<link>http://www.philstar.com/Article.aspx?articleId=653804&amp;publicationSubCategoryId=92</link>
</article>
<article>
<title>P6.50 bagong pasahe sa dyip ng students, seniors</title>
<author>Ni Angie dela Cruz</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Aabutin ng P6.50 ang magiging singil na pamasahe ng mga pampasaherong jeep sa mga mag-aaral at elderly na pasahero ng naturang sasakyan. Ito ang nilinaw ng Land Transportation Franchising Regulatory Board (LTFRB) kasunod ng ipinatupad na P8 minimum fare sa jeep mula sa dating P7 kahapon. Ayon sa LTFRB, ang mga estudyante at mga matatanda ay entitled sa 20 percent&amp;nbsp;discount sa mga jeep kayat P6.50 lamang ang dapat na singilin sa kanila ng mga driver . Bukas ang tanggapan ng LTFRB para sa mga reklamo at sumbong laban sa mga abusadong driver na masyasong mataas maningil ng pasahe o ‘di nagbibigay ng discount sa mga mag-aaral at senior citizens.</body>
<link>http://www.philstar.com/Article.aspx?articleId=653805&amp;publicationSubCategoryId=92</link>
</article>
<article>
<title>Dominguez bros. kinasuhan ng pamilya Lozano</title>
<author>Ni Gemma Garcia</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Kinasuhan ng abogadong si Oliver Lozano, pamilya nito at ng Philippine National Police (PNP) sa Department of Justice (DOJ) ang umano’y lider ng sindikato ng carnapping na sinasabing responsable sa pagpatay sa anak ng una na si Emerson Lozano. Kabilang sa mga sinampahan ng kasong carnapping with murder ang magkapatid na Raymond at Roger Dominguez at ilan pang John Does. Sinabi ni Lozano na ibinase nila ang pagsasampa ng kaso sa findings ng composite team na Task Force Lozano, mga ebidensya at testimonya ng mga testigo. Iginiit ng abogado sa kanyang reklamo na mahina ang depensa ni Raymond na siya ay nasa korte at hindi maaring magbigay ng utos na patayin si Emerson. “If he had a hearing in court, there is no evidence to prove that he did not leave the court. There is no evidence that he could not instruct thru cellphone or other persons before or during the alleged court hearing,”giit pa ni Lozano. Matibay din umano ang testimonya ng star witness na si Alfred Mendiola kayat inilipat na rin nila ito ng safe house dahil may planong patayin ang testigo. Bukod kay Mendiola mayroon pang hawak na testigo si Lozano na kabilang sa grupo ni Dominguez. Magugunita na ang batang Lozano at kasama nitong si&amp;nbsp;Ernanie Sencil ay pinatay at sinunog ang mga bangkay matapos dukutin&amp;nbsp;at tangayin ang ibinebentang KIA Carnival noong Enero 12, 2011.</body>
<link>http://www.philstar.com/Article.aspx?articleId=653806&amp;publicationSubCategoryId=92</link>
</article>
<article>
<title>Miriam naguwapuhan kay Trillanes</title>
<author>Ni Malou Escudero</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Sa bibihirang pagkakataon nagpahayag kahapon ng paghanga sa kaniyang kapwa mambabatas&amp;nbsp;si Senator Miriam Defensor-Santiago matapos punahin ang kaguwapuhan ni Senator Antonio Trillanes IV. Matapos ang sponsorship speech kahapon ni Trillanes tungkol sa panukalang batas na naglalayong palakasin ang career executive system sa bansa, tumayo si Santiago hindi para mag-interpellate o magtanong kay Trillanes kundi upang ipahayag lamang na&amp;nbsp;napuna niya ang kaguwapuhan ng senador. “I noticed that Sen.Trillanes is the youngest and the most handsome senator,” sabi ni Santiago sa 39-anyos na senador. Ayon pa kay Santiago, nais lamang niyang ipanukala kay Trillanes na ngumiti ito paminsan-minsan upang mas gumuwapo pa ang kaniyang hitsura. Masyado umanong “apprehensive” ang hitsura ni Trillanes at mukhang palagi itong nakahandang mag-martsa sa harap ng Senado. &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; “What I really want to say is this is the maiden speech of our newest colleague. I therefore move for a one minute suspension to congratulate him and welcome him formally to our ranks,” nakangiting sabi pa ni Santiago.</body>
<link>http://www.philstar.com/Article.aspx?articleId=653807&amp;publicationSubCategoryId=92</link>
</article>
<article>
<title>'Di pag-upo ni Reyes sa BOC ipinagbunyi</title>
<author>Ni Butch Quejada</author>
<date>
<month>February</month>
<day>03</day>
<year>2011</year>
</date>
<body>MANILA, Philippines - Ipinagbunyi ng mga kawani ng Bureau of Customs ang pagkakabimbin sa pagpapaupo kay Prudencio Reyes Jr. bilang deputy commissioner for intelligence group ng BOC matapos matuklasan na hindi ito naitalaga sa administrasyong Aquino. Bukod dito, sinasabing sangkot din umano ito sa patung-patong na kasong katiwalian at napatunayan umano sa Court of Appeals at Korte Suprema na nagkasala. Ayon sa mga empleyado, natuwa sila nang pormal na ianunsyo ni Customs Commissioner Lito Alvarez na naka- freezed ang appointment ni Reyes dahil umano sa indikasyon na posibleng kabilang ito sa midnight appointment ng nakaraang administrasyon. Naniniwala ang mga empleyado ng Customs na sapat na ang kasong 600 milyong pisong graft case na kinasasangkutan ni Reyes at ang pagkaka-convict sa kanya sa CA at SC upang hindi na ito makahawak pang muli ng anumang position sa gobyerno at hindi na kailanman dapat ma-reinstate.</body>
<link>http://www.philstar.com/Article.aspx?articleId=653808&amp;publicationSubCategoryId=92</link>
</article>
<article>
<title>Otso na!</title>
<author></author>
<date>
<month>February</month>
<day>03</day>
<year>2011</year>
</date>
<body>.</body>
<link>http://www.philstar.com/Article.aspx?articleId=653960&amp;publicationSubCategoryId=92</link>
</article>
<article>
<title>Double murder vs Ping ibinasura ng CA</title>
<author>Ni Gemma Garcia</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Ibinasura kahapon ng Court of Appeals (CA) ang kasong double murder laban kay Sen. Panfilo “Ping” Lacson kaugnay sa Dacer-Corbito case. Sa 80-pahinang desis&amp;shy;yon ng CA 6th division, binaliktad nito ang dalawang desisyon ng Manila Regional Trial Court (RTC) branch 18 na nagdidiin kay Lacson sa pagpatay sa publicist na si Bubby Dacer at driver nitong si Emmanuel Corbito noong Nobyembre 2000. “The orders dated Feb. 4, 2010 and July 23, 2010 of public respondent court [Manila RTC Branch 18] finding probable cause for the is&amp;shy;suance of warrants of arrest against petitioner [Lacson] are nullified and set aside,” nakasaad sa desisyon. Pinababawi din ng CA ang warrant of arrest na ipinalabas ng Manila RTC laban sa senador.&amp;nbsp; Nilinaw ng CA na mahina ang kaso na isinampa laban kay Lacson at walang kredibilidad si Cesar Mancao upang ma&amp;shy;&amp;shy; ging testigo sa kaso.&amp;nbsp; Igiiniit pa sa desisyon na sa&amp;nbsp;simula pa lang ay dapat na ibinasura na ng RTC ang kaso na isinampa ng DOJ laban kay Lacson dahil sa kawalan ng sapat na batayan.&amp;nbsp; Ito ay matapos na makita ng mga mahis&amp;shy;trado ang ilang inconcistencies ng korte ang ilang pahayag ni Mancao na pawang hearsay lamang naman umano.&amp;nbsp; Partikular na tinukoy ang Pebrero 13, 2009 af&amp;shy;fidavit ni Mancao nakasaad na wala siyang natatanggap na anumang banta o pressure subalit sa isinagawang re-direct examination sa korte ay sinabi nito na noong 2007 ay nakatanggap siya ng tawag mula kay ISAFP Brig. Gen. Romeo Prestoza na nag-aalok sa kaniya ng re-instatement kapalit ng hindi pagdadawit kay Lacson sa kaso.&amp;nbsp; Ginamit ding batayan ng CA ang mga naunang affidavit ni Mancao kung saan sa kaniyang kontra salaysay noong June 2001 at affidavit noong March 2007 ay sinabi nito na wala siyang alam na may kinalaman si Lacson sa sinasabing special ope&amp;shy;&amp;shy;&amp;shy;ration.&amp;nbsp; Matatandaan na sa nasabing special operation ay planong likidahin si Dacer. Iginiit din ng CA na ang alegasyon ng mga anak ni Dacer na sina Carina Da&amp;shy;cer, Sabina Dacer-Reyes, Emily Dacer-Hungerford at Amparo Dacer-Henson na ang senador ang mastermind sa pagpatay sa kanilang ama dahil sa pagtanggi nito sa kanyang appointment bilang Chief PNP ay walang basehan at hindi sinusuportahan ng mga ebidensya. Si Lacson ay nagtago noong Pebrero 2010.</body>
<link>http://www.philstar.com/Article.aspx?articleId=654311&amp;publicationSubCategoryId=92</link>
</article>
<article>
<title>Gen. Villanueva nabukulan ng P160M?</title>
<author></author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Lumutang kahapon ang posibilidad na “nabukulan” o hindi nakarating kay&amp;nbsp;dating AFP chief of staff Diomedio Villanueva ang “pabaon” sa kanyang&amp;nbsp;P160 milyon noong magretiro ito sa militar. Ayon kay dating mi&amp;shy;li&amp;shy;&amp;shy;tary officer George Ra&amp;shy;busa, nagkaroon siya ng duda kung nakarating kay Villanueva ang P160 mil&amp;shy;yon dahil hindi naman siya ang personal na nagbigay ng nasabing salapi kundi ipinadaan niya ito kay dating military comptroller Carlos Garcia. Sinabi ni Rabusa sa hearing ng Blue Ribbon Committee, idineposito muna niya sa isang branch ng Security Bank ang P160 milyon na iniutos ni Garcia na kunin na upang ipabaon kay Villanueva. Dahil hindi pinayagan si Rabusa ng branch manager na kunin ng minsanan ang P160 milyon, paunti-unti umano nitong kinuha ang pera at ibinigay kay Garcia. Pero nagkaroon umano ng duda si Rabusa na nakakarating kay Villa&amp;shy;nueva ang nasabing salapi. Maging si dating AFP chief of staff Roy Cimatu ay nakatanggap din umano ng P80 milyon pabaon pero ipinadaan din ito kay Garcia. Matatandaan na unang ibinunyag ni Rabusa ang pagde-deliver ng P50 milyon kay dating AFP chief of staff Angelo Reyes bukod pa dito ang P5 milyong buwanang payola noong nakaupo pa sa serbisyo. Ibinunyag din ni Ra&amp;shy;busa na sabit sina Reyes, Villa&amp;shy;nueva at Ci&amp;shy;matu, at maging sina Garcia at Jacinto Ligot sa umano’y pagbili ng nasa P200 mil&amp;shy;yong halaga ng bala mula sa Thailand bukod pa sa $2 milyong unmanned aerial vehicle na ginawa ng walang public bidding. Ayon kay Rabusa, kasama si Reyes sa pagbili ng P200 milyong ha&amp;shy;laga ng bala samantang siya at&amp;nbsp;si Ligot naman ang umayos sa transaksiyon.&amp;nbsp;&amp;nbsp;&amp;nbsp; Kinumpirma naman kahapon ng bagong testigo na si&amp;nbsp;Air Force Lt. Col. Antonio&amp;shy; Ramon Lim ang mga isiniwalat ni Rabusa&amp;nbsp;na katiwalian sa AFP. Naluluhang humarap sa pagdinig ng Senado si Lim upang humingi ng proteksiyon para sa kaniyang pamilya.&amp;nbsp;&amp;nbsp; &amp;nbsp; Gusto niyang maging state witness nang hindi natatanggal sa&amp;nbsp; serbisyo kung ilalantad niya ang buong katotohanan sa katiwalian na ginawa ng mga dating chief of staff. Isang instructor pilot si Lim, mula sa PMA Class 1986 at kasama ni Rabusa na nagkakamada ng pera na idini-deliver umano kay Garcia na siyang kumukuha ng pabaon system para umano sa ilang mga mag&amp;shy;reretirong Chief of Staff sa panahon ni da&amp;shy;ting Pa&amp;shy;ngu&amp;shy;long Gloria Macapagal Arroyo&amp;shy;. Siniguro naman ng Malaca&amp;ntilde;ang na lahat ng suporta at proteksiyon ay handang ibigay ng gobyerno sa mga witness na nagbunyag ng mga anomalya sa AFP. (Malou Escudero/Joy Cantos/Rudy Andal)</body>
<link>http://www.philstar.com/Article.aspx?articleId=654312&amp;publicationSubCategoryId=92</link>
</article>
<article>
<title>Garcia, Ligot ipakukulong</title>
<author>Ni Malou Escudero</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Nagbabala ang ilang senador na ikukulong nila sa isa sa mga kuwarto sa Senado sina&amp;nbsp;dating military comptrollers Carlos Garcia at Jacinto Ligot kung patuloy na tatangging sagutin ang mga tanong tungkol sa korupsiyon sa militar&amp;nbsp;partikular ang sistema ng “pabaon, pasalubong” at “bukulan”. Sa hearing kahapon ng Senate Blue Ribbon Committee, napikon na si Sen. Jinggoy Estrada sa paulit-ulit na&amp;nbsp;paggamit ni Garcia ng mga katagang “right against self incrimination”. Sina&amp;nbsp;Sen. Franklin Drilon at Estrada ang nagsulong na i-contempt na si Garcia na hindi lamang natuloy dahil sa kawalan ng quorum ng komite. Sinabi ni Estrada na kung hindi naipakulong ng Sandiganbayan si Garcia ay Senado ang magkukulong ito. Nagbabala rin si Estrada na kasama sa ikukulong si Ligot dahil sa patuloy nitong pagkalimot sa mga nangyaring pagbibigay ng pabaon at pasalubong sa mga naging chief of staff ng AFP. Itinanggi ni Ligot ang mga isiniwalat ni dating military budget officer Lt. Col. George Rabusa na maraming beses silang nagkasama sa pagtungo sa tahanan ni dating AFP chief of staff Angelo Reyes upang ibigay ang&amp;nbsp;buwanang payola at maging ang P50 mil&amp;shy;yong pabaon ng magretiro sa serbisyo ang heneral. Hindi rin maalala ni Ligot ang ibinunyag ni Rabusa na binigyan sila ng relo ni Reyes. Dahil halos walang ibinigay na matinong sagot sa komite sina Garcia at Ligot, sinabi ni Estrada na sa susunod na pagdinig sa Lunes ng umaga ay siguradong ikukulong na nila sa Senado ang dalawa. Samantala, umapela naman sa mga senador si dating COA Heidi Mendoza na huwag na siyang paharapin sa hearing ng Blue Ribbon Committee. Labis anya siyang nasasaktan sa naramdamang pang-iiwan sa kaniya ng mga institusyong kaniyang pinaglingkuran. Si Mendoza sana ang ‘last resource person’ sa susunod na hearing ng komite. Pinagbigyan naman ng mga senador ang kahilingan ni Mendoza.</body>
<link>http://www.philstar.com/Article.aspx?articleId=654313&amp;publicationSubCategoryId=92</link>
</article>
<article>
<title>Plea bargain ni Garcia pinapabawi</title>
<author>Ni Malou Escudero</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Matapos gisahin sa Se&amp;shy;nado, napapayag kahapon ng mga senador si&amp;nbsp; Ombudsman Merceditas Gutierrez na maghain ng manifestation sa Sandi&amp;shy;gan&amp;shy;bayan upang hilingin na ipagpaliban muna ang pagpapalabas ng de&amp;shy;sisyon sa plea bargain agreement na pinasok ng Ombudsman&amp;nbsp;kay dating AFP comptroller Carlos Garcia. Si Sen. Franklin Dri&amp;shy;lon ang unang humirit&amp;nbsp; kay&amp;nbsp;Gutierrez na bawiin muna ang mosyon para sa plea bargain dahil na rin sa mga bagong isyu katulad nang paglantad ni dating AFP budget officer George Ra&amp;shy;busa at dating COA auditor Heidi Mendoza. Una rito, iginiit ni Gutierrez na hindi basta-basta maaaring bawiin ang pinasok na plea bargain agreement dahil may sinusunod na proseso. Pero napapayag rin si Gutierrez na pag-aralan ang paghahain ng mos&amp;shy;yon. &amp;nbsp;</body>
<link>http://www.philstar.com/Article.aspx?articleId=654314&amp;publicationSubCategoryId=92</link>
</article>
<article>
<title>DepEd kapos ng 152,000 classrooms</title>
<author>Ni Mer Layson</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Inamin ng Department of Education (DepEd) na kapos sila ng 152,000 na classroom sa pagpasok ng school year 2011-2012. Ayon kay Education Secretary Armin Luistro, kapos sila ng pondo kaya nakipagkasundo ang DepEd sa League of Municipalities, League of Province at iba pang local government units para tustusan ang pagpapatayo ng mga kakulangan sa silid aralan. Sinabi ni Luistro, pagkakaisa ng lahat ng sector ang susi para makamit ng DepEd ang adhikaing mapagkalooban ng edukasyon ang lahat ng mamamayan. Kapos din ng103,000 na guro ang DepEd para sa pagbubukas ng klase sa buwan ng Hunyo.</body>
<link>http://www.philstar.com/Article.aspx?articleId=654315&amp;publicationSubCategoryId=92</link>
</article>
<article>
<title>Multinational firm inakusahan ng 'pamimirata'</title>
<author>Ni Butch Quejada</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Kinalampag ng isang Filipino manpower company ang Department of Justice (DOJ) at Department of Labor and Employment (DOLE) upang siyasatin ang mga posibleng paglabag ng Samsung Electronics Philippines Corporation (SEPCO). Dahil ito sa sinasabing syndicated at large-scale illegal recruitment ng mga opisyal at tauhan ng kumpanya sa pamamagitan ng pamimirata ng mga empleyado ng Filipino-owned recruitment agency. Iginit ng kumpanya na kasabay ng pagsisikap ng pamahalaan na mang-akit ng mga dayuhang mamumuhunan, dapat ding tiyakin ang pagpapatupad ng patas na batas sa bansa at parusahan ang mga dayuhang kumpanya na lumalabag sa batas. Bunsod ito ng uma&amp;shy;no’y pamimirata ng SEPCO ng 700 empleyado ng Temps and Staffers Inc. Nagsimula ito noong 2005 nang kunin ng SEPCO ang serbisyo ng TSI para magbigay sa kanila ng mga tauhang magpo-promote ng kanilang mga produkto sa Pilipinas at mga tauhan sa kanilang tanggapan. Dahil sa pagsisikap ng mga trained employees ng TSI, tumaas ang sales ng SEPCO sa P7.2 billion noong isang taon mula sa P2.8 billion noong 2007. Nagdesisyon ang SEPCO noong isang taon na huwag nang irenew ang kontrata nila sa TSI at lumipat sa SD Human Tech, isang kumpanya na pinatatakbo ng isang Korean national. Gayunman, hinikayat ng SD Human Tech ang mga empleyado ng TSI employees na umalis at lumipat sa kanilang kumpanya. Binigyang-diin ng TSI na hindi pa tapos ng mga empleyado ang kanilang kontrata sa kanilang kumpanya.</body>
<link>http://www.philstar.com/Article.aspx?articleId=654318&amp;publicationSubCategoryId=92</link>
</article>
<article>
<title>27 Pinoy sinimulang ilikas sa Egypt</title>
<author>Ni Ellen Fernando</author>
<date>
<month>February</month>
<day>04</day>
<year>2011</year>
</date>
<body>MANILA, Philippines - Lalong tumindi ang karahasan sa Egypt kaya si&amp;shy;nimulan na rin ng pamahalaan na isagawa ang voluntary repatriation sa 27 Pinoy pauwi bukas sa Pilipinas. Ayon sa Department of Foreign Affairs (DFA), ang 27 repatriates ay binubuo ng 12 kababaihan, 5 lalaki&amp;nbsp;at 9 na menor de edad. Tatlo sa mga ito ay nurses mula&amp;nbsp;Dar Al Fouad Hospital habang ang iba ay pawang&amp;nbsp;household service workers at scholars sa Al-Azhar University. Ang 16 sa mga uuwi ay magmumula sa&amp;nbsp;Maadi area sa Cairo, tatlo mula sa&amp;nbsp;Dar Al Fouad Hospital&amp;nbsp;sa &amp;nbsp;Giza at ang lima ay mula sa&amp;nbsp;Nasr City.&amp;nbsp;May dalawa naman&amp;nbsp;na&amp;nbsp;kasalukuyang nasa pangangalaga ng&amp;nbsp;Filipino Workers Resource&amp;shy; Center ng Embahada ng Pilipinas sa Cairo.&amp;nbsp; Tiniyak naman ng DFA na walang Pinoy ang kabilang sa mga casualties&amp;nbsp;dahil walang ulat&amp;nbsp;na natatatanggap ang Embahada na target ang mga dayuhan sa marahas na kilos-protesta.</body>
<link>http://www.philstar.com/Article.aspx?articleId=654321&amp;publicationSubCategoryId=92</link>
</article>
<article>
<title>Swerte?</title>
<author></author>
<date>
<month>February</month>
<day>04</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=654332&amp;publicationSubCategoryId=92</link>
</article>
<article>
<title>Ping pwede pang arestuhin - DOJ</title>
<author>Ni Gemma Garcia</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Nilinaw kahapon ni Justice Secretary Leila de Lima na puwede pang arestuhin si Senator Panfilo “Ping” Lacson dahil&amp;nbsp;epektibo pa ang arrest warrant laban sa kanya hanggang hindi pa pinal na pinapawalang bisa ito. Sinabi ni de Lima, na maliban na mayroong categorical pronouncement na final at executory na ang pagpapawalang bisa sa warrant of arrest ay hindi ito maaring alisin. Hindi pa nababasa ng Kalihim ang desisyon ng Court of Appeals (CA) na nagbabasura sa double murder case ni Lacson kaugnay sa Dacer-Corbito subalit pag-aaralan na rin&amp;nbsp;ng DOJ kung ano pa ang kanilang maaring hakbang&amp;nbsp;kabilang na dito ang paghahain ng motion for reconsideration o ang pag-apela sa Korte Suprema. Tiniyak na rin ng abogado ng pamilya Dacer&amp;nbsp;na si Atty. Demetrio Custodio na iaapela nila sa Korte Suprema ang desisyon ng CA. Inihayag na rin ni State prosecutor Hazel Valdez na magsasampa sila ng motion for reconsideration upang kontrahin ang resolution ng CA dahil mayroon pa umano silang 15-araw upang umapela. Dahil dito kaya nana&amp;shy;wagan din ang abogado na huwag itigil ang paghahanap laban sa Senador dahil hindi pa pinal ang desisyon ng CA kaya in-effect pa rin umano ang warrant of arrest laban dito. Naniniwala si Custodio na kakatigan ng hukuman ang kanilang ihahaing apela na nagbabasura sa double murder case laban kay Lacson. Magugunita na si Lacson ang itinuturong utak sa pagpatay kay Dacer at driver nitong si Emmanuel Corbito noong Nobyembre 2000. Nagsimulang magtago ang senador noong Peb&amp;shy;rero 2010.</body>
<link>http://www.philstar.com/Article.aspx?articleId=654442&amp;publicationSubCategoryId=92</link>
</article>
<article>
<title>PNP general protektor ng carjacking?</title>
<author>Ni Joy Cantos</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Isang Chief Superintendent o one-star general ang iniimbestigahan na ngayon ng PNP-Highway Patrol Group hinggil sa posibleng pagkakasangkot nito o pagbibigay proteksyon sa carjacking syndicates sa bansa. Gayunman, hindi muna pinangalanan ni PNP-HPG Director, Chief Supt Leonardo Espina ang heneral dahil patuloy pa ang pangangalap nila ng mga ebidensya. Ang tanging clue na ibinigay ni Espina ay walang posisyon ngayon ang heneral pero hindi malinaw kung retirado na ito o aktibo pa sa serbisyo. Kabilang sa iniimbestigahan ay ang posibleng koneksyon ng heneral sa notoryus na Dominguez carjacking group na pinamumunuan ng magkapatid na Raymond at Roger. Ang mag-utol ang itinuturong nasa likod ng pagdukot, pagpatay at pagsunog sa mga bangkay ng dalawang car dealer na sina Venson Evangelista at Emerson Lozano gayundin sa kasama ng huli na si Ernani Sencil na nadamay sa insidente. Tiniyak naman ni Espina na may paglalagyan ang heneral at mga ka&amp;shy;sabwat nito. Aminado rin si Espina na malawak ang network ng operasyon ng carnapping syndicate na aniya’y may galamay hindi lang sa pulisya kundi pati sa Land Transportation Office. Sa LTO anya ginagawa ang panduduktor ng mga papeles. Dito inaayos ang certificate of registration at official receipt ng mga ninakaw na sasakyan. Hindi naman nagkomento si Espina sa posibilidad na abot ang koneksiyon ng sindikato sa mga piskal at court officials.</body>
<link>http://www.philstar.com/Article.aspx?articleId=654444&amp;publicationSubCategoryId=92</link>
</article>
<article>
<title>Gabinete ni P-Noy ipapatawag sa Senado</title>
<author>Ni Malou Escudero</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Matapos mapuna na parang pinapabayaan lamang ng gobyerno ang patuloy na pagtaas ng presyo ng mga panguna&amp;shy;hing bilihin, pinag-iisipan ni Senator Manny Villar na pagpaliwanagin sa Senado ang ilang miyembro ng Gabinete ni Pangulong Aquino. Ayon kay Villar, naka&amp;shy;ka&amp;shy;bahala na ang pagtaas ng presyo ng gasolina, tubig, kuryente, toll fee at maging ng ilang basic goods. “My committee is thinking of going thru a formal investigation in all of these. I’m hoping that we don’t have to do this because marami din kaming trabaho, napupuna ko lang parang walang umaangal, parang whatever the price increase noted lang tayo ng noted. Tubig, gasolina, kuryente, toll rate taas lang ng taas eh” sabi &amp;nbsp;ni Villar, chairman ng senate committee on trade and commerce Kabilang sa mga pinag-iisipang ipatawag ni Villar sina Energy Secretary Jose Almendras, DOTC Secretary Jose “Ping” de Jesus at DTI Secretary Gregory Domingo. Ikinabahala ni Villar ang palpak na basehan ng DTI&amp;nbsp;sa epekto ng pagtaas ng gasolina at toll fee sa presyo ng produkto sa bansa. Matatandaan na sinabi ni DTI Undersecetary Zenaida Maglaya sa komite ni Villar nitong Miyerkules na hindi makakaapekto sa presyo ng mga pangu&amp;shy;nahing bilihin sa bansa kahit pa pumalo sa P50 ang presyo kada litro ng gasolina. Pero sinabi ni Villar na maaapektuhan ang pres&amp;shy;yo ng produkto ng transport cost o pagbibiyahe nito.</body>
<link>http://www.philstar.com/Article.aspx?articleId=654445&amp;publicationSubCategoryId=92</link>
</article>
<article>
<title>Yaman ng Dominguez brothers busisiin</title>
<author>Ni Gemma Garcia</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Hiniling ni Atty. Oliver Lozano sa Anti-Money Laundering Council (AMLC) na imbestigahan at pigilin ang lahat ng pera sa bangko at mga ari-arian ng magkapatid na&amp;nbsp;Raymond at Roger Dominguez. Sa kanyang liham sa AMLC, tinukoy ni Lozano na ang pagkakasangkot ng dalawa sa mga kaso ng carnapping at pagpatay ay sapat nang batayan para maimbestigahan ang dalawa sa posibleng paglabag sa Anti-Money Laundering Law. Naghihinala rin si Lozano na ang kinita ng da&amp;shy;lawa mula sa iligal nilang gawain ay naibahagi nila sa kanilang mga pamilya o kaya ay ginamit sa pagnenegosyo para palabasing kumita sila sa legal na pamamaraan. Dahil dito kayat&amp;nbsp;hiniling din ni Lozano na maimbestigahan ang mga kaanak ng magkapatid na Dominguez gayundin ang kasintahan ni Raymond na si Katrina Paula. Una nang ipinagharap ni Lozano ng reklamong carnapping with murder ang mag-utol sa Department of Justice (DOJ) dahil sa nangyaring pagpaslang sa kanyang anak na si Emerson.</body>
<link>http://www.philstar.com/Article.aspx?articleId=654446&amp;publicationSubCategoryId=92</link>
</article>
<article>
<title>P-Noy interesado kay Heidi</title>
<author>Ni Rudy Andal</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Interesado si Pangulong Aquino na kunin ang serbisyo ni whistleblower Heidi Mendoza kung nais nitong magtrabaho sa gobyerno. Sinabi ni Pangulong Aquino sa ambush interview na kakausapin muna niya ang dating COA auditor kung nais ba nitong muling maglingkod sa pamahalaan. “She already stated the stress that she and her family has undergone. She has already contributed. Now if she’s willing to contribute more, why not,” wika pa ng Pangulo. “Baka naman lumabas na napilitan siya sa isang bagay na medyo nahirapan na rin siya. Ayoko naman mamilit,” paliwanag pa ng chief executive. Tumestigo si Mendoza sa imbestigasyon ng Kamara at Senado kaugnay sa corruption sa AFP partikular ang mga tran&amp;shy;saksyon ni dating military comptroller Carlos Garcia.</body>
<link>http://www.philstar.com/Article.aspx?articleId=654447&amp;publicationSubCategoryId=92</link>
</article>
<article>
<title>Manloloko sa 'Patrol 117' kulong</title>
<author>Ni Malou Escudero</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Dahil sa pagdami ng bilang ng mga nanloloko o ‘prank callers’ sa Hotline Patrol 117, nais ni Sen. Juan Miguel Zubiri na makulong ang mga ito. Sa Senate Bill 2667 na may titulong “Hotline Patrol 117 Act of 2011”, parusang pagkabilanggo ng anim na buwan ang ipapataw sa mga mapapatunayang manloloko sa 117 at kahalintulad na emergency hotline na itatayo sa bawat lalawigan sa bansa. Pinuna ni Zubiri na simula ng itatag ang Patrol 117 noong 2003, karamihan sa tawag na natanggap ay pawang nanloloko lamang, Sa data ng Patrol 117 office, umaabot sa average na 1,500 ang tawag sa nasabing hotline pero tatlo o apat lamang dito ang lehitimo. Lumalabas&amp;nbsp;na mahigit sa 98% ay pawang mga “prank calls” at walang katuturan. Naniniwala si Zubiri na hindi dapat ginagamit sa panloloko ang nasabing hotline lalo na’t patuloy na tumataas ang kriminalidad sa bansa katupad ng kidnapping at carjacking. Bukod sa kulong ng mula 15 araw hanggang&amp;nbsp;anim na buwan, pagmumultahin din ng nasa P50,000 ang mga prank callers. Lumutang ang isyu sa hearing ng Senado kaugnay sa panukalang iparehistro na ang mga pre-paid SIM card dahil bukod sa nagagamit ito sa kriminalidad ay nagagamit rin sa panloloko.</body>
<link>http://www.philstar.com/Article.aspx?articleId=654454&amp;publicationSubCategoryId=92</link>
</article>
<article>
<title>Entrance exam sa bagong pulis itinakda sa Abril 17</title>
<author>NI Danilo Garcia</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Itinakda ng National Police Commission (Napolcom) ang pagbibigay ng PNP Entrance and Promotional Examinations sa darating na Abril 17 para sa mga nais maging miyembro ng pulisya. Ngunit hindi tulad ng mga nakaraang pagtanggap ng aplikasyon, sinabi ni Napolcom Vice-Chairman Eduardo Escueta na binago nila ang ilang proseso kung saan kinakailangang personal na magtungo sa tanggapan ng Napolcom ang mga aplikante at isumite ang kanilang aplikasyon upang maiwasan ang “identity switch” o palitan ng tao na kukuha ng pagsusulit. Ang mga interesadong maging pulis ay maaaring magsumite ng kanilang aplikasyon mula Pebrero 7 hanggang Marso 11, 2011.&amp;nbsp;Bukas ang aplikasyon sa lahat ng sibilyan na nagtapos ng kolehiyo, hindi lalagpas ng 30-taong gulang, may taas na 1.62 metro sa lalaki at 1.57 sa babae. Ang mga papasa sa pagsusulit ay makakakuha ng ranggong Police Officer 1 habang ang mga papasa sa promotional exam ay aakyat sa ranggo na katumbas ng kinuhang “Eligibility Rank Coverage (ERC)”. Tinatayang nasa 2,000 examinees lamang ang tatanggapin ng Napolcom para sa PNP Entrance exam at 2,500 sa promotional exam.&amp;nbsp;“First-come, first-served basis” ang pagtanggap ng aplikante. Sinabi ng Napolcom na kanilang dadagdagan ang mga katanu&amp;shy;ngan ukol sa values upang ma&amp;shy;katiyak sila na ang mga makukuhang bagong pulis ay may kapabilidad na maging matino at hindi makasama sa mga bugok na recruits makaraan ang sunud-sunod na pagkakasangkot ng mga alagad ng batas sa katiwalian at krimen kamakailan.</body>
<link>http://www.philstar.com/Article.aspx?articleId=654455&amp;publicationSubCategoryId=92</link>
</article>
<article>
<title>'Loterya ng Bayan' palit sa masiao, jueteng</title>
<author>Ni Rudy Andal/Angie dela Cruz</author>
<date>
<month>February</month>
<day>05</day>
<year>2011</year>
</date>
<body>MANILA, Philippines - Ilulunsad ng Philippine Chartity Sweepstakes Office (PCSO) sa Mayo ang “Loterya ng Bayan” kapalit ng kontrobersyal na Small Town Lottery (STL). Ayon kay PCSO chairperson Margarita Juico, ang mga operators ay puwedeng magpatupad ng mga rules na akma sa kanilang lugar upang tuluyang masugpo ang illegal gambling na ‘jueteng’ at ‘masiao’. Sinabi ni Juico, puwedeng gayahin ng operator ng Loterya ang mga rules ng jueteng at masiao sa kanilang lugar. Magpapatupad din ng ‘quota’ ang PCSO sa mga operators ng Loterya sa pamamagitan ng “presumptive monthly revenue of the game operators’ upang maiwasan ang nangyari sa STL kung saan ay nadadaya ng mga operators ang gobyerno sa paglalahad ng kanilang totoong kinita. Kampante si Juico na kikita ng P12-B ang Loterya ng Bayan sa unang buwan pa lamang ng paglulunsad nito bilang kapalit ng STL.</body>
<link>http://www.philstar.com/Article.aspx?articleId=654456&amp;publicationSubCategoryId=92</link>
</article>
<article>
<title>Baon po please!</title>
<author></author>
<date>
<month>February</month>
<day>05</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=654600&amp;publicationSubCategoryId=92</link>
</article>
<article>
<title>Minimum na sahod sa bus drivers</title>
<author>Ni Malou Escudero</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Upang maiwasan ang pagiging kaskasero ng mga bus drivers na nagi&amp;shy;ging sanhi ng aksidente lalo na sa EDSA, isinulong ni Senator Miriam Defensor-Santiago ang panukalang batas na naglalayong gawing minimum ang sahod ng mga driver ng bus. Sa Senate Bill&amp;nbsp; No. 2664&amp;nbsp; o “Competence Accreditation&amp;nbsp; Program and Minimum Wage for Bus Drivers Act” ni Santiago, sinabi nito na palaging iniuugnay ang aksidente ng mga bus sa Metro Manila at sa mga probinsiya sa kawalan ng training at&amp;nbsp; sa suweldo ng mga drivers na palaging nagmamadali upang maka-quota. “Bus drivers operate their vehicles in a reckless and speedy manner since their income is dependent on the number of trips they make and the passengers they ferry in their limited hours of work. They are in effect always pressured to move fast,” sabi ni Santiago. Pinuna rin ni Santiago ang kawalan ng pormal na training ng mga drivers at parang palaging nanga&amp;shy;ngarera sa mga lansangan. Noong 2008, nakapagtala ng 4,825 aksidente ng bus ang Metropolitan Manila Development Authority (MMDA) o average na 13 bawat araw. Sa unang limang buwan naman ng 2009, nakapagtala kaagad ng 1,488 bus-related accidents ang MMDA. Sa pag-aaral na isinagawa ng Department of Transportation and Communication (DOTC) natuklasan na&amp;nbsp;85% ng mga aksidente sa lansangan ay dahil sa kamalian ng drivers. Sa sandaling maging ganap na batas, ang mga bus driver ay tatanggap na ng minimum na sahod base sa itinakda ng Regional Tripartite Wages and Productivity Boards. Magiging requirement din para sa mga gustong maging bus drivers ang pagkuha ng theory and hazard perception tests at practical driving test na ibibigay ng DOTC.</body>
<link>http://www.philstar.com/Article.aspx?articleId=654803&amp;publicationSubCategoryId=92</link>
</article>
<article>
<title>Taas pasahe sa LRT, MRT malabong maipatupad sa Marso</title>
<author>Ni Mer Layson</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Malabo pa umanong maipatupad sa buwan ng Marso ang planong taas-pasahe sa Light Rail Transit (LRT) at Metro Rail Transit (MRT). Ito ang sinabi kahapon ni Department of Transportation and Communication (DOTC) Undersecretary Dante Velasco, matapos ang dalawang araw na konsultasyon na isinagawa nitong Biyernes at Sabado hinggil dito. Ayon kay Velasco, tutol ang maraming sector sa naturang fare hike kaya’t imposibleng maipatupad nila kaagad ang planong pagtataas ng P1 kada kilo&amp;shy;metro sa pasahe ng LRT at MRT. Sa kabila naman nito, binatikos pa rin ng mga militanteng grupo ang DOTC matapos na lumitaw sa isi&amp;shy;nagawang konsultasyon na wala naman pala umanong basehan ang planong fare hike.&amp;nbsp; Sinasabing nagisa rin sa sariling mantika ng iba’t ibang sektor ng transportasyon ang DOTC sa ikalawang araw ng ‘public consultation’ kahapon. Ayon kay Renato Re&amp;shy;yes, secretary general ng grupong Bagong Alyansang Makabayan &amp;nbsp;(BAYAN), napilitang aminin ng DOTC na walang batayan ang planong taas pasahe. Lumilitaw kasi na noong nakarang taon, ang naitalang gastos ng LRTA para sa operasyon, maintenance, at suweldo ng mga nagtatrabaho sa tren ay nasa P2.535 bilyon. Nalikom naman mula sa mga ibinayad na pamasahe ng mamamayan ay P2.807 milyon, o mas ma&amp;shy;laki na ng P300 milyon. Unang sinabi umano ng DOTC na lumobo ang gastos sa tren dahil sa bilyun-bilyong dagdag na gastusin para sa ‘interest, bad debts, depreciation,’ at kung-anu ano pang bayarin sa mga pribadong korporas&amp;shy;yon.</body>
<link>http://www.philstar.com/Article.aspx?articleId=654804&amp;publicationSubCategoryId=92</link>
</article>
<article>
<title>3M batang Pinoy 'lampayatot', 2M malabo mata</title>
<author>Ni Mer Layson</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Tatlong milyong bata sa bansa ang ‘lampayatot’ (lampa at payat) o malnourished habang dalawang milyon ang malalabo ang kanilang mata. Ito ang nabatid kahapon mula sa isinagawang survey ng Food and Nutrition Research Institute (FNRI) sa mga batang hindi pa nag-aaral na may edad anim na buwan hanggang limang taong&amp;nbsp;gulang. Ginawa ng FNRI ang survey at pag-aaral upang mabatid ng mga kinauukulang opisyal ng gobyerno para makagawa ng kagyat na programa at aksiyon na magbibigay solusyon sa nasabing problema. Lumilitaw din sa pag-aaral ng FNRI na dalawa sa bawat 10 batang Pinoy&amp;nbsp;ay hindi nabibigyan ng sapat na enerhiya na dapat ay makuha o maibigay na “food consumption” sa isang bata. Pinayuhan din ng FNRI ang magulang ng mga bata na bantayan at salaing mabuti ang ibinibigay na pagkain sa kanilang mga anak upang hindi lumaking&amp;nbsp;lampa, payat&amp;nbsp;&amp;nbsp;at malabo ang paningin. Anang FNRI, kapag kulang sa sustansiya at bitamina ang kinakain ng isang bata ay magiging mahina ang “immune system” nito kaya mada&amp;shy;ling kapitan ng karamdaman. Inirerekomenda ng FNRI sa mga magulang ang pagbibigay ng balanse&amp;nbsp;at tamang pagkain para maging “bibo” ang isang bata, tulad ng&amp;nbsp;re&amp;shy;gular na pagpapainom ng gatas, pagkain&amp;nbsp;&amp;nbsp;ng isda, gulay, prutas, karne, mais, at root crops o lamang-ugat.</body>
<link>http://www.philstar.com/Article.aspx?articleId=654805&amp;publicationSubCategoryId=92</link>
</article>
<article>
<title>Lacson nasa watch list pa rin</title>
<author>Nila ni Gemma Garcia/Ludy Bermudo/Malou Escudero</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Mananatili pa rin sa Immigration watch list si Sen. Panfilo Lacson sa kabila ng pagkaka-abswelto ng Court of Appeals (CA)&amp;nbsp;sa Senador kaugnay sa Dacer-Corbito double murder case. Nilinaw ni BI officer-in-Charge Ronaldo Ledesma na kailangan pa umano ng isang kautusan&amp;nbsp;para maalis sa watch list ang pangalan ni Lacson suba&amp;shy;lit hanggang sa kasalukuyan ay wala pa silang natatanggap na kautusan mula sa korte. Ipinaliwanag ni Ledesma na kung kasama sa kautusan ng CA na i-lift ang travel watch list kay Lacson ay awtomatiko nila itong gagawin. Una nang iginiit ni Justice Secretary Leila de Lima na mananatili pa rin ang arrest warrant ng Senador hanggang walang final judgement ang hukuman na nagbabasura sa double murder case ni Lacson kaugnay sa pagpaslang sa PR man na si Salvador “Bubby” Dacer at driver nitong si Emmanuel Corbito noong Nobyembre 2000. Nagbanta naman kahapon ang abogado ni Lacson na si Atty. Alexander Poblador na maghahain sila ng kaso laban sa mga opisyal ng DOJ kung arestuhin nila ang senador sa sandaling lumutang ito. Naniniwala si Poblador na kasamang napawalang bisa ang warrant of arrest ng katigan ng CA ang pagbasura sa double murder laban sa kanyang kliyente.</body>
<link>http://www.philstar.com/Article.aspx?articleId=654806&amp;publicationSubCategoryId=92</link>
</article>
<article>
<title>74-anyos lola may sakit sa Saudi, hiling makauwi na sa Pinas</title>
<author>Ni Ellen Fernando</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Isang 74-anyos lola na nakaratay ngayon sa Saudi Arabia dahil sa sakit ang umaapela sa Department of Foreign Affairs (DFA) na mapauwi na siya sa Pilipinas. Si Irene Sto. Dominga, tubong Sta. Cruz, Manila ay kaslukuyang inaalagaan ng kanyang kaibigan at kapwa OFW na si Marcelina Calimag.&amp;nbsp; Biktima ng pagmamaltrato at pang-aabuso ng kanyang amo si Sto. Dominga at napuwersang tumakas at maging undocumented sa loob ng mahigit 10 taon sa Saudi. Siya ay dumating sa Saudi noong 1984 upang magtrabaho bilang domestic helper. Nabatid na dalawang buwan nang nasa Bahay Kalinga si Sto. Domingo at nag-aantay ng kanyang repatriation. Iginiit naman ng Migrante-Middle East na kung may&amp;nbsp;inalalaan ang DFA at OWWA na P50 milyon para sa paglilikas sa mga Pinoy sa Egypt ay dapat na pagtuunan din ng pansin ang mga OFWs na stranded at nakatengga lalo na sa isang matanda na at may sakit sa mga Bahay Kalinga ng mga Embahada.</body>
<link>http://www.philstar.com/Article.aspx?articleId=654807&amp;publicationSubCategoryId=92</link>
</article>
<article>
<title>Militar 'di dapat iprayoridad sa budget sa gobyerno</title>
<author>Ni Angie dela Cruz</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Nanawagan sa pamahalaang Aquino ang samahan ng mga dating political detainees na huwag nang bigyan ng prayoridad ang militar sa pagkakaloob ng malaking pondo sa ilalim ng taunang budget. Sinabi ni Fr. Dionito Cabillas, secretary general ng Samahan ng mga Detainees laban sa Detensiyon at Aresto o SELDA, ang nabunyag na mga katiwalian sa AFP ay sapat nang dahilan para higpitan ang sinturon ng militar. Lumalabas anilang&amp;nbsp;hindi nagugugol lahat sa seguridad ng bansa ang daang bilyon na pondo ng militar kundi napupunta ang malaking bahagi nito sa bulsa ng ilang opisyal. Ayon kay Cabillas, panahon na para ikonsidera ng gobyerno ang matagal nang panawagan na mas buhusan ng budget ang pangunahing serbisyo sa halip na ang military budget. Taun-taon umano ay&amp;nbsp;tumataas ang pondo ng militar base sa isinusumiteng budget ng Malakanyang&amp;nbsp;at ngayong 2011, P104.5 bilyon ang budget nito, mas mataas ng 6.35 percent kumpara noong 2010.</body>
<link>http://www.philstar.com/Article.aspx?articleId=654808&amp;publicationSubCategoryId=92</link>
</article>
<article>
<title>Suspension order ng Geoscience Bureau nilabag</title>
<author>Ni Butch Quejada</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Nilabag umano ng isang mining firm ang suspension order ng Mines and Geosciences Bureau sa mineral ore export permit ng mag-load ito ng dagdag na 600 metric tons ng chromite kamakalawa sa naunang ikinargang 4,800MT sa Port Baloganon, Masinloc, Zambales. Ayon sa Consolidated Mines Inc., una nang nag&amp;shy;labas ng kautusan ang MGB na suspendido ang export permit kaya walang dahilan para magkarga ng chromite sa barko ang Geo King Asia Mining Corporation. Subalit sa kabila nito ay isinagawa ang loading ng alas 10:15 ng gabi at natapos ng ala 1:45 ng hapon kamakalawa. February 1, 2011 ng ilabas ng Court of Appeals 16th division ang status quo order ngunit itinuloy pa rin umano ng Geo King ang pagkarga ng chromite sa barko. Nabatid na milyong halaga&amp;nbsp;ang nawawala sa kaban ng bayan dahil sa umano’y paglabag na&amp;nbsp;ito ng Geo King na ayon sa CMI ay maaring umiiwas ang naturang kompanya na magbayad ng malaking buwis sa gobyerno. Nadiskubre rin ng CMI na walang working permit ang 39 na Chinese workers ng Geo King&amp;nbsp;o illegal na nagtatrabaho sa Coto mines at Port Baloganon. Nanawagan ang CMI sa DOJ, BI, DOLE na&amp;nbsp;aksiyunan ang naturang problema sa mga illegal workers ng Geo King.</body>
<link>http://www.philstar.com/Article.aspx?articleId=654809&amp;publicationSubCategoryId=92</link>
</article>
<article>
<title>100 M lagda target ng 'Save Palawan'</title>
<author>Ni Angie dela Cruz</author>
<date>
<month>February</month>
<day>06</day>
<year>2011</year>
</date>
<body>MANILA, Philippines – &amp;nbsp;Pormal nang inilunsad ng Save Palawan Movement ang “No to Mining in Palawan” signature campaign na target makakalap ng 10 milyon lagda upang mawakasan na ang mga pagmimina sa lalawigan na sumisira sa kalikasan. Pinangunahan ni Ms. Gina Lopez, ng ABS-CBN Foundation ang programa bilang suporta na rin sa paghingi ng hustisya sa pagkamatay ng environmentalist na si Dr. Gerry Ortega. Nais ng grupo na hadlangan ang pagbibigay ng DENR ng mining permit sa may mahigit 40 mining applications dahil kung papayagan ito ay tuluyang mawawasak ang tirahan ng mga tao at pinagkukunan ng kabuhayan at wala ng matitirahan ang susunod na henerasyon.Sinabi naman ni Palawan Mayor Hagedorn na kailangan ang pagtutulungan ng bawat isa para mai&amp;shy;salba ang Palawan dahil sa kanyang bayan sa Puerto Princesa, ito lamang ang walang mining, walang pabrika at logging. Nabatid na 50 porsi&amp;shy;yento ng pagkain sa Metro Manila ay nagmumula sa Palawan o may 6 milyon katao anya ang nasusuportahan sa pagkain ng Palawan sa isang araw. &amp;nbsp;&amp;nbsp;</body>
<link>http://www.philstar.com/Article.aspx?articleId=654810&amp;publicationSubCategoryId=92</link>
</article>
<article>
<title>Heneral Korap!</title>
<author></author>
<date>
<month>February</month>
<day>06</day>
<year>2011</year>
</date>
<body>.</body>
<link>http://www.philstar.com/Article.aspx?articleId=654925&amp;publicationSubCategoryId=92</link>
</article>
<article>
<title>Bagong 'bomba' sasabog vs generals</title>
<author>Ni Rudy Andal</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - May bago umanong “bomba” na pasasabugin si dating military budget officer George Rabusa sa muli nitong pagharap ngayon sa imbestigasyon ng Senado kaugnay sa katiwalian sa Armed Forces of the Philippines (AFP). Ayon kay Rabusa, nakatuon sa mas malalim na kalakaran sa AFP ang kanyang ibubunyag sa Senate Blue Ribbon committee ngayong umaga. Bukod sa perang nakukuha ng mga matataas na opisyal ng AFP, sinabi ni Rabusa na may iba pang anomalya sa loob ng institusyon na kailangang malaman ng publiko. Magugunita na isiniwalat ni Rabusa na nakatanggap ang mga retiradong AFP Chief of Staff na sina&amp;nbsp;Angelo Reyes ng halagang P5 milyon bilang “pasalubong” at P50M “pabaon” sa kanyang pagreretiro, habang P160 milyong pabaon din kina Diomedio Villanueva at P80 milyon kay Roy Cimatu. Bukod dito, nabunyag din ang multi-milyong anomalya&amp;nbsp;sa pagbili ng palpak na unmanned aerial&amp;nbsp;vehicle na nagkakahalaga ng $2 milyon na binili ng AFP mula sa Israel ng walang public bidding. Itinuro dito ni Rabusa sina Reyes, Villanueva at Cimatu. Sabit din umano sa pagbili ng nasa P200 mil&amp;shy;yong halaga ng bala mula sa Thailand ang mga nasabing opisyal.</body>
<link>http://www.philstar.com/Article.aspx?articleId=655063&amp;publicationSubCategoryId=92</link>
</article>
<article>
<title>Gen. Rosales isinabit sa Dominguez carjacking</title>
<author>Ni Ricky Tulipat</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Mariing itinanggi ni Chief Supt. Roberto “Boy&amp;shy;sie” Rosales ang alegasyong sangkot siya sa Dominguez carjacking syndicate. Base sa intelligence report ng AFP, lumutang ang pangalan nina Rosales at Supt. Napoleon Cauyan, dating pinuno ng binuwag na Traffic Management Group ng PNP Task Force, bilang mga protektor umano ng grupo. Sa isang panayam, hinamon ni Rosales, Directorate for Integrated Police Operations sa Northern Luzon, na magpakita ng ebidensiya ang naglabas ng isyu na nagdadawit sa kanya sa nasabing sindikato. Sinabi ni Rosales na kapag sinabing intelligence report kailangang i-verify ito bago ilabas, subalit nga&amp;shy;yong nailabas na nila ito kailangan anyang magpakita sila ng pruweba. Ayon pa sa opisyal, maaring ang isyu laban sa kanya ay kagagawan ng mga grupong naapektuhan ang kabuhayan tulad ng iligal na droga na natamaan niya noong panahong siya ay nasa pamumuno pa ng National Capital Regional Police Office (NCRPO). Posible rin anyang kagagawan ito ng ilang police officials dahil napapabalitang contender siya bilang susunod na PNP chief ng bansa. Handa naman umano siya na harapin ang anumang imbestigasyon. Samantala, ayon kay AFP spokesman Brig. Gen. Jose Mabanta, wala umanong ganitong report ang kanilang kagawaran base sa impormasyong ibinigay ni Gen. Francisco Cruz, deputy chief of staff for intelligence ng AFP.</body>
<link>http://www.philstar.com/Article.aspx?articleId=655064&amp;publicationSubCategoryId=92</link>
</article>
<article>
<title>BOC Intel officer sinuspinde sa 'di maipaliwanag na yaman</title>
<author>Ni Ludy Bermudo</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Sinuspinde ng Office of the Ombudsman ang isang opisyal ng Bureau of Customs&amp;nbsp;dahil sa hindi maipaliwanag na yaman at pagkakaroon ng armory ng 13 matataas at mamahaling kalibre ng baril, real properties at mga sasakyan. Batay sa 7-pahinang kautusan na inaprubahan ni Deputy Ombudsman for Luzon Mark E. Jalandoni, kinatigan nito ang hiling ng Department of Finance-Revenue Integrity Protection Service (DOF-RIPS) na isailalim sa preventive suspension si Mitchell V. Verdeflor, Intelligence Officer I ng BOC.?Iginiit sa nasabing kautusan na ang mga nakalap na ebidensiya ay sapat at may matibay na basehan para suspendihin si Verdeflor, bagamat hindi naman nakasaad kung hanggang kailan ito suspendido. Sakaling mapatunayan ang reklamo ng DOF-RIPS laban kay Verdeflor noong Hulyo 13, 2009, maaring ma&amp;shy;sibak sa serbisyo si Verdeflor alinsunod sa act of dishonesty at&amp;nbsp;grave misconduct. Kabilang sa kinuku&amp;shy;wes&amp;shy;tiyong pag-aari ni Verdeflor ang 13 high-powered at mamahaling AK-47, high powered rifle Galil, Machine Pistol, high powered rifle Tavor, Glock, Colt, Remington at Smith and Wesson handguns.&amp;nbsp; Bukod pa ito sa kanyang dalawang&amp;nbsp;residential lands sa Pascual subdivision Buayan, General Santos City na nakapangalan sa kanyang maybahay at commercial building&amp;nbsp;sa no. 17-A Atis st. Dadiangas West, General Santos City, na nasa pangalan din ng misis nito. Tatlong behikulo na kinabibilangan ng Toyota Altis 2006 model (ZDA-718); Nissan Patrol 2007 model (JW-558) at isang Mitsubishi Pajero, 2003 model&amp;nbsp;(MVV-101).?Ang mga nasabing yaman ay hindi nakasaad sa kaniyang Statements of Assets Liabilities and Networth (SALN) na sinasabing hindi niya makakamit kung pagbabatayan lamang ang kaniyang sources of income.</body>
<link>http://www.philstar.com/Article.aspx?articleId=655065&amp;publicationSubCategoryId=92</link>
</article>
<article>
<title>Presyo ng tinapay sisirit pa</title>
<author>Ni Doris Franche</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Tiniyak ng Filipino-Chinese Bakery Association, Inc., na sisirit pa ang presyo ng tinapay kung hindi mako-kontrol ng pamahalaan ang pagtaas ng halaga ng mga pangunahing sangkap sa paggawa nito. Ayon kay Henry Ah at Antonio Lim Kit, presidente ng FCBAI, ang patuloy na pagtaas ng presyo&amp;nbsp;ng harina, asukal, mantika na pangunahing sangkap sa paggawa ng tinapay ang dahilan kung bakit dinagdagan ng P2 ang “Pinoy tasty” na dating P36 at ngayon ay P38 na. “Gusto nga namin isang taasan lang, pero hindi bu&amp;shy;mababa ang asukal at mantika, pati na gasoline na gamit namin sa pagde-deliver ng tinapay kaya nasa wait and see attitude kami ngayon sa aksiyon ng gobyerno,” ayon kay Ah. Sinabi nito na kapag patuloy na umakyat ang presyo ng harina sa P1,000 kada 25 kilo, tiyak umano na magpapatupad na naman sila ng panibagong pagtataas sa presyo ng tinapay. Sa ngayon ay umaabot na sa P820 ang isang bag ng harina mula sa dating P740.</body>
<link>http://www.philstar.com/Article.aspx?articleId=655066&amp;publicationSubCategoryId=92</link>
</article>
<article>
<title>Nakumpiskang iligal na troso, ginawang upuan ng 6 paaralan</title>
<author>Ni Mer Layson</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Napakinabangan ng mga mag-aaral ang mga illegal na troso na nakum&amp;shy;piska ng Department of Environment and Natural Resources matapos na gawing upuan ang mga ito. Ayon kay Education&amp;nbsp;Secretary Armin Luistro, anim na pampublikong paaralan sa ikalawang distrito ng Quezon Province ang nakinabang sa mga nakumpiskang illegal na troso kung saan bawat isa sa mga ito ay nakatanggap ng tig-50 piraso ng arm chairs. Aniya, sa pamamagitan ng request ni Quezon Province 2nd district Rep. Irvin Alcala sa DENR, kabuuang 6,922 board feet ng mga kumpiskadong troso ang nai-donate sa DepEd noong Oktubre 2010 at ginawang mga arm chair. Sa kabuuang bilang ng troso na na-donate, 3,000 board feet lamang ang nagamit at nagawang 320 pirasong arm chairs, dahil ang mahigit sa kalahati ng mga ito ay nabulok at hindi na rin napakinabangan. Anim namang elementary schools (ES) mula sa congressional district ang napiling maging benepis&amp;shy;yaryo ng naturang school furnitures na kinabibila&amp;shy;ngan ng Talisay ES (Tiaong), Mayapyap ES (Candelaria), Loob ES (San Antonio), San Mateo ES (Dolores), Bukal ES (Sariaya), at Ransohan ES (Lucena City).</body>
<link>http://www.philstar.com/Article.aspx?articleId=655067&amp;publicationSubCategoryId=92</link>
</article>
<article>
<title>2nd batch ng Pinoys sa Egypt darating</title>
<author>Ni Ellen Fernando</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Darating&amp;nbsp;na rin sa bansa ang ikalawang batch ng mga Pinoy na nagkusang lumikas sa Egypt bunsod ng patuloy na protesta at kaguluhan ng mga Egyptians na humihiling na bumaba sa puwesto si Egyptian President Hosni Mubarak. Sa report ng Embahada ng Pilipinas sa Cairo, Egypt, ang second batch ng Pinoy repatriates&amp;nbsp;na hindi&amp;nbsp;pa binanggit ang dami ay&amp;nbsp;aalis sa Cairo sa Martes&amp;nbsp;at inaasahang darating sa Manila ng&amp;nbsp;Miyerkules. Ang unang batch na 26 Pinoy ay dumating kahapon na binubuo ng&amp;nbsp;14 kababaihan, 10 menor-de edad at kanilang pamilya, tatlong murse at mga household service workers.</body>
<link>http://www.philstar.com/Article.aspx?articleId=655068&amp;publicationSubCategoryId=92</link>
</article>
<article>
<title>LWUA employees binatikos ang ads ng dating amo</title>
<author>Ni Butch Quejada</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Hindi ikinatuwa ng mga kawani ng Local and Water Utilities Administration (LWUA) ang mga anila’y “papoging” paid ads ng kanilang dating hepe na si Prudencio Reyes Jr., na nabigong maupo bilang deputy commissioner ng Bureau of Customs.Matapos na matuklasan ng Palasyo na ito ay may nakabinbing kasong graft and corruption sa korte. Ang mga ads ni Reyes ay lumabas ilang araw matapos na siya ay ilagay sa “on hold status” sa nasabing puwesto bilang BOC Deputy Commissioner for Intelligence Group na masasabing “juicy position”. Ayon sa ilang empleyadong tumangging magpakilala, nagtataka sila kung saan kumuha ng pambayad sa napakamahal na ads ang mga sinasabing nakapirma sa patalastas na ‘naglilinis’ sa katauhan ni Reyes nang maging administrator ito ng LWUA noong panahon ni dating Pangulong Estrada. Magugunita na si Reyes ay kinasuhan ng korap&amp;shy;syon ng apat niyang deputy administrators noong aministrador pa siya sa LWUA na may kinalaman sa P600 million Baguio water supply project at kinasuhan din ng harassment at oppression ng apat nitong tauhan matapos niyang ilipat ang mga ito ng ibang opisina.</body>
<link>http://www.philstar.com/Article.aspx?articleId=655069&amp;publicationSubCategoryId=92</link>
</article>
<article>
<title>Dayuhan interesado sa copper gold ng Tampakan</title>
<author>Ni Rudy Andal</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Biglang tumanyag sa mapang pandaigdig ang maliit na bayan ng Tampakan sa South Cotabato dahil sa panukalang copper-gold project. Interesado ang mga opisyal ng mga embahada ng Switzerland, Australia at New Zealand sa panukalang cooper-gold project na itinuturing na pinakamalaking dayuhang pamumuhunan sa bansa. ?“Isang malaking karangalan para ang isang maliit na bayan na tulad ng sa amin na bisitahin ng mga dayuhang diplomat,” sabi ni Tampakan Mayor Leonardo Escobillo hinggil sa Tampakan na segunda klaseng munisipyo na may 34,000 populasyon.?Kinumpirma naman ni South Cotabato Provincial Assessor Eduardo Siason na para sa maliit na bayan tulad ng Tampakan, nagpakita ito ng mabilis na pag-unlad sa ekonomiya sa huling limang taon. Ayon kay Mayor Escobillo, inaasahan nila ang mabilis na pag-unlad kapag nagsimula na ang operasyon ng pagmimina sa 2016. Ngunit iginiit niya na mananaig ang responsableng pagmimina sa proyekto sa pamamagitan ng mga sukatan para maprotektahan ang kapaligiran, lalo ang pinagkukunan ng tubig sa project area.</body>
<link>http://www.philstar.com/Article.aspx?articleId=655070&amp;publicationSubCategoryId=92</link>
</article>
<article>
<title>Mendoza idineklarang bagong bayani ng San Beda</title>
<author>Ni Doris Franche</author>
<date>
<month>February</month>
<day>07</day>
<year>2011</year>
</date>
<body>MANILA, Philippines - Idineklarang makabagong bayani si dating Commission on Audit (COA) special auditor Heidi Mendoza sa ginanap na 2010 Alumni Homecoming ng San Beda College matapos ang ginawa nitong pagbubunyag sa kanyang natuklasang katiwalian sa loob ng Armed Forces of the Philippines (AFP). Ayon kay Manila City hall Administrator at San Beda Reds Batch 86 president Jesus Mari Marzan, dapat lamang suportahan si Mendoza dahil sa tapang na ipinakita nito sa kabila ng mga banta sa kanyang buhay. Nagbigay din si Marzan ng halagang P50,000 para naman sa kampanya ni Manila Mayor Alfredo Lim bilang suporta kay Mendoza. Napag-alaman na pumayag ng muli si Mendoza na humarap sa gagawing pagdinig ng Kongreso bukas.</body>
<link>http://www.philstar.com/Article.aspx?articleId=655071&amp;publicationSubCategoryId=92</link>
</article>
<article>
<title>Pichay, ex-COA official kinaladkad sa 'pabaon scandal'</title>
<author>Ni Malou Escudero</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Nakaladkad kahapon ang pangalan ni retired Commission on Audit&amp;nbsp; Commissioner Raul Flores at dating Surigao del Sur Rep. Prospero Pichay sa korupsiyon sa militar matapos itong akusahan ni dating military budget officer George Rabusa na tumatanggap ng nasa P200,000&amp;nbsp;ang dating COA official base sa kaniyang pangangailangan. Inihayag ni Rabusa sa pagpapatuloy ng hearing kahapon ng Senate Blue Ribbon Committee na ang dating resident auditor ng Intelligence Service of the Armed Forces of the Philippines na si Divine Cabrera ang nagpakilala sa kaniya kay Flores. Ayon kay Rabusa siya mismo ang nakapagbigay ng envelope kay Flores na naglalaman ng P200,000. “May pinakilala po siyang commissioner, Raul Flores...Madalas ho kaming mag meet sa West Avenue kasama si Divine (Cabrera) ...I think marami po kaming meetings both official and unofficial,” sabi ni Rabusa. Inihayag pa ni Rabusa na tuwing kumakain sila sa isang restaurant sa West Avenue sa Quezon City may dala na siyang envelope upang ibigay kay Flores. “Syempre may dala na po akong envelope, pambigay dun sa Raul Flores,” sabi ni Rabusa.&amp;nbsp;&amp;nbsp;&amp;nbsp; Sinabi pa ni Rabusa na si Flores ang “handler” ni Cabrera na tumatanggap naman umano ng&amp;nbsp; 2 porsiyento mula sa pondo ng militar na ipinapa-convert nila sa cash. Sa P5 milyon umano, nakakatanggap ng P100,000 si Cabrera na ngayon ay nagsisilbi ng resident auditor sa Philippine Navy. Ipinahiwatig pa ni Ra&amp;shy;busa na sa dami ng mga naipa-convert nilang pondo&amp;nbsp;ay malaki na umano ang nakuha ni Cabrera. “Sa dami po ng PS (per&amp;shy;sonnel services)&amp;nbsp; na kino-convert namin sa ISAFP&amp;nbsp;barya lang po yong P100,000,” sabi pa ni Rabusa. Isa umanong Major Donato ang nag-aabot kay Cabrera ng share nitong 2 porsiyento. Mariin naman itinanggi ni Cabrera ang akusasyon sa kaniya ni Rabusa bagaman at inamin nitong nagsilbi siyang resident auditor ng ISAFP sa loob ng 13 taon. Kinuwestiyon ng mga senador ang haba ng serbisyon ni Cabrera sa ISAFP dahil dapat umano ay 3 taon lamang nagtatagal sa isang sangay ng gobyerno ang isang resident COA auditor. Ikinatuwiran naman ni Cabrera na prerogative ng chairman ng COA ang 13 taon niyang serbisyon sa ISAFP. Nabunyag din sa hearing na may 600 square meters na bahay si Cabrera sa isang high end na subdivision sa Quezon City. Nagkakahalaga umano ito ng P2.5 milyon noong 1992. Ipinasusumite ng mga senador kay Cabrera ang kaniyang Statement of Assets Liabilities and Networth. Iginiit naman ni Senator Franklin Drilon sa COA&amp;nbsp; na dapat nang tanggalin si Cabrera bilang resident auditor ngayon ng Philippine Navy matapos makaladkad ang pangalan nito sa korupsiyon sa military. Ibinunyag din ni Rabusa na maging si dating Surigao del Sur Rep. Prospero Pichay ay nakatanggap din ng pondo mula sa militar. Ginawa ni Rabusa ang panibagong rebelasyon sa pagpapatuloy ng hearing ng Blue Ribbon Committee ng Senado tungkol sa korapsiyong nangyayari sa Armed Forces of the Philippines. Ayon kay Rabusa sa tuwing dadalaw umano si Pichay sa tanggapan ng chief of staff ay pinagha&amp;shy;handa siya ng pera ng kaniyang boss na si dating AFP Comptroller Carlos Garcia. Ang nakaupong chief of staff umano noon ay si retired general Diomedio Villanueva. Base umano sa pagkakatanda ni Rabusa, P500,000 ang ibinibigay nila kay Pichay sa tuwing pumupunta ito sa tanggapan ng chief of staff. Bagaman at hindi na matandaan ni Rabusa ang eksaktong bilang na nagtungo si Pichay sa tanggapan ng chief of staff pero hindi umano ito bababa sa 3 beses kaya lumalabas na nasa P1.5 milyong pondo ang natanggap ng dating mambabatas. Mariin namang itinanggi ni Garcia na natatandaan niya ang sinasabi ni Rabusa tungkol kay Pichay. Ayon pa kay Garcia, hindi rin umano niya nakitang nagtungo kahit isang beses si Pichay sa tanggapan ng chief of staff. Nang tanungin ni Senator Jinggoy Estrada si Rabusa kung bakit nila binibigyan ng pera si Pichay, sinabi ng dating budget officer na hindi niya alam ang dahilan. Ang kongresista na ngayon ay LWUA chief noon ang chairman ng defense committee ng House of Representatives na tumutulong sa pagpasa ng budget ng AFP tuwing budget deli&amp;shy;beration.</body>
<link>http://www.philstar.com/Article.aspx?articleId=655332&amp;publicationSubCategoryId=92</link>
</article>
<article>
<title>Rabusa kakasuhan ng libelo ni Pichay</title>
<author>Ni Butch Quejada</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Sasampahan ng kasong libel ni dating Surigao del Sur Rep. Prospero Pichay si dating AFP Budget Officer George Rabusa kasabay pabulaanan ni Pichay ang alegasyon ni Rabusa na nagdadawit sa dating kongresista sa iskandalo sa Armed Forces of the Philippines. “Pinag-aaralan na ng mga legal counsel ko ang paghaharap ng libel case laban kay Rabusa,” wika pa ni Pichay. Sinabi ni Pichay na dati siyang naniniwala kay Rabusa sa pagharap nito sa imbestigasyon ng Senado pero ngayon ay nasira ang kanyang pagtitiwala. Bilang reaksyon sa pagdadawit sa kanya, sinabi ni Pichay, dating chairman ng House Committee on National Defense at ngayo’y chairman ng Local Waterworks and Utilities Administration, na hindi siya tumanggap ng P500,000 sa bawat isa sa tatlong pagbisita nito sa tanggapan ng AFP chief of staff sa pamamagitan ni dating&amp;nbsp;AFP comptroller Gen. Carlos Garcia tulad ng alegasyon ni Rabusa. Ayon kay Pichay, kailanman ay hindi siya bumisita sa tanggapan ng chief of staff sa kanyang panunungkulan bilang chairman ng nasabing komite. Hinamon ni Pichay ang mga tao sa opisinang tinukoy ni Rabusa na ilabas ang logbook na magpapatunay na bumisita siya rito. “Bilib pa naman ako sa kanya, ang akala ko ay nagsasabi siya ng totoo,” giit pa ni Pichay. Binigyan diin pa ni Pichay na hindi tungkulin ng defense committee chairman kundi ng vice chairman ng appropriations committee na depensahan ang AFP budget sa pagdinig ng Kongreso. Pinag-aaralan naman ng kampo ni Pichay ang pagsasampa ng kasong libelo o slander laban kay Rabusa. Tiniyak din ni Pichay na handa siyang dumalo sa anomang pagdinig ng Kongreso kaugnay ng nasabing usapin. Kaugnay nito, sinabi ni Garcia na hindi niya matandaan ang anomang pagkakataon na nakita niyang pumunta si Pichay sa opisina ng chief of staff ng AFP.</body>
<link>http://www.philstar.com/Article.aspx?articleId=655333&amp;publicationSubCategoryId=92</link>
</article>
<article>
<title>ARMM election ire-set sa May 2013 election - PNoy</title>
<author>Ni Rudy Andal</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Inamin ng Malaca&amp;ntilde;ang na kabilang sa 17 priority measures nito na ihaharap sa Legislative-Executive Development Advisory Council (LEDAC) ang pagpapaliban sa Autonomous Region in Muslim Mindanao (ARMM) election nitong Agosto 8. Sinabi ni Executive Secretary Paquito Ochoa Jr., nais ni Pangulong Benigno Aquino III na ipagpaliban ang nakatakdang August 8 ARMM elections upang isabay na lamang ito sa May 2013 elections. Ayon kay Sec. Ochoa, layunin ni Pangulong Aquino na magkaroon ng batas upang ma-synchronized na ang ARMM elections sa May 2013 elections. Aniya, bukod dito ay ka&amp;shy;tatapos lamang ng mga halalan sa bansa at mala&amp;shy;king salapi din ang kakailanganin ng Commission on Elections (Comelec) para sa manual ARMM elections. Itinanggi din ng ‘little president’ na kaya nais ni PNoy na ipagpaliban ang ARMM elections ay dahil sa paniniwalang ‘malakas’ pa din ang galamay ng mga Ampatuan at natatakot silang talunin ng mga Ampatuan ang ilalagay na kandidato ng administrasyon. Wika pa ni Ochoa, wala ring katotohanan na kaya nais ipagpaliban ang ARMM elections ay upang palakasin ang kandidato ng administrasyon na ilalagay na ‘officer in charge’.&amp;nbsp;&amp;nbsp;</body>
<link>http://www.philstar.com/Article.aspx?articleId=655334&amp;publicationSubCategoryId=92</link>
</article>
<article>
<title>South Cotabato governor pabor sa responsableng pagmimina</title>
<author>Ni Rudy Andal</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Nilinaw ni South Cotabato Governor Arthur Pingoy ang pahayag niya na “ang panukalang open pit mining ng Sagittarius Mines, Inc. (SMI) ay magiging sanhi ng mga pagbaha at iba pang sakunang pangkapaligiran na napakalaking kapahamakan.” “Ang tinutukoy ko ay ang karanasan ng Marinduque at ang posibleng mangyari kung hindi kami mag-iingat,” ani Pingoy. “Sa totoo lang, batid ko na seryoso ang SMI sa kanilang pangako para sa kaligtasan at proteksiyong pangkapaligiran.” Aminado ang gobernador na may malungkot tayong kasaysayan sa industriya ng pagmimina at kailangang tiyakin ng mga kompanya sa pagmimina na ang kanilang mga proyekto ay ligtas sa kapaligiran. “Hindi ako tutol sa pagmimina; ako ay para sa reponsableng pagmimina,” paliwanag ni Pingoy. “May umiiral tayong proyekto sa pagmimina sa bayan ng T’boli at sinusuportahan ko iyon.” Nilinaw niya ang maling ulat na sinabi niyang mapapamahak ang South Cotabato sanhi ng Tampakan copper gold project ng SMI. “Sa panayam, sinabi ko na gusto kong siguruhin ng kompanya (SMI) ang hinggil environmental impact study”, ani Pingoy. “Ang aking basehan kung papayagan ang operasyon sa pagmimina ay ang kaligtasan ng South Cotabato batay sa environmental impact study.” Nilinaw din ni Pingoy na nangako ang SMI na ibibigay sa kanya sa unang bahagi ng taong ito ang environmental impact study. “In fairness sa SMI, nangako sila na ibibigay ang pag-aaral sa taong ito. Kung gayon, mababatid natin kung ligtas ang proyekto o hindi,” ani Pingoy. “Inaasahan natin ang &amp;nbsp;investment na dadalhin ng proyekto kapag nagsimula na ang operasyon ng SMI pero aalamin din natin kung ano ang mangyayari pagkatapos ng operasyon.” Nauna rito, sinabi ng limang miyembro ng South Cotabato provincial board na lubhang kasiya-siya ang water resource management plan ng SMI sa presentasyong ginawa sa Koronadal, South Cotabato.</body>
<link>http://www.philstar.com/Article.aspx?articleId=655335&amp;publicationSubCategoryId=92</link>
</article>
<article>
<title>Mancao lumutang sa DOJ, nanindigan sa kanyang testimonya vs Lacson</title>
<author>Ni Gemma Garcia</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Magsasagawa ng joint conference ang panel of prosecutors ng Department of Justice (DOJ),Office of the Solicitor General (OSG) at kampo ni dating Senior Supt. Cesar Mancao kaugnay sa susunod na hakbang nila kaugnay sa pagkakabasura ng Court of Appeals (CA) sa double murder case ni Sen. Panfilo Lacson. Ayon kay Justice Secretary Leila de Lima, kailangan nilang mag convened upang mapag usapan ang merits at de-merits ng kaso &amp;nbsp;at kung ano ang maari nilang gawin na susunod na hakbang. Kinumpirma na rin umano ng kampo ng pamilya Dacer kay de Lima sa pamamagitan ng abogado nitong si Atty. Demetriu Costudio na maghahain sila agad ng Motion for reconsideration sa CA subalit sa panig naman ng prosecutors ay hindi pa nila alam kung kailan sila aapela sa kaso dahil hindi pa nila natatanggap ang official copy ng resolusyon ng Appellate court. Mahigpit umano ang bilin ni de Lima sa panel of prosecutors na bago magdesisyon kung ano ang susunod na aksyon ay dapat muna silang mag usap-usap. Samantala personal ding nagtungo sa DOJ si Mancao at nanindigan na hindi kasinungalingan o tsismis ang mga salaysay na kanyang inihain sa korte kaugnay sa kanyang nalalaman sa Dacer-Corbito double murder case. Ayon kay Mancao, walang inconsistencies sa kanyang mga naging testimonya at naipaliwanag na rin umano nito ang kanyang mga naging salaysay sa husgado at naniniwala din ito na nagkamali ang CA sa paghatol sa kanyang kredibilidad. Sinabi pa nito na&amp;nbsp;kahit na pinawalang-sala ng CA sa kaso si Lacson ay hindi siya natatakot at pinaninindigan din umano nito ang kanyang naging testimonya na sangkot din sa nabanggit na krimen si dating Pangulong Joseph Estrada. Kaugnay nito umapela din si Atty. Ferdinand Topacio, abogado ni Mancao sa OSG na&amp;nbsp;pagsumikapang gawing lahat ng kanilang makakaya &amp;nbsp;kaugnay sa paghahain ng pleadings sa CA laban kay&amp;nbsp;Lacson.&amp;nbsp; Pinuna din ng abogado ang mga pleadings na inihain ng Solgen sa CA na umanoy tila pigil na pigil sa hindi malamang dahilan sa kabila nito pinuri naman ni Topacio ang mga abogado ng OSG partikular na si Solgen Jose Anselmo Cadiz na dating pangulo ng Integrated Bar of the Philippines. &amp;nbsp;&amp;nbsp;</body>
<link>http://www.philstar.com/Article.aspx?articleId=655336&amp;publicationSubCategoryId=92</link>
</article>
<article>
<title>Gen. Garcia patatalsikin sa PMAAAI</title>
<author>Ni Joy Cantos</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Isinusulong na ang pagpapatalsik kay dating AFP-Comptrollership ret. Major Gen. Carlos Garcia kaugnay ng pagkakawala nito ng P302 M mula sa pondo ng Armed Forces of the Philippines. Ayon kay Muntinlupa Congressman Rodolfo Biazon, Chairman ng Philippine Military Aca&amp;shy;demy Alumni Association Inc (PMAAAI) marami sa kanilang miyembro ang nais ng patalsikin ang membership ni Garcia dahilan sa idinulot nitong kahihiyan sa institusyon ng militar. “ Merong mga nag-submit ng resolution for an expulsion (Garcia) and so we discussed it in the board, finally the board agreed that we should not preempt the judicial proceedings ongoing”, ani Biazon sa panayam sa pagbisita nito sa Camp Aguinaldo. Samantalang, sinabi nito na wala pa silang natatanggap na resolusyon para mapatalsik rin sa kanilang organisasyon ang mga dating Chief of Staff na ibinulgar ni dating AFP Budget Officer ret. Col. George Rabusa ng multi-milyong pabaon sa pagreretiro sa serbisyo kabilang ang P50 M na ibinigay umanong pabaon kay dating AFP Chief of Staff ret. Gen. Angelo Reyes na itinanggi naman ng huli. Sa manifesto na binasa ni Biazon, ami&amp;shy;nado naman ang buong asosasyon ng PMAAAI na apektado sila sa pagkakabulgar ng katiwalian sa pabaon system. Samantalang, umapela rin ang PMAAAI sa Senado at Congress na suriin mabuti ang AFP Logistic System at&amp;nbsp;mga umiiral na mga “Law and Regulation” at makagawa ng mga pagbabago sa pamamagitan ng pagpapasa ng batas kung kailangan upang matigil ang pag-abuso ng isang opisyal.</body>
<link>http://www.philstar.com/Article.aspx?articleId=655337&amp;publicationSubCategoryId=92</link>
</article>
<article>
<title>MMDA kinampihan ng Eco-group sa pagba-ban sa plastic</title>
<author>Ni Danilo Garcia</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Nakakuha ng kakampi ang Metropolitan Manila Development Authority (MMDA) at ang pamahalaang lungsod ng Muntinlupa sa panawagang pagtigil na sa paggamit ng plastic at styrofoams makaraang manawagan ang Eco-Waste Coalition sa mga lungsod at munisipalidad na magpasa rin ng kahalintulad na ordinansa. Sinabi ni Troy Lacsamana ng Task Force Plastics ng Eco-Waste, labis na makakatulong sa pagresolba sa problema sa basura at paglaban sa “global warming” ang naturang hakbang ng Muntinlupa City sa pagpapasa ng “plastic ban” na maaaring gayahin ng ibang lokal na pamahalaan. Matatandaan na ipinanawagan ng MMDA sa mga lungsod at munisipalidad na kaanib ng kanilang Metro Manila Council na sundin ang hakbang ng Muntinlupa City sa pagpapasa ng City Ordinance 10-109 ngunit hanggang ngayon ay wala pang tumutugon. Sinabi ni Lacsamana na gumagastos ang pamahalaan ng milyon-milyong pondo sa paglilinis sa basura ng mga malalaking negosyo at industriya na nagbabara sa mga daluyan ng tubig na hindi makatarungan.&amp;nbsp;Nararapat umano na mismong mga “producers” ang gumawa ng solusyon sa paglilinis ng kanilang mga kalat. &amp;nbsp;&amp;nbsp;</body>
<link>http://www.philstar.com/Article.aspx?articleId=655338&amp;publicationSubCategoryId=92</link>
</article>
<article>
<title>Taas pasahe sa MRT at LRT, di pa ipapatupad - DOTC</title>
<author>Ni Angie dela Cruz</author>
<date>
<month>February</month>
<day>08</day>
<year>2011</year>
</date>
<body>MANILA, Philippines - Wala pang dapat na ika&amp;shy;bahala ang mga pasa&amp;shy;hero ng MRT at LRT. Ito ay matapos ami&amp;shy;nin ng Department of Transportation and Com&amp;shy;munications na malabo pang maipatupad sa susunod na buwan ang taas pasahe sa MRT at LRT. Ayon kay DOTC Usec Dante Velasco naging maayos naman ang palitan ng kuru kuro at impormasyon ng kanilang hanay at mga kinatawan ng commuter sector at ilan sa kanilang napag usapan ay itaas ang pasahe mula sa minimum fare na P11&amp;nbsp;ay dadagdagan ito ng P1.00 bawat susunod na kilometro. Nilinaw ni Velasco, panukala pa lamang ito at dadaan pa sa masusing deliberasyon bago maipatupad</body>
<link>http://www.philstar.com/Article.aspx?articleId=655339&amp;publicationSubCategoryId=92</link>
</article>
<article>
<title>Reyes nag-suicide!</title>
<author>Ni Mer Layson</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Nagpakamatay sa pamamagitan ng pagbaril sa kanyang sarili sa harap ng puntod ng kanyang mga magulang si dating AFP chief of staff Angelo Reyes sa Marikina City, kahapon ng umaga. Ayon kay Senior Supt. Romeo Magsalos, hepe ng Marikina Police, naganap ang pagpapatiwakal ni Reyes matapos magdasal at lumuhod sa puntod ng kanyang inang si Purificacion na nakalibing sa Loyola Memorial Park, ganap na alas 7:15 ng umaga. May hawak pang libro si Reyes na may titulong “The Trump” nang magbaril sa kanyang dibdib na naglagos sa kanyang puso at likod. Sinabi ni Col. Magsalos, dalawang anak na lalaki, isang driver at isang body guard ang kasama ni Reyes na pumunta sa semen&amp;shy;teryo bago pa magliwanag kahapon. Nakiusap umano ang dating kalihim sa kanyang mga anak at bodyguard na iwan muna siya at magdarasal lang, subalit pagkalipas ng ilang minuto ay biglang umalingawngaw ang isang malakas na putok at unti-unti na itong bumagsak sa damuhan.&amp;nbsp; Nang balikan ito ng mga anak ay nakahandusay na at may tama ng bala ng kalibre .45 sa dibdib. Mabilis na isinugod ang heneral sa Quirino Memorial Medical Center sa Quezon City, subalit ayon sa mga doktor ay dead on arrival na ito dahil wala ng blood pressure, wala ng vital signs, malamig na at hindi na humihinga. Sa kabila naman nito, sinabi ni Health Secretary Enrique Ona na ginawan pa rin ng paraan ng mga doktor sa pamamagitan ng pag-revive, “resuscitation”, nilagyan ng swero, ngunit hindi na rin naisalba ang kanyang buhay at ganap na alas 8:32 ng umaga ay idineklara na itong patay. Inulila ni Reyes ang kanyang asawang si Teresita at limang anak na lalaki na sina Pablo, Angelito, Marc, Carlo at Judd. Isa sa top student ng Philippine Military Academy Class 1966 si Reyes, nag-aral at graduate din siya sa Harvard University at valedictorian sa kanyang klase sa High School. Si Reyes, 65-anyos, ay isa sa dahilan ng pagbagsak ng administrasyon ng dating Pangulong Joseph Estrada makaraang bumaligtad at pumunta sa kampo ni dating Pangulong Gloria Macapagal Arroyo noong siya pa ang chief of staff ng AFP. Naging kalihim rin siya ng National Defense), Interior and Local Government, Transportation and Communications, at ang pinakahuling posisyon na hinawakan sa gobyerno ay ang Energy department.&amp;nbsp; Naging kontrobersiyal lalo si Reyes matapos na isangkot ng kanyang kumpareng si dating AFP budget officer Lt. Col. George Rabusa sa AFP fund mess. Nabatid na bago ang imbestigasyon ng dalawang Kapulungan ng Kongreso sa AFP fund scandal ay dumanas ng mild stroke si Reyes na umaming hindi niya na makakaya ang smear campaign laban sa kaniyang pangalan kung saan apektado na ang kaniyang pamilya. (Dagdag ulat ni Joy Cantos)</body>
<link>http://www.philstar.com/Article.aspx?articleId=655673&amp;publicationSubCategoryId=92</link>
</article>
<article>
<title>'Sorry' huling narinig kay Reyes</title>
<author>Ni Mer Layson</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - “Nakita ko si sir na nakatayo sa harap ng puntod ng kanyang ina, nag-sign of the cross, lumuhod at taimtim na nagdasal, pagkalipas ng ilang minuto ay nakita kong binunot niya ang kanyang baril at itinutok sa kanyang dibdib saka kinalabit ang gatilyo at umalingawngaw ang malakas na putok”. Ito umano ang nasaksihan ng isa sa mga caretaker ng Loyola Memorial Park na si Mang Ben Osorio, 58, isa sa mga tumulong na bumuhat kay dating AFP chief of staff Angelo Reyes, noong dalhin siya sa ospital. “Hindi ko naman akalain na magbabaril siya, pero kung medyo malapit lang ako sa kanya ay pipigilin ko siya,” sabi ni Mang Ben. Matapos ang malakas na putok ay duguan bumagsak sa “bermuda grass” si Reyes kaya mabilis na bumalik sa lugar ang kanyang dalawang anak at bodyguard para buhatin at isakay sa&amp;nbsp; kulay itim na Nissan Cefiro na may plakang&amp;nbsp; WHD-757 para dalhin sa pagamutan. Ayon kay naman kay Noven Llamada, security guard sa sementeryo, nitong mga huling araw ay naging madalas ang pagdalaw ni Reyes sa puntod ng kanyang inang si Purificacion. “Kahapon lamang po nakita rin namin siyang nasa harap ng puntod ng kanyang ina na nagdadasal,” anang guwardiya. Sinabi naman ni Feliano Recorba, maintenance staff ng Loyola na habang binubuhat nila si Reyes ay narinig nila ang huling katagang sinabi na “Sorry” na marahil umano ay para sa kanyang mga anak dahil sa kanyang ginawang pagbaril sa sarili. Noong nabubuhay pa si Reyes ay minsan na niyang sinabi sa isang interview, na hin&amp;shy;ding-hindi siya gagawa ng anumang bagay na makakasira sa pangalan ng kanyang Ina. Hanggang makaladkad ang kanyang pangalan hinggil sa umano’y milyun-milyong pabaon at pasalubong system sa AFP.</body>
<link>http://www.philstar.com/Article.aspx?articleId=655674&amp;publicationSubCategoryId=92</link>
</article>
<article>
<title>Reyes biktima ng trial by publicity - PMA Class '66</title>
<author>Ni Joy Cantos</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Inihayag kahapon ng mga mistah ni dating AFP Chief of Staff at Defense Secretary ret. Angelo Tomas Reyes sa Philippine Military Academy (PMA) Class 1966 na biktima ito ng ‘trial by publicity’ kaugnay ng imbestigasyon ng Senado at Kongreso sa AFP fund scam.&amp;nbsp; Sinabi ni ret. Brig Gen. Fred Bautista na hindi pa man tapos ang imbestigasyon ay hinusgahan na kaagad ng publiko na guilty si Reyes kaugnay ng pagbubulgar ni dating AFP budget officer ret. Col. George Rabusa na tumanggap ito ng P50-M pabaon ng magretirong Chief of Staff noong Marso 2011. “Angie (Reyes) was a victim of the concept of democracy and justice wrongly applied. It appears was being judged guilty even before he was tried. The way questions are asked, the way media writes the stories. You are supposed to be innocent unless proven guilty,” ani Bautista. “I hope what happened to him will serve as a lesson to our political leaders to respect human rights, what about mental, emotional,” giit pa nito. Sinabi ni ret. Col. Manuel Espejo, President ng PMA Class 1966, nagluluksa ang buo nilang magmi-mistah sa pagpanaw ni Reyes na huli niyang nakausap sa telepono noong nakaraang linggo at kinumusta ang pakiramdam nito sa gitna na rin ng mga sumingaw at ibinabatong mga kontrobersya. Nakatakda sana silang magkitang magmi-mistah sa kanilang regular na tagpuan sa The Fort, Taguig City sa darating na linggo pero hindi na ito nangyari. Naniniwala siyang nag-suicide si Reyes upang huwag ng makaladkad pa sa kontrobersiya at malaking pinsalang nilikha ng Rabusa expose sa buong organisasyon ng AFP. Idinagdag pa ng mga ito na importante para kay Reyes ang prinsipyo at dignidad higit pa sa kaniyang buhay kaya nagsakripisyo ito. Samantala sa pagluluksa ng buong sandatahan at Defense department ay inilagay na sa half mast ang bandila kahapon ng umaga. Naghahanda na rin ang AFP para sa posibleng pagbuburol kay Reyes sa Camp Aguinaldo na bibigyan nila ng full military honors.</body>
<link>http://www.philstar.com/Article.aspx?articleId=655677&amp;publicationSubCategoryId=92</link>
</article>
<article>
<title>Rabusa umiyak</title>
<author>Ni Mer Layson</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Naiyak si dating mili&amp;shy;tary budget officer Lt. Col. George Rabusa na nagbunyag ng AFP fund mess, matapos na marinig ang balitang nag-suicide ang kaniyang kumpare na si dating Defense Chief Angelo Reyes. Ayon kay Rabusa, sa kabila nang nangyari sa kanila ng kaibigan ay labis niyang dinaramdam ang pagkamatay nito. Hindi rin aniya niya maisip kung bakit nagawa ni Reyes na wakasan ang sariling buhay. Aniya, higit pa sa kamag-anak ang turing ng mga Reyes sa kaniya lalo na’t dalawa sa mga anak ng yumaong heneral ay inaanak niya sa kasal, at halos pangalawang tatay na ang turing ng mga ito sa kaniya. Madalas pa nga aniya siyang makikain sa taha&amp;shy;nan ng mga Reyes at ang huling pagkakataon na kumain siya doon kasama ang heneral ay pinagsaluhan nila ang masarap na spaghetti. Nagpahayag rin ng pangamba si Rabusa na isisi sa kaniya ng pamilya at mga kaibigan ni Reyes ang pagpapatiwakal nito, bagamat tumangging magbigay ng pahayag kung maaaring may kina&amp;shy;laman sa suicide ang kaniyang testimonya laban sa heneral.</body>
<link>http://www.philstar.com/Article.aspx?articleId=655679&amp;publicationSubCategoryId=92</link>
</article>
<article>
<title>Reyes namatay na inosente - Miriam</title>
<author>Ni Malou Escudero</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Sa kabila ng matinding batikos na ibinato ni Senator Miriam Defensor-Santiago kay dating Secretary Ange&amp;shy;lo Reyes, sinabi kahapon ng senadora na namatay ang dating&amp;nbsp;heneral na inosente dahil hindi naman ito naisalang sa trial. “Technically, Gen. Angelo Reyes died with the presumption of innocence on his side, because he never went to trial,” sabi ni Santiago. Ayon pa kay Santiago, sa Penal Code, burado na lahat ng criminal at civil liabilities ni Reyes ng ito ay mamatay. Itinuring lamang umanong “person-in-interest” o “suspect” si Reyes sa imbestigasyon ng Senado tungkol sa kuwestiyonableng plea bargaining agreement na pinasok ni dating AFP Comptroller Carlos Garcia sa Sandiganbayan kung saan naungkat naman ang korupsiyon sa militar.</body>
<link>http://www.philstar.com/Article.aspx?articleId=655681&amp;publicationSubCategoryId=92</link>
</article>
<article>
<title>Senate probe sinuspinde muna</title>
<author></author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Napagkasunduan kahapon ng mga senador na ipagpaliban na muna ang nakatakdang pagdinig ng Senate Blue Ribbon Committee sa susunod na linggo tungkol sa katiwalian sa militar at sa plea bargaining agreement ni dating AFP comptroller Carlos Garcia. Ito ang inihayag kahapon ni Senate Majority Leader Vicente &amp;nbsp;“Tito” Sotto matapos ang hindi inaasahang pagpapakamatay ni dating AFP chief of staff Angelo Reyes. Ayon kay Sotto, hindi magiging mabunga kung ipagpapatuloy ang hearing sa gitna ng pagluluksa ng pamilya, mga kaibigan ni Reyes at maging ng mga naging kasamahan nito sa militar. Nakatakda sanang padalhan ng subpoena ng Senado si Reyes matapos dalawang beses nitong isnabin ang hearing bago siya nagpakamatay. Sinabi naman ni Se&amp;shy;nate President Juan Ponce Enrile, bagaman at nalulungkot sila sa sinapit ni Reyes, magpapatuloy sila sa kanilang trabaho na magsagawa ng imbestigasyon upang makapagpasa ng mga kinakailangang batas. Ayon kay Enrile, katungkulan ng bawat mam&amp;shy;babatas na alamin ang katotohanan kahit pa gaano kasakit ang idulot nito. Naniniwala rin si Enrile na ipinakita lamang ni Reyes na sumusunod ito sa tenets ng Philippine Military Academy na integrity, courage at loyalty dahil mas pinili pa nitong wakasan ang kaniyang buhay kaysa mawala ang kaniyang karangalan. Nanindigan rin si Enrile na ang Senado pa rin ang “proper venue” upang imbestigahan ang mga anomalyang nangyayari sa bansa na nanganga&amp;shy;ilangan ng katumbas na batas.&amp;nbsp; Nagpaabot na rin ng pakikiramay si Pangulong Aquino sa pamilya ni Reyes sa pagpanaw nito. Nakikidalamhati rin ang mga kongresista sa Kamara sa pagkamatay ni Reyes pero hindi umano dapat magpatinag ang mga miyembro ng Kongreso sa nakakagulat na pagkamatay nito para patuloy na ungkatin ang ugat ng nabunyag na panibagong katiwalian sa AFP, sa layong makabuo ng hakbang na tatapos sa maanomalyang sistema ng “pasalubong” at “pabaon” sa institusyong militar. Ayon kay Iloilo Rep. Jerry Trenas, chairman ng House Committee on Good Government and Public Accountability, ang nasabing insidente umano ay hindi dapat maging dahilan upang maantala ang pagsisiyasat kapwa ng Senado at Kamara hinggil sa korupsyon sa AFP. (Butch Quejada, Malou Escudero at Rudy Andal)</body>
<link>http://www.philstar.com/Article.aspx?articleId=655683&amp;publicationSubCategoryId=92</link>
</article>
<article>
<title>I'm not guilty - Jinggoy</title>
<author>Ni Malou Escudero</author>
<date>
<month>February</month>
<day>09</day>
<year>2011</year>
</date>
<body>MANILA, Philippines - Bagaman at nalulungkot din umano si Sen. Jinggoy Estrada sa sinapit ni Reyes, pinanindigan nito kahapon na walang dahilan upang makonsensiya siya. “No. I’m not guilty. I’m just doing my job,” sabi ni Estrada nang tanungin kahapon kung nagi-guilty siya sa pagkamatay ni Reyes. Ayon kay Estrada, ipagpapatuloy niya ang nasimulang imbestigasyon ng anomalya sa militar upang magkaroon ng pagbabago at magkaroon ng bagong “meaning” ang pagkamatay ni Reyes. Si Estrada ang nagdala sa whistleblower na si dating military budget officer George Rabusa sa imbestigasyon sa Senado at sa kaniya rin ipinasa ng dating budget officer ang mga ebidensiya tungkol sa nangyaring katiwalian sa AFP. &amp;nbsp;</body>
<link>http://www.philstar.com/Article.aspx?articleId=655684&amp;publicationSubCategoryId=92</link>
</article>
<article>
<title>Reyes ililibing sa Libingan ng mga Bayani</title>
<author>Ni Mer Layson</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Sa Libingan ng mga Bayani nakatakdang ila&amp;shy;gak ang mga labi ng yumaong dating Armed Forces Chief of Staff na si Angelo Reyes. Ito ang sinabi kahapon ni Patricia Daza, ang ta&amp;shy;gapagsalita ng pamilya Reyes. Gayunman, wala pa umanong pinal na plano kung kailan ang petsa ng libing ng heneral o kung kailan dadalhin ang labi nito sa AFP general headquarters sa Camp Aguinaldo sa Quezon City. Kasalukuyang nakalagak ang labi sa Ascension Chapel sa kahabaan ng Araneta Avenue, QC. Ayon naman kay Prime Berunia, dating executive secretary ni Reyes, posibleng sa araw ng Linggo ilibing si Reyes sa Libingan ng mga Ba&amp;shy;yani.. Nilinaw naman nito na hindi pa pinal ang natu&amp;shy;rang plano dahil hinihintay pa nila ang pagdating sa bansa ng kapatid nitong si Lito mula sa United States. Nauna nang inalok ng AFP ang pamilya Reyes na mamili kung saan nila nais na iburol ang yumaong heneral. Apat na lokasyon umano sa Camp Aguinaldo ang sinasabing ini&amp;shy;aalok para pagburulan kay Reyes, kabilang ang St. Ignatius Church, AFP Theater, AFP Grandstand at AFP Canopy. Plano rin ng AFP na bigyan ng full military ho&amp;shy;nors si Reyes kung pahihintulutan umano ng pamilya nito, sa kabila nang ulat na winakasan nito ang sariling buhay. Kabilang umano sa ipagkakaloob kay Reyes ay arrival at departure honors, vigil guards na una nang naibigay, necrological services na isasagawa sa gabi bago ang internment, internment honors, 19-gun salute, flower drop at paglilibing dito sa Libingan ng mga Bayani. Kahapon, dagsa na ang mga kilalang personalidad na dumalaw sa labi ni Reyes tulad nina dating pangulong Fidel V. Ramos, at dating DILG secretary Rafael Alunan. Una rito, ipinagba&amp;shy;wal ng pamilya ni Reyes samga kritiko na sumilip o dumalaw man lamang sa labi nito. “The family is very devastated. To all concerned, they request that those people who maligned, who belittled and humiliated the secretary in public and in media not come anymore to pay their respects,” sabi ni Daza. Partikular na tinukoy sa mensahe ang grupong 1-UTAK, ang party-list group na bumalewala sa nominees ni Reyes noong Mayo 10 elections matapos makuwestiyon ang kuwalipikasyon nito. Giit sa mensahe ang mahigpit na pagbabawal sa kanila, gayundin sa mga abogado at politikong nanira anya sa dating heneral ng AFP.&amp;nbsp; “Huwag na kayong pumunta, huwag na ka&amp;shy;yong magpadala ng dasal at mga bulaklak. Hindi ho yan tatanggapin ng pamil&amp;shy;ya,” sabi ni Daza.&amp;nbsp;(Dagdag ulat ni Ricky Tulipat)</body>
<link>http://www.philstar.com/Article.aspx?articleId=655973&amp;publicationSubCategoryId=92</link>
</article>
<article>
<title>AFP probe gusto nang tapusin nina Jinggoy, Rabusa</title>
<author>Ni Malou Escudero</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Matapos ang malagim na pagpapakamatay ni dating Armed Forces of the Philippines chief of staff Angelo Reyes, inihayag kahapon ni Senator Jinggoy Estrada na nais na rin niyang matapos ang imbestigasyon ng Senado tungkol sa katiwalian sa militar kung saan nakaladkad ang pangalan ni Reyes. Ginawa ni Estrada ang pahayag matapos mapaulat na gusto na rin umano ni dating military budget officer ret. Col. George Rabusa na matapos ang mga hearing kung saan siya ang naging whistleblower at nagbunyag ng mga “pabaon” at “pasalubong” sa mga umuupong chief of staff sa AFP. Muling ipagpapatuloy ng Senado ang hearing sa Pebrero 18. Ayon kay Estrada, dapat ng ipaubaya sa Ombudsman at sa Department of Justice ang pagtugis sa mga inakusahan tungkol sa korupsiyon sa militar. Umaasa din umano ang senador na huling hearing na ang gagawin nila sa susunod na linggo bagaman at nauna na nitong inihayag na halos isang kahon ang ebidensiyang ibinigay sa kaniya ni Rabusa tungkol sa katiwalian sa AFP. Pabor na rin ang senador na gawin sa isang executive session ang pagdinig bagaman at tutol dito si Senate President Juan Ponce Enrile.</body>
<link>http://www.philstar.com/Article.aspx?articleId=655974&amp;publicationSubCategoryId=92</link>
</article>
<article>
<title>Pamilya ni Reyes 'di na ipapatawag sa Senado</title>
<author>Ni Malou Escudero</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Hindi na ipapatawag ang pamilya ni dating Armed Forces of the Philippines (AFP) chief of staff Angelo Reyes sa pagdinig ng Senado sa susunod na linggo. Ayon kay Senator Francis Escudero, wala ng magpapatawag sa pamil&amp;shy;ya ni Reyes dahil base sa umiiral na batas sa bansa, kasamang nawawala ang pananagutan ng isang tao kung meron man sakaling mamatay ito. “Hindi na at wala rin namang nagpapatawag para sa kanila at sang-ayon sa batas na umiiral sa ating bansa the crime is extinguished if at all kung meron man kasama na ang pagpanaw ng kung sino mang inaakusahan,” sabi ni Escudero. Ayon pa kay Escudero, hindi maaaring ipasa sa mga tagapag-mana ng isang tao ang kaniyang iniwang criminal o civil liabilities. Maging si Senate President Juan Ponce Enrile ay naniniwala na hindi na kailangan pang ipatawag ang pamilya ni Reyes na nagluluksa ngayon dahil sa pagpanaw ng kanilang padre de pamilya. Nakatitiyak din si Senator Jose “Jinggoy” Estrada na walang senador ang magpapatawag sa pamilya ni Reyes lalo pa’t wala naman silang kinalaman sa isyu ng plea bargaining agreement na pinasok ni dating military comptroller Carlos Garcia. Samantala, kinausap na ni Enrile ang mga senador at sinabihan na maging “civil” sa ginagawang trabaho. “I already took that up with them (senators) that lets be civil about the whole affair. You can ask questions you can exercise your right to cross examination but you have to be very circumspect in the words that you use in asking the question and the manner you ask the questions,” sabi ni Enrile.</body>
<link>http://www.philstar.com/Article.aspx?articleId=655975&amp;publicationSubCategoryId=92</link>
</article>
<article>
<title>Pinoy utas sa Somali pirates</title>
<author>Ni Ellen Fernando</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Isang tripulanteng Pinoy ang nasawi matapos na mabaril ng mga umatakeng piratang Somali habang kasagsagan ng rescue operation ng anti-piracy naval force sa hina-hijack na barko sa karagatang sakop ng Seychelles. Kinilala ng Department of Foreign Affairs ang Pinoy seaman na si Farolito Vallega na sakay ng hinayjack na MV Beluga Nomination. Si Vallega ay nabaril at napatay ng mga pirata noong Enero 26 matapos na magwala at magalit ang mga pirata nang tangkaing sagipin ang mga hostages ng dalawang anti-piracy naval patrol vessels. Sa ulat, ang German-owned MV Beluga Nomination ay na-hijack ng mga piratang Somali sa Seychelles noong Enero 22. Kabilang sa mga sakay ng nasabing barko ang 12 crew na kinabibilangan ng pitong Pinoy at iba pa mula sa Russia, Ukrain at Poland. Nabatid na nakipag&amp;shy;habulan at nakipagputukan ang Naval rescue team at habang isinasagawa ang rescue, dalawang seamen kabilang ang isang Pinoy na si Ferdinand Aquino at isang Unkrainian ang tumalon sa nasabing barko na nasagip naman ng mga rescue team. Isa&amp;nbsp; pang tripulanteng Pinoy na nakilalang si Elviro Salazar na sakay ng nasabing barko ang umano’y nawawala bu&amp;shy;nga ng pag-atake.</body>
<link>http://www.philstar.com/Article.aspx?articleId=655976&amp;publicationSubCategoryId=92</link>
</article>
<article>
<title>Taas pasahe sa LRT, MRT tuloy pa rin</title>
<author>Ni Mer Layson</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Nilinaw ng Light Rail Transit Authority (LRTA) na itutuloy pa rin nila ang planong pagtataas ng pasahe sa LRT at MRT sa mga susunod na buwan. Sa kabila nito, tiniyak naman ni Atty. Rafael Rodriguez, administrator ng LRTA, na sisiguruhin muna nila na ang adjustment ay magiging affordable o makakayanan ng riding public, na karamihan ay mga minimum wage earner lamang. Bukod dito, plano rin umano nila na magbigay ng mga diskuwento sa mga estudyante, gayundin sa mga senior citizen na sumasakay sa tren. Sa susunod na meeting ng board of directors ng LRTA pag-uusapan kung magkano ang pinal na itataas sa pasahe at kung kailan ang petsa ng implementasyon nito. Una nang inaprubahan ng LRTA board ang pagtaas ng pasahe na P11 bilang boarding fee, at karagdagang P1 bawat susunod na kilometro sa LRT at MRT lines, o maximum fare na P30, na higit na mataas sa kasaluku&amp;shy;yang pasahe na P15.</body>
<link>http://www.philstar.com/Article.aspx?articleId=655977&amp;publicationSubCategoryId=92</link>
</article>
<article>
<title>Reyes isinakripisyo ang buhay para sa AFP</title>
<author>Ni Joy Cantos</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Isinakripisyo umano ni dating AFP Chief of Staff at dati ring Defense Secretary Angelo Reyes ang kaniyang buhay upang isalba ang organisasyon sa posible nitong pagkawasak at mapigilan na magkahati-hati ang mga sundalo. “Here’s a man ibibigay ang kaniyang buhay, he sacrificed for giving his life to save the institution,” ani AFP Spokesman Brig. Gen. Jose Mabanta na aminadong nagluluksa ang buong sandatahang lakas sa pagkawala ng dating Chief of Staff pero sa gitna nito’y dapat silang mag-move on sa iniwan nitong pait sa kanilang kasaysayan. Ipinahiwatig pa ng opis&amp;shy;yal na mas may malalim na motibo ang pagpapatiwakal ni Reyes at hindi ito dapat husgahan lalo na’t ang da&amp;shy;ting Defense Chief lamang ang tanging makakasagot nito. Samantala, bago umano nagpatiwakal si Reyes ay nakatanggap pa ito ng tawag sa telepono mula kay dating Pangulong Gloria Macapagal Arroyo na tinatanong kung ano ang laman ng liham na ipinadala ng Kalihim kay Trillanes. &amp;nbsp;</body>
<link>http://www.philstar.com/Article.aspx?articleId=655978&amp;publicationSubCategoryId=92</link>
</article>
<article>
<title>P-Noy suportado sa ARMM polls</title>
<author>Ni Butch Quejada</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Suportado&amp;nbsp;ni Autonomous Region of Muslim Mindanao (ARMM) Governor Zaldy Ampatuan ang desisyon ni&amp;nbsp;Pangulong Aquino na i-reset ang petsa&amp;nbsp;ng regular elections sa ARMM at isabay na lamang sa national at local elections. Sa isang statement, sinabi ng Regional Governor na suportado nila&amp;nbsp;ang pagpapaliban ng halalan sa ARMM kung ang layunin ay malinis at maayos ang&amp;nbsp;sistema ng eleksiyon hindi lamang&amp;nbsp;sa ARMM kundi sa buong bansa. Sa ilalim ng&amp;nbsp;panukalang priority bill&amp;nbsp;na ihaharap kay Pangulong&amp;nbsp;Aquino sa&amp;nbsp;Le&amp;shy;gislative-Executive Development Advisory Council (Ledac),&amp;nbsp;ang regular elections sa ARMM ay isasagawa sa Mayo 2013 habang ang mga incumbent ARMM elective officials ay hanggang&amp;nbsp;Setyembre 30, 2011 lamang. Maari namang magtalaga ang Pangulo ng mga OIC hanggang sa maisagawa ang&amp;nbsp;mga kuwa&amp;shy;lipikadong opisyal. Sa ngayon ay nais ng Regional Governor na makasama ang kanyang&amp;nbsp;pamilya at harapin ang kaso laban sa kanya.</body>
<link>http://www.philstar.com/Article.aspx?articleId=655979&amp;publicationSubCategoryId=92</link>
</article>
<article>
<title>Mega job fair sa Caloocan</title>
<author>Ni Lordeth Bonilla</author>
<date>
<month>February</month>
<day>10</day>
<year>2011</year>
</date>
<body>MANILA, Philippines - Upang muling matulungan ang mga residenteng walang hanapbuhay ay magsasagawa ng mga mega job fair si Caloocan City Mayor Enrico “Recom” Echiverri bilang bahagi ng paggunita sa 49th&amp;nbsp;founding anniversary ng lungsod. Gaganapin ang mega job fair bukas, Pebrero 11 sa Plaza Rizal sa main city hall na matatagpuan sa A. Mabini St. dakong alas-8 ng umaga hanggang alas-4 ng hapon. Ang susunod na mega job fair ay sa Pebrero 24 sa Caloocan City Hall North Compound, Zapote Road, Camarin mula alas-8 ng umaga hanggang alas-4 ng hapon. Ayon kay Echiverri, maaaring makakuha ng hanapbuhay ang mga magtutungo sa job fair hindi lamang dito sa ating bansa kundi maging sa labas ng Pilipinas. Magdala lang ang mga aplikante ng kanilang larawan, bio-data/resume, barangay clearance at iba pang mahahalagang dokumento tulad ng passport sa mga nais makapagtrabaho abroad.</body>
<link>http://www.philstar.com/Article.aspx?articleId=655980&amp;publicationSubCategoryId=92</link>
</article>
<article>
<title>Rep. GMA sabit sa AFP scandal?</title>
<author>Ni Malou Escudero</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Hindi umano malayong umabot hanggang kay dating Pangulo at ngayo’y Pampanga Rep. Gloria Arroyo ang natuklasang korapsiyon sa militar. Ayon kay Sen. Antonio Trillanes IV, masyadong malaking pera ang sangkot kaya imposible umanong walang ibang taong nasa likod ni da&amp;shy;ting Armed Forces of the Phi&amp;shy;lippines chief of staff Gen. Angelo Reyes. “Sinasabi ko na yan, na masyadong malaki yung perang involved na imposibleng nasa level lang ni late Gen. Reyes,” sabi ni Trillanes. Kung pagbabatayan anya ang perang ipinalabas at nauwi sa korapsiyon ay Malaca&amp;ntilde;ang lamang ang maaaring mag-release ng ganoong kalaking halaga. Pero sa kabila ng mga pahayag ni Trillanes, tumanggi itong tumbukin na patungo na sa pagka&amp;shy;kasangkot ni dating Pa&amp;shy;&amp;shy;ngulong Arroyo ang kanilang imbestigasyon. Sinabi pa ni Trillanes na ‘pataas’ na sana ang &amp;nbsp;kanilang imbestigas&amp;shy;yon pero mas pinili umano ni Reyes na dalhin sa kaniyang hukay ang sikreto. Gayunman, hindi anya siya ang dapat sisihin sa naging desisyon ni Reyes na tapusin ang kaniyang buhay. Tumanggi naman si Trillanes na kilalanin kung sino ang emisaryo na nagdala sa kaniya ng sulat ni Reyes na humihiling na pangalanan ang sinasabi nitong makapangyarihang tao na nasa likod ni da&amp;shy;ting military comptroller Carlos Garcia.&amp;nbsp; Samantala, naniniwala si Sen. Chiz Escudero na posibleng hindi ang chief of staff ng AFP o ang kalihim ng National Defense ang nasa likod ng malawang korupsiyon sa militar kundi ang sindikato sa tanggapan ng military comptroller.</body>
<link>http://www.philstar.com/Article.aspx?articleId=656295&amp;publicationSubCategoryId=92</link>
</article>
<article>
<title>'Gumisa' kay Reyes welcome sa burol</title>
<author>Nila ni Mer Layson/Joy Cantos</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Napatawad na ng pamilya Reyes ang lahat ng taong nag-akusa sa yumaong si dating AFP chief of staff Angelo Reyes kaya kung nanaisin umano ng mga ito na dumalaw sa burol ay welcome silang lahat. “Everybody’s welcome to the wake. We want peace. My family wants peace. We don’t want enemies. If they want to come here, they’re welcome,” sabi ng naulilang maybahay na si Teresita Reyes sa panayam ng media. Bagamat nasa dibdib pa rin aniya nila ang sakit at hapdi ng nangyari ay ka&amp;shy;ilangan umano nilang magpatawad, dahil ang Diyos ay nagpapatawad, sila pa kaya na tao lamang. Sa ngayon ay tanggap na umano nila ang nangyari at nirerespeto nila ang naging desisyon ng heneral na kitlin ang kanyang buhay. “Now, I’m happy kasi balance na ang public perception sa kanya, unlike when he was still alive ay ayaw na siyang pagsalitain, puro pangu&amp;shy;ngutya ang ginawa sa kanya,” ani Mrs. Reyes. Kung nanaisin umano ni ret. Col. George Rabusa na dumalaw sa burol ng kanyang kum&amp;shy;pare at kaibigang si Reyes ay papayagan ito ng pa&amp;shy;milya sa kabila na ang una umano ang posibleng isa sa mga dahilan nang pagpapakamatay ng kanyang dating boss matapos ang ginawang pagbubunyag sa Senado hinggil sa umano’y P50-milyong pasalubong at pabaon sa AFP. Ayon pa kay Mrs. Reyes, maging sina Se&amp;shy;nators Jinggoy Estrada, An&amp;shy;tonio Trillanes, Miriam Defensor-Santiago, Chiz Escudero at Para&amp;ntilde;aque Rep. Roilo Golez ay welcome din kung nais umano nilang pumunta sa burol. Nagpasalamat din si Mrs. Reyes sa mga mamamahayag dahil nag&amp;shy;karoon ng espasyo para sa mga magagandang nagawa ng heneral noong nabubuhay pa. Tinanggap na rin ng pamilya Reyes ang alok ng gobyerno na sa Li&amp;shy;bingan ng mga Bayani ihatid sa huling hantu&amp;shy;ngan ang labi ng hene&amp;shy;ral sa darating na araw ng Linggo. Dagsa pa rin ang pumupunta at nakikiramay sa pamilya Reyes sa Ascension Chapel. Kabilang sa mga huling nagtungo sa burol sina Vice Pres. Jejomar Binay at House Speaker Feliciano “Sonny” Belmonte.</body>
<link>http://www.philstar.com/Article.aspx?articleId=656296&amp;publicationSubCategoryId=92</link>
</article>
<article>
<title>Labi ni Reyes ililipat ngayon sa Camp Aguinaldo</title>
<author>Ni Joy Cantos</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Ililipat na ngayong araw sa Camp Aguinaldo ang labi ni dating AFP Chief of Staff at dati ring Defense Secretary ret. Gen. Angelo Reyes kaugnay ng pagbibigay rito ng full military honors. Mula sa Ascension Chapel sa Araneta Avenue, Quezon&amp;shy; City, eeskortan ang labi ng military service dakong alas-10 ng umaga at inaasahang darating sa St. Ignatius Chapel ng AFP bandang alas-10:45 ng umaga.&amp;nbsp; Nilinaw ni AFP Spokesman Brig. Gen. Jose Mabanta na kahit nag-suicide si Reyes ay bibigyan nila ito ng full military honors dahil na rin sa mga mabu&amp;shy;buting naiambag nito sa tagumpay ng misyon ng AFP laban sa mga rebeldeng kalaban ng estado noong nanunungkulan ito bilang Chief of Staff at Kalihim ng Defense department. Si Reyes ay bibigyan rin ng 19-gun salute sa paghahatid dito sa kaniyang huling hantungan sa Libingan&amp;shy; ng mga Bayani sa Fort Bonifacio, Taguig City sa Linggo, Pebrero 13. Magkakaroon din ng “flower drop” ang Philippine Air Force bilang huling saludo sa dating heneral. Magugunita na noong Martes ay ginulantang ang bansa sa pagsu-suicide ni Reyes sa harapan ng puntod&amp;shy; ng kanyang mga magulang sa Loyola Memorial Park sa Marikina City.</body>
<link>http://www.philstar.com/Article.aspx?articleId=656297&amp;publicationSubCategoryId=92</link>
</article>
<article>
<title>Pinas 'di magso-sorry sa Taiwan</title>
<author>Ni Rudy Andal</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Iginiit kahapon ng Ma&amp;shy;&amp;shy;laca&amp;ntilde;ang na hindi ito hihingi ng paumanhin sa Taiwan government kaugnay sa pagpapadeport sa 14 Taiwanese sa China. Sinabi ni Presidential Spokesman Edwin La&amp;shy;cierda sa media briefing, hindi kailangang mag-apologize ang Pilipinas kaugnay ng pangyayari dahil iginagalang natin bilang bansa ang One-China policy.&amp;nbsp; Noong Disyembre ay 14 Taiwanese at 10 Chinese ang naaresto dahil sa scam o panloloko sa mga mainlanders na nagkakahalaga ng $20 milyon. Ipinadeport ng Pilipinas ang lahat ng ito sa China sa kabila ng apela ng Taipeh na pabalikin na lamang sa Taiwan ang 14 Taiwanese para harapin ang kanilang kaso. Aniya, hindi papayagan ng gobyerno na magtago sa Pilipinas ang mga dayuhang may kinakaharap na mga kaso sa kanilang bansa. “The crime was committed in China. It is in our best interest to deport them to China,” paliwanag ni Sec. Lacierda. Dahil dito, nagprotesta ang Taiwan at pinauwi na nito ang kanilang kinatawan sa Pilipinas na si Donald Dee at nagpatupad ng mahigpit na proseso para sa job applications ng mga Pinoy sa Taiwan. Nanga&amp;shy;ngamba naman ang Manila Econo&amp;shy;mic Cultural Office (MECO) chief na si Ama&amp;shy;deo Perez Jr. na posibleng mapauwi ang may 45,000 OFWs sa Taiwan bilang ganti nito sa ginawang deportation sa 14 Taiwanese sa China.</body>
<link>http://www.philstar.com/Article.aspx?articleId=656299&amp;publicationSubCategoryId=92</link>
</article>
<article>
<title>Tax records ng AFP generals hahabulin ng BIR</title>
<author>Nila ni Gemma Garcia/Angie dela Cruz</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Hahabulin ng Bureau of Internal Revenue (BIR) ang mga heneral ng Armed Forces of the Phi&amp;shy;lippines (AFP) na sangkot sa&amp;nbsp;kontrobersyal na milyong pisong “pasalubong” at “pabaon”. Ayon kay BIR Commissioner Kim Henares, na sa ilalim ng batas, da&amp;shy;&amp;shy;pat ideklara bilang income ang perang natanggap ng isang tao legal o illegal man ang nasabing halaga. “You should report your income tax returns. The thing here is, for all types of income, whether legal or illegal, you should pay taxes,” ani Henares. Dahil dito, lahat umano ng tumanggap ng tinatawag na pabaon o pasalubong sa AFP ay dapat magbayad ng income tax sa BIR. Hiniling na ng BIR sa Senado ang &amp;nbsp;transcripts at annexes ng &amp;nbsp;hearing ng Blue Ribbon committee para sa isinasagawang pag&amp;shy;busisi ng ahensiya. “If you compute the liabilities, within two years, their tax liabilities would have doubled. Within four years, they might have to give up everything they owned. So that’s the downside of not paying taxes. At the end of the day, nothing will be left,” pahayag pa ni Henares.</body>
<link>http://www.philstar.com/Article.aspx?articleId=656301&amp;publicationSubCategoryId=92</link>
</article>
<article>
<title>OFW namatay paglapag sa Pinas</title>
<author>Ni Ellen Fernando</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Isang 59-anyos na OFW na kabilang sa mga Pinoy repatriates mula Jeddah ang nasawi ilang sandali lamang paglapag nito sa Pilipinas mula Saudi Arabia, kahapon ng ma&amp;shy;daling-araw. Kinilala ang OFW na si Francisco Delgado Cogen, tubong Leyte. Si Cogen ay kabilang sa 27 minaltratong OFWs na ni-repatriate ng OWWA sakay ng flight Etihad Airways. Ayon kay OWWA ad&amp;shy;ministrator Camelita Dimzon, sa eroplano pa lamang ay napansin na ng mga crew na masama ang pakiramdam ni Cogen kaya agad umanong binigyan ng first aid ng mga cabin crew. Paglapag sa NAIA Ter&amp;shy;minal 1 ay agad nag&amp;shy;responde ang medical team saka dinala si Cogen sa San Juan de Dios Hospital sa Pasay City subalit namatay din. Napag-alaman sa isang welfare officer sa Jeddah na nagkaroon ng sunud-sunod na pag-atake ng kanyang asthma ang nasabing OFW sa loob ng deportation center bago siya sumakay ng eroplano pauwi sa Pilipinas. Naipabatid na ng OWWA sa pamilya ni Cogen na nasa Navotas City ang pagkasawi ng huli at inalok na bibigyan sila ng OWWA livelihood assistance.</body>
<link>http://www.philstar.com/Article.aspx?articleId=656304&amp;publicationSubCategoryId=92</link>
</article>
<article>
<title>Posisyon sa gobyerno 'wag tanggapin</title>
<author>Ni Doris Franche</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Pinayuhan ni&amp;nbsp;Cotabato Auxilliary Jose Colin Bagaforo si AFP scandal&amp;nbsp;whistleblower&amp;nbsp;Heidi Mendoza na&amp;nbsp;huwag nang tanggapin ang anumang&amp;nbsp;alok na trabaho ni Pangulong Aquino sa pamahalaan.? Ayon kay Bagaforo, kapag tinanggap ni Mendoza ang offer ng Pa&amp;shy;ngulo, parang&amp;nbsp;lumalabas na ginamit lamang ng Aquino administration si Mendoza para siraan ang&amp;nbsp;nagdaang administrasyon.? Giit ng Obispo, mas mabuting magtrabaho na lamang sa private sector si Mendoza&amp;nbsp;upang hindi makulayan ang ginawa niyang pagsiwalat ng ka&amp;shy;tiwalian sa AFP.? Sinabi ni Bagaforo na iba&amp;nbsp;ang magiging im&amp;shy;pres&amp;shy;yon ng publiko kay Mendoza dahil&amp;nbsp; lalabas na may motibo ito na sirain ang nagdaang&amp;nbsp;administrasyon. Mas mabuti kung&amp;nbsp;mananatili na lamang na whistleblower at independent upang makita na hindi siya ginagamit ng&amp;nbsp;kasalukuyang&amp;nbsp; pamahalaan.</body>
<link>http://www.philstar.com/Article.aspx?articleId=656306&amp;publicationSubCategoryId=92</link>
</article>
<article>
<title>17 pang Pinoy hinostage ng mga pirata!</title>
<author>Ni Ellen Fernando</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Muli na namang uma&amp;shy;take ang mga piratang Somali at hinayjack ang isang barko saka hinos&amp;shy;tage ang 17 tripulanteng Pinoy sa Muscat, North Arabian Sea kamakalawa. Sa tinanggap na ulat ng Department of Foreign Affairs (DFA), ang 25 crew kasama ang&amp;nbsp;17 Pinoy ay sakay ng&amp;nbsp;Greek-flagged MV Irene SL nang harangin ng mga armadong pirata sa karagatan habang naglalayag. Kasama rin sa mga dinukot ang pitong Greek at isang Georgian. Wala pang natatanggap na komunikasyon ang mga awtoridad sa kinaroroonan ng nasabing barko at sa kondisyon ng mga crew. Uma&amp;shy;abot na sa&amp;nbsp; 138 Pinoy seafarers ang bihag ng mga Somali kabilang ang nasabing huling insidente ng hijacking kung saan napatay ang Pinoy na si Farolito Vallega.</body>
<link>http://www.philstar.com/Article.aspx?articleId=656308&amp;publicationSubCategoryId=92</link>
</article>
<article>
<title>Pamilya Maguan may apela sa Palasyo</title>
<author>Ni Butch Quejada</author>
<date>
<month>February</month>
<day>11</day>
<year>2011</year>
</date>
<body>MANILA, Philippines – &amp;nbsp;Nakiusap kahapon ang pamilya ni road rage victim Eldon Maguan sa Malaca&amp;ntilde;ang na ibasura muli ang ika-apat na apela ni convicted murderer Rolito Go na bigyan siya ng executive clemency o agarang paglaya. Pinaliwanag ni Rosario Maguan, ina ni Eldon, sa Bureau of Pardons and Parole (BPP) na hindi pa napapanahon na palayain si Go dahil kulang pa ng 15 taon ang kanyang kaparusahan at marami pang insidente ng patayan sa kalye dahil sa hindi pagkaka-intindihan sa trapiko tulad sa nangyari sa anak niya. Si Eldon, habang nagmamaneho papauwi matapos bumili ng pizza, ay nabaril ni Go, na pumasok sa isang one way na daan sa Greenhills, San Juan noong 1991. &amp;nbsp;Siya ay hinatulan ng korte noong 1996 ng 30 taong pagkabilanggo. Noong administrasyon ni dating Pangulong Arroyo, si Go ay tatlong beses nag-apply ng exe&amp;shy;cutive clemency pero lahat ng ito ay binasura ng BPP dahil sa kakulangan ng merito bago pa man makarating ang mga papel sa Malaca&amp;ntilde;ang. Ikinabahala ni Rosario na kapag binigyan ng agarang executive clemency si Go, puwede umanong tularan ng iba ang kanyang nagawang kasalanan at ma&amp;shy;kalaya ng agaran kahit grabe ang nagawang krimen.</body>
<link>http://www.philstar.com/Article.aspx?articleId=656309&amp;publicationSubCategoryId=92</link>
</article>
<article>
<title>Divorce niluluto sa Senado</title>
<author>Ni Malou Escudero</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Pumasa na sa ikalawang pagbasa ng Senado ang panukalang batas na naglalayong kilalanin dito sa Pilipinas ang divorce na nakuha ng isang “alien spouse” sa ibang bansa. Sa kaniyang sponsorship speech, sinabi ni Senator Miriam Defensor-Santiago na talo o ‘discriminatory’ sa mga Filipino citizens ang Article 26 ng Family Code dahil hindi pinapayagan ang isang Filipino citizen na mu&amp;shy;ling mag-asawa kahit diniborsiyo na ito ng kaniyang asawang banyaga. Ipinaliwanag ni Santiago na sa ngayon ang divorce na naganap sa pagitan ng isang foreign spouse at ng isang Filipino national ay kinikilala lamang sa bansa ng foreigner samantalang nananatili namang kasal sa kaniya ang asawang Filipino. Iginiit ni Santiago na dapat maging pantay ang batas at ang isang Filipino na diniborsiyo ng kaniyang asawang banyaga &amp;nbsp;ay dapat na ring ikonsiderang divorced at may karapatang mag-asawang muli. Samantala, pumasa na rin sa ikalawang pagbasa ang panukalang batas na naglalayon ring amiyendahan ang Family Code upang magkaroon ng karapatan ang kahit na sinong mag-asawa na ibenta ang kanilang mga “exclusive properties” kahit walang pahintulot ng kanilang kabiyak . Sa kasalukuyang batas, nakasaad na maaari lamang magbenta ng ari-arian ng walang pahintulot ng kaniyang asawa ang isang tao na nasa legal na edad o “spouse of age”. Ayon kay Santiago, hindi tama ang paggamit ng terminong “spouse of age” at dapat itong palitan ng katagang “either spouse” dahil dito sa Pilipinas, hindi naman maaaring magpa&amp;shy;kasal ang isang tao kung wala ito sa tamang edad.</body>
<link>http://www.philstar.com/Article.aspx?articleId=656568&amp;publicationSubCategoryId=92</link>
</article>
<article>
<title>Erap bumisita sa burol ni Reyes</title>
<author>Nila ni Joy Cantos/Gemma Garcia</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Dumalaw si dating Pangulong Joseph “Erap “ Estrada sa burol ng kanyang dating AFP Chief of Staff na si Gen. Angelo Reyes sa Arlington Ascencion Chapels sa Quezon City bago maghatinggabi kamakalawa. Una nang sinabi ng biyuda ni Reyes na si Teresita na welcome ang lahat na nag-akusa sa kanyang kabiyak na bumisita sa lamay kung nanaisin nila. Alas-11:50 ng gabi ng dumating si Erap. Sinalubong siya ni Gng. Reyes at limang anak na sina Boogie, Mark, Jett, Carlo at Judd. Tumagal lamang ng 15 minuto ang dating pangulo na bago umalis ay tinagubilinan ang limang anak ng heneral na huwag pababayaan ang kanilang ina. Sinabi ni Erap na napatawad na niya ang heneral sa pagtalikod ng suporta sa kanya. Si Reyes ang Chief of Staff ni Estrada noong Hulyo 1999 bago bumaligtad at sumama sa EDSA Dos noong Enero 2001 na nagluklok sa noo’y Vice Pres. na si Gloria Arroyo bilang Pangulo ng Pilipinas. Sinabi rin ni Estrada na isang magiting at matapang na heneral si Reyes at susi ito sa matagumpay na all out war&amp;nbsp;ng kanyang administrasyon laban sa mga rebeldeng Moro Islamic Liberation Front (MILF) noong 2000. Ayon&amp;nbsp;pa kay Erap, posibleng bumisita rin sa burol ang anak nitong si Sen. Jinggoy Estrada. Hindi naman bibisita si retired Col. George Rabusa sa burol ng kanyang kumpare. Ayon sa abugado&amp;nbsp;ni Rabusa na si Atty. Noel Malaya, ang hindi niya pagpunta sa burol ay bilang respeto na rin sa pamilya Reyes at sa kanilang nararamdaman. Matatandaang sa pagharap niya sa pagdinig sa Senado, idinawit ni Rabusa si Reyes sa umano’y katiwalian sa militar nang ito ay&amp;nbsp;tumanggap umano ng P50 milyong halaga ng pabaon nang ito ay magretiro. Alas-12 ng tanghali kahapon ng dalhin ang labi ni Reyes sa St. Ignatius Church sa Camp Aguinaldo kung saan itinakda ang necrological rites para rito umpisa alas-5 ng hapon nga&amp;shy;yong araw. Bago ito ay idinaan muna si Reyes sa kaniyang alma mater sa Ramon Magsaysay High School sa Cubao, Quezon City. Isang misa rin ang inihahanda bukas sa alas-8 ng umaga sa Canopy area bago ang funeral march patungo sa kaniyang huling hantungan sa Libingan ng mga Bayani sa Fort Bonifacio, Taguig City bukas. araw ng Linggo.</body>
<link>http://www.philstar.com/Article.aspx?articleId=656569&amp;publicationSubCategoryId=92</link>
</article>
<article>
<title>HK probe sa Luneta hostage 'di sisiputin ng 70 testigo</title>
<author>Ni Gemma Garcia</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;May 70 personalidad sa 116 Filipino na inimbitahan ng Hong Kong kaugnay sa kanilang imbestigasyon sa naganap na Luneta hostage noong August 23, 2010 ang tumanggi na magtungo sa naturang bansa. Tumangging dumalo sa inquiry sina dating National Capital Region Police Office (NCRPO) head Director Leocadio Santiago Jr., dating Manila Police District&amp;nbsp; (MPD) head Chief Supt. Rodolfo Magtibay; Manila Vice Mayor Isko Moreno; Supt. Orlando Yebra, pinuno ng&amp;nbsp;hostage negotiating team; Supt. Remus Medina, pinuno ng NCRPO intelligence&amp;nbsp;unit; Alberto Lubang, driver ng Hong Thai travel bus at Danilo Nabril, photographer ng bus; Diana Chan, tour guide; Lourdes Amansec, executive ng Direction Travel and Tours; mamamahayag na si Michael Rogas, Melencia Gonzales na kaibigan ng napatay na hostage-taker na si Rolando Mendoza; at ang 59 pulis mula sa MPD. Sa Pebrero 15 sisimulan ng Hongkong Coroner’s Court ang sarili nilang imbestigasyon sa naganap na hostage taking upang madetermina kung ang nakapatay sa walong hostages ay mula sa bala ni Mendoza at hindi sila biktima ng friendly fire. Nauna nang nag-abiso si Manila Mayor Alfredo Lim na umaktong local crisis management committee sa hostage na hindi dadalo sa imbestigasyon ng HK.</body>
<link>http://www.philstar.com/Article.aspx?articleId=656570&amp;publicationSubCategoryId=92</link>
</article>
<article>
<title>Sa araw ng mga puso: Paghihiganti, galit alisin - Obispo</title>
<author>Ni Doris Franche</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Pinayuhan ng isang Obispo ang publiko na alisin ang galit&amp;nbsp; at paghihiganti&amp;nbsp; upang magkaroon ng maayos na pusong pang-ispiritwal at maging malusog ang&amp;nbsp;pusong-pisikal. Ang payo ni&amp;nbsp;Antipolo auxiliary Bishop Francisco de Leon&amp;nbsp;ay bunsod&amp;nbsp;na rin ng&amp;nbsp;pagdiriwang ng&amp;nbsp;Araw ng mga Puso sa Lunes. Aniya hindi lamang pagmamahalan sa pamamagitan ng&amp;nbsp;nag-iibigan ang&amp;nbsp;pagdiriwang ng&amp;nbsp;Valentines Day kundi maging ang ispiritwal. Aniya, sa pamamagitan ng pagwawaksi sa nararamdamang pait, pighati at paghihiganti ay gagaan ang pakiramdam. Ang tao ay may katawan, isip at kaluluwa na dapat iniingatan. Sinabi ni de Leon na&amp;nbsp;sa halip na puro negatibo, dapat isipin ng tao kung&amp;nbsp;ano ang&amp;nbsp;magagawa niyang tama sa kapwa. “Tingnan kung ano ang mga bumabara sa ating spiritwal na puso, bitterness, hurt, maaring ayaw magpatawad, ‘pag hindi inalis hindi lang makakaapekto sa spiritual&amp;nbsp;heart kundi sa physical heart kasi related ang dalawa,” sabi pa ng obispo. Maaari naman anyang lagyan ng positibo gaya ng pagmamahalan, pagbibigayan, pagpapatawad, kapayapaan, at pag-aalalay ng puso sa Diyos.</body>
<link>http://www.philstar.com/Article.aspx?articleId=656571&amp;publicationSubCategoryId=92</link>
</article>
<article>
<title>Banta ng Taiwanese government minaliit ng DOLE</title>
<author>Ni Doris Franche</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Minaliit lamang ng Department of Labor and Employment (DOLE) ang banta ng Taiwanese Government na mawawalan ng trabaho ang may 80,000 OFWs sa nasabing bansa matapos na sa China ipadeport ang 14 Taiwanese nationals na pinaniniwalaang miyembro umano ng isang international fraud syndicate. Naniniwala si Labor Usec. Danilo Cruz na hindi basta masisibak sa trabaho ang mga OFW dahil maraming kumpanya sa Taiwan ang nagsabi na kuntento sila sa trabaho ng mga Pinoy. Una ng hinigpitan ng Taiwan ang mga requirements at procedures sa pagtanggap ng mga OFW sa kanilang bansa bilang pagpapakita ng pagkadismaya sa Pilipinas. Bukod pa rito, may mga ginagawa na rin naman aniyang hakbang ang pamahalaan upang maiayos ang sitwasyon. Sa pagtaya ng DOLE, aabot umano sa 80,000 ang mga OFW sa Taiwan na karamihan ay nagtatrabaho sa mga&amp;nbsp;electronics factories habang ang iba ay caregivers. Aminado naman si Cruz na bagamat malabong maapektuhan ang mga OFW sa Taiwan, posible naman malaki ang maging epekto nito sa mga OFW na magtatrabaho palang doon.</body>
<link>http://www.philstar.com/Article.aspx?articleId=656572&amp;publicationSubCategoryId=92</link>
</article>
<article>
<title>Probe sa AFP anomaly 'di dapat mauwi sa wala</title>
<author>Ni Butch Quejada</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Dapat umanong tiyakin ngayon ng Kongreso na may mangyayari at makabubuo ng epektibong batas sa nagpapatuloy na pang-uungkat tungkol sa sinasabing&amp;nbsp;malawakang katiwalian sa Armed Forces of the Philippines (AFP). Umaasa ang mga mambabatas na hindi mauuwi sa wala o mabibitin lang ang nasabing pagsisiyasat na naging instrumento na ng political grandstanding at pag-aakusa o pagdidiin ng wala pang sapat na ebidensya. Sinabi ni Ang Kasangga Partylist Rep. Teodorico Haresco na&amp;nbsp;trabaho ng Kongreso na mag-imbestiga sa layong lumikha ng lehislasyong magiging solusyon sa problema, na karaniwang natatabunang nakabitin na lamang ang mga ito at pag-aaksaya ng panahon ng mga mambabatas gayundin ng buwis ng taumbayan. Ayon kay Haresco, ang kaso ng pagkamatay ni dating Defense Sec. Angelo Reyes bilang halimbawa sa kung paano nakakaapekto sa buhay ng tao ang mga pampublikong pagdinig ng Kongreso. Gayunman, sinabi ni Western Samar Cong. Mel Senen Sarmiento kasabay ng apela sa kapwa mga mambabatas na higit na magkaroon ng respeto sa mga ipinatatawag na indibidwal para imbestigahan. Sa gitna aniya ng paghahangad ng dalawang Kapulungan na mapalutang ang katotohanan, hindi umano dapat makalimot sa pagrespeto sa karapatan ng mga nadidiin at pag-ingatang makapanira ng pangalan at reputasyon nang walang matibay na batayan.</body>
<link>http://www.philstar.com/Article.aspx?articleId=656574&amp;publicationSubCategoryId=92</link>
</article>
<article>
<title>Peace talks sa MILF gagawin sa Marso 29-30</title>
<author>Ni Rudy Andal</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Itinakda na sa Marso 29-30 ang simula ng formal talks sa pagitan ng gobyerno at Moro Islamic Liberation Front (MILF) matapos ang matagumpay na pag-uusap ng mga ito noong Pebrero 9-10 sa Malaysia. Sinabi ni Atty. Marvic Leonen, chairman ng GRP panel, napagkasunduan ng GRP-MILF panel sa kanilang huling pulong na amyendahan ang Terms of Reference&amp;nbsp;ng International Monitoring Team at ang Implementing Guidelines ng Ad Hoc Joint Action Group na ipapatupad sa loob ng 12 buwan. Aniya, magsisimula ang pagpapatupad ng bagong AHJAG sa Marso 1 upang magkaroon ng koordinasyon para mahiwalay ang mga tinaguriang criminal elements mula sa regular MILF members.</body>
<link>http://www.philstar.com/Article.aspx?articleId=656575&amp;publicationSubCategoryId=92</link>
</article>
<article>
<title>Pangasinan, Gensan nilindol</title>
<author>Ni Angie dela Cruz</author>
<date>
<month>February</month>
<day>12</day>
<year>2011</year>
</date>
<body>MANILA, Philippines – &amp;nbsp;Dalawang lindol ang naitala ng Philippine Institute of Volcanology and Seismology (Phivolcs) sa Pangasinan at General Santos City sa&amp;nbsp;Mindanao kahapon ng umaga. Alas-4:26 ng umaga ng maramdaman ang magnitude 3 lindol sa Lingayen, Pangasinan. Sinundan ito ng isa pang magnitude 4.4 alas- 4:28 ng umaga sa General Santos City. Samantala, isang magnitude-6.3 naman ang naitala sa Sulu, Mindanao kamakalawa ng gabi makaraan maganap ang magnitude-6.6 na lindol sa nabanggit ding lugar. Naramdaman ito sa lakas na&amp;nbsp;Intensity 3 sa Davao City, Intensity 2 sa General Santos City.</body>
<link>http://www.philstar.com/Article.aspx?articleId=656576&amp;publicationSubCategoryId=92</link>
</article>
<article>
<title>Phl magpapaliwanag sa Taiwan</title>
<author>Ni Malou Escudero</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Sa kabila ng pagtanggi ng Pilipinas na humingi ng tawad sa gobyerno ng Taiwan kaugnay sa isyu ng deportasyon ng mga Taiwanese nationals sa China, tiniyak naman kahapon ni Presidential spokespersom Abigail Valte na magpapadala ang gobyerno ng isang emisaryo sa Taiwan upang ipaliwang kung ano talaga ang nangyari. Bagaman at hindi pa tiyak ni Valte kung sino ang ipapadala ng gobyerno sa Taiwan, inihayag din nito na umaasa ang Malaca&amp;ntilde;ang na hindi maaapektuhan ng problema ang mga overseas Filipino workers sa nasabing bansa. Hindi nagustuhan ng Taiwan ang ginawang pagpapadeport ng Pilipinas sa 14 nilang mamamayan sa bansang China. Ang nasabing mga Taiwanese ay inaresto kasama ang iba pang Chinese matapos maakusahan ng panloloko ng US$20 milyon sa pamamagitan ng isang international scam na ang target ay mga mamamayan ng China. Nauna ng ipinaliwanag ng gobyerno na sa China ipina-deport ang nasabing Taiwanese nationals dahil doon sila may kaso. Naniniwala naman si Senate Pro Tempore Jinggoy Estrada na dapat ay magkaroon ng “high-level” effort ang gobyerno para matapos na ang hindi pagkakaunawaan sa pagitan ng bansa at ng Taiwan. Ayon Estrada, hindi dapat balewalain ng gob&amp;shy;yerno ang pagpo-protesta ng Taiwan dahil tiyak na makakaapekto ito sa economic relations ng Pilipinas sa nabanggit na bansa. Bagaman at umiiral ang ‘one China policy’ kung saan mas kinikilala ng gobyerno ang China kaysa Taiwan, umaabot naman sa 80,000 hanggang 100,000 ang mga Pinoy sa Taiwan. Para kay Senate Pre&amp;shy;sident Juan Ponce Enrile, kung itataboy ang mga OFWs na nasa Taiwan pabalik ng Pilipinas ay&amp;nbsp;dapat itaboy rin ang mga Taiwanese nationals palabas ng bansa. Aminado si Enrile na posibleng maapektuhan ang mga OFWs sa Taiwan pero hindi umano ito dahilan upang humingi ng tawad ang gobyerno sa naging desisyon na i-deport ang mga Taiwanese sa China. “So be it (maapektuhan ang mga OFWs). We are not living in a perfect world. They can all drive our people back to the Philippines and we will also drive their people out of the Philippines,” matigas na sabi ni Enrile. Iginiit ni Enrile na sumusunod ang bansa sa ‘one China policy’ kaya walang diplomatikong relasyon ang Pilipinas sa Taiwan.</body>
<link>http://www.philstar.com/Article.aspx?articleId=656887&amp;publicationSubCategoryId=92</link>
</article>
<article>
<title>Mubarak bumaba na sa puwesto</title>
<author>Ni Ellen Fernando/Malou Escudero</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Nagbunyi ang milyun-milyong Egyptians nang tuluyang bumitiw sa puwesto si President Hosni Mubarak at tapusin ang 30-taong pamumuno matapos ang 18 araw na kilos protesta at panawagan ng iba’t ibang bansa sa pagbibitiw nito. Kahapon ay hindi pa rin magkamayaw sa kasiyahan ang daan-daang libong protesters sa Cairo at Alexandria matapos ianunsyo ni Egyptian Vice President Omar Suleiman ang tuluyang pagre-resign ni Mubarak kasunod ng kanyang pagtakas kasama ang kanyang pamilya sa Presidential palace. Sa iniwang mensahe ni Mubarak na binasa ni Suleiman sa Egypt State TV, ipinapasa nito ang pamahahala sa kanilang pamahalaan sa Supreme Council ng kanilang Armed Forces. Nauna rito, sa ika-17 araw ng kilos-protesta ng halos 1 milyong anti-Mubarak ay nagawa pang magbigay ng mensahe si Mubarak na hindi siya magre-resign na lalong ikinagalit ng mga protesters sanhi upang lalong lumabas sa kani-kanilang tahanan at dumagsa sa Tahrir o Liberation square at sa ikalawang malaking lungsod sa Alexandria. Nauna rito, hindi rin nagpadala si Mubarak sa panawagan ng US, UK at EU na magkaroon ng mabilisang transition sa kagustuhan ng maraming Egyptians. Dahil sa pagbibitiw ni Mubarak, pinuri ni Pangulong Aquino ang pinamalas na katapangan ng mga Egyptians na humihingi ng pagbabago at demokrasya sa kanilang bansa. Ayon sa Pangulo ipinakita lamang ng Egypt na “universal” ang kagustuhan ng mga mamamayan na magkaroon ng malaya at makatarungang pamayanan. Sa kabila nito, sinabi ng Department of Foreign Affairs na tuloy ang voluntary repatriation o pagpapauwi sa mga Pinoy na nagnanais na lumikas sa Cairo. Sa Lunes ay aalis sa Cairo ang may 36 Pinoy na ikatlong batch na nagkusang lisanin ang Egypt at inaasahang darating sa Manila ng Martes.</body>
<link>http://www.philstar.com/Article.aspx?articleId=656888&amp;publicationSubCategoryId=92</link>
</article>
<article>
<title>Gen. Reyes ihahatid ngayon sa Libingan ng mga Bayani: 'Paalam Sir Angie'</title>
<author>Ni Joy Cantos</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Ihahatid ngayon sa kanyang huling hantungan sa Libingan ng mga Bayani&amp;nbsp;si dating Defense Chief&amp;nbsp;at AFP Chief of Staff ret. Gen. Angelo “Angie” Reyes sa Fort Bonifacio, Taguig City. Ayon kay AFP Spokesman Brig. Gen. Jose Mabanta, isang misa ang inihanda sa canopy sa harapan ng General Headquarters ng Camp Aguinaldo dakong alas-8 ng umaga bago tumulak ang funeral march. Ihihimlay si Reyes sa tabi ng pinag&amp;shy;libingan kina dating Star columnist Max Soliven at dating SSS Administrator Gilberto Teodoro Sr. Libong katao ang inaasahang makikiisa sa libing mula sa kaniyang pamilya, kamag-anak, mga kaibigan, opisyal ng gobyerno, mga VIP’s, mga aktibo at retiradong opisyal ng AFP. Dakong alas-5 ng hapon ay isinakay sa karwahe na puno ng mga bulaklak na puti ang labi ni Reyes ng ilipat sa canopy ng AFP General Headquarters kung saan isinagawa ang necrological service. Si Reyes ay gagawaran ng 19-gun salute na hu&amp;shy;ling saludo sa heneral sa pagsisilbi nitong Chief of Staff at Defense Secretary mula Hulyo 1999 hanggang Agosto 29, 2003. “This will be accompanied by one saluting battery of canons which will offer the traditional gun salute, a military tradition of honoring a former Chief of Staff and Defense Secretary, together with a Brigade-sized honor guard comprised of troops from the General Headquarters, the Phil. Army, Air Force and the Navy for arrival honors,” ayon naman kay AFP-Public Affairs Office Chief Lt. Col. Arnulfo Marcelo Burgos Jr. Dalawang helicopter naman ang magbabagsak ng mga flower petals sa Libingan ng mga Bayani habang inililibing na ang labi ni Reyes. Noong Martes ay ginulantang ang sambayanan sa pagsu-suicide ni Reyes na nagbaril sa dibdib sa harap ng puntod ng kaniyang mga magulang sa Loyola Memorial Park sa Marikina City.</body>
<link>http://www.philstar.com/Article.aspx?articleId=656889&amp;publicationSubCategoryId=92</link>
</article>
<article>
<title>'Mami-miss ko siya ngayong Valentine's day' - Mrs. Reyes</title>
<author>Ni Joy Cantos at Mer Layson</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - “Mami-miss ko siya ngayong Valentine’s day.”&amp;nbsp; Ito ang emosyonal na tinuran ni Teresita Reyes, biyuda ng nag-suicide na si dating AFP Chief of Staff at dating Defense Secretary Angelo Reyes kaugnay ng pagdiriwang ng Valentine’s day&amp;nbsp;bukas. Ayon kay Teresita, ito ang kauna-unahang Valentine’s day na hindi niya makakapiling ang kanyang kabiyak. “For 41 years that we are together, he always give me flowers during Valentine’s day, mami-miss ko yun,” ani Teresita na sinabing nasaid na ang kaniyang mga luha sa nangyaring trahedya. Partikular na mami-miss umano ng ginang ay ang taun-taong pagbibigay sa kaniya ng bulaklak na tulips ng asawa. “Palagi niya akong binibigyan ng tulips.&amp;nbsp;Biro ko nga sa kaniya ang mahal ng tulips lalo na pag Valentine’s Day, bakit hindi na lang niya perahin.&amp;nbsp;Pero siyempre, sino ba namang babae ang ayaw na binibigyan ng bulaklak?” wika ni Teresita sa mga nakalipas na Valentine’s Day nila ng asawa. Tiniyak rin nito na kahit wala na ang asawa ay patuloy niya itong mamahalin hanggang sa magkita silang muli sa kabilang buhay.</body>
<link>http://www.philstar.com/Article.aspx?articleId=656891&amp;publicationSubCategoryId=92</link>
</article>
<article>
<title>DepEd may summer class sa Kinder</title>
<author>Ni Mer Layson</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Halos isang buwan na lamang ay bakasyon na ng mga estudyante, pero ang pamunuan ng Department of Education (DepEd) ay nakatakdang magpatupad ng summer class sa kindergarten sa mga batang nasa edad anim na taon bago tumuntong sa Grade 1. Ayon kay Education Sec. Armin Luistro, layunin nilang maihanda ang mga bata na papasok sa elementarya at maiwasan ang pagtigil sa pag-aaral kapag nagsawa ang bata sa pagpasok sa eskuwelahan. Sa pagsusuri ng DepEd, sinasabing mas malaki ang porsiyento ng mga batang tumitigil sa pag-aaral o nagiging drop-out na hindi dumaan sa kindergarten. “Hindi kasi naihanda ang kanilang katawan at kaisipan kaya dumarating sa puntong tila napapagod na sila hanggang tuluyan ng tatamarin at hindi na papasok,” ani Luistro.</body>
<link>http://www.philstar.com/Article.aspx?articleId=656893&amp;publicationSubCategoryId=92</link>
</article>
<article>
<title>Maganda ang panahon sa V-day</title>
<author>Ni Angie dela Cruz</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Magandang balita sa mga magsing-irog, magiging maaliwalas ang panahon sa Araw ng mga Puso, ayon sa PAGASA. Ayon kay Josel Jesusa, forecaster, maliban sa&amp;nbsp;bahagyang pag-uulan, maaliwalas na panahon ang mararamdaman sa Lunes pero ang kalamigang panahon ay matatapos na ngayong buwan ng Pebrero. Anya, unti-unti nang umi&amp;shy;init ang panahon laluna sa pagpasok ng buwan ng Marso dahil humihina na ang northeast monsoon na nakakaapekto sa&amp;nbsp;northern Luzon at ang mainit na panahon na ito ay magtatagal hanggang Hunyo.</body>
<link>http://www.philstar.com/Article.aspx?articleId=656894&amp;publicationSubCategoryId=92</link>
</article>
<article>
<title>Pagkalat ng botcha 'di palalagpasin ng Senado</title>
<author>Ni Malou Escudero</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Itinakda na ng Senado sa susunod na linggo ang pagdinig sa patuloy na pagkalat sa mga pamilihan ng mga botcha o mga double dead na karne. Sa Senate Bill No. 954 na inihain ni Senator Lito Lapid, nais nitong amiyendahan ang Consumers Act of the Philippines o Republic Act 7394 upang mas mapabigat ang parusa sa mga mapapatunayang nagpapakalat ng botcha na delikado sa kalusugan ng mga mamamayan. Nais rin ni Lapid na maging ganap na batas ang “Consumer Protection from Adulterated Meat Act” upang magkaroon ng proteksiyon ang mga mamamayan mula sa mga nagpapakalat ng botcha. Parusang pagkabilanggo ng hindi bababa sa dalawang taon hanggang sa anim na taon ang mungkahing parusa at itaas ang multa mula sa P5,000 ay gawing P10,000 hanggang P100,000. Dapat na umanong matigil ang pagbebenta ng mga botcha sa mga pamilihan dahil posibleng magmulan pa ito ng epidemiya. Habang ibiniyahe umano ang mga double dead na karne ay lumalaki din ang posibilidad na kumalat ang sakit sa mga hayop tulad ng foot and mouth disease, hog cholera at bird flu.</body>
<link>http://www.philstar.com/Article.aspx?articleId=656895&amp;publicationSubCategoryId=92</link>
</article>
<article>
<title>'OMG' sagot sa malnutrisyon</title>
<author>Ni Mer Layson</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Inilunsad ng Depart&amp;shy;ment of Education (DepEd) ang programang ‘OMG’ o “Oh, My Gulay” program upang solusyunan ang problema sa malnutrisyon ng mga mag-aaral. Layunin ng programa na maituro sa mga mag-aaral ang kahalagahan ng pagtatanim at pagkain ng gulay sa kanilang kalusugan. “OMG! is a&amp;nbsp;&amp;nbsp;call-to-action campaign that will address nutrient deficiency and promote healthy eating among school children by planting and eating vegetables,” anang DepEd. Bahagi umano ng OMG program ang pamamahagi ng mga punla at upang mahikayat ang mga mag-aaral at mga magulang ng mga ito na magtanim ng gulay sa kanilang bakuran at loob ng paaralan. Isinusulong ng DepEd ang pagtatanim at pagkain ng gulay gayundin ang pagpapasuso ng ina sa kanyang sanggol upang masiguro ang magandang kalusugan ng bata. Natuklasan sa pag-aaral na mas matalino at mas malakas ang resistensya ng mga batang kumakain ng gulay at nakasuso ng gatas ng ina. Lumilitaw din na ang kakulangan ng sapat na nutrisyon ng mga bata ang isa sa mga dahilan kung bakit marami ang tumitigil sa pag-aaral na nagreresulta sa pagtaas ng dropout rate sa mga paaralan, kung saan 38 lamang sa may 100 Grade 1 student ang nakakatapos ng high school.</body>
<link>http://www.philstar.com/Article.aspx?articleId=656897&amp;publicationSubCategoryId=92</link>
</article>
<article>
<title>Bilang ng mahihirap lolobo pa</title>
<author>Ni Angie dela Cruz</author>
<date>
<month>February</month>
<day>13</day>
<year>2011</year>
</date>
<body>MANILA, Philippines - Pagkatapos iulat ng pamahalaan na lumaki ng 970,000 ang bilang mga mahihirap sa bansa, higit na kinakailangan ngayon ng mamamayan ang mga polisiyang makatutugon sa kanilang mga panga&amp;shy;ngailangan. Sa datos ng National Statistics Office, halos isang milyon ang nadagdag sa “mahihirap” na Pilipino mula 2006 hanggang 2009 at sa sunud-sunod na pagtaas ng mga presyo ng bilihin ngayong taon, tiyak na mas maraming anakpawis pa ang nalulubog sa kumunoy ng kahirapan araw-araw. Ayon kay Joel Mag&amp;shy;lunsod, Executive Vice President ng grupong Anakpawis, napapanahon ngayon na isulong ang mga batas at polisiyang mag-aangat sa buhay ng mamamayan gaya ng maka&amp;shy;buluhang dagdag sahod, reporma sa lupa, pagpigil sa deregulasyon ng presyo ng langis at iba pa. Binanggit ito ni Maglunsod kaugnay ng anunsyo ng Malakanyang na mayroon na itong 17 priority bills na ilalako nito sa mga mambabatas ng Kongreso pero hindi pa sinasabi ng Malakanyang kung anu-ano ang 17 batas na ito.&amp;nbsp;</body>
<link>http://www.philstar.com/Article.aspx?articleId=656898&amp;publicationSubCategoryId=92</link>
</article>
<article>
<title>Protek?!</title>
<author></author>
<date>
<month>February</month>
<day>13</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=657085&amp;publicationSubCategoryId=92</link>
</article>
<article>
<title>Gen. Reyes nakahimlay na sa Libingan ng mga Bayani</title>
<author>Nina Danilo Garcia at Ricky Tulipat</author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Inihatid na sa kanyang huling hantungan si dating Defense Secretary at dating Armed Forces of the Philippines (AFP) chief of staff ret. Gen. Angelo Reyes sa Libingan ng mga Bayani, Taguig City kahapon ng tanghali. Libo-libong katao ang nakiisa sa paghahatid sa labi ni Reyes na binigyan ng full military honors bilang pagbibigay ng huling respeto sa magiting na heneral.&amp;nbsp; Nakasuot ng puting damit ang buong pamil&amp;shy;ya ni Reyes habang magkakahawak na nagmartsa kasunod ng labi ng hene&amp;shy;ral na nakasakay sa karwahe. Bukod sa mga mi&amp;shy;yembro ng pamilya, kaibigan, military officials, ilan sa mga prominenteng taong dumalo sa li&amp;shy;bing sina dating Pangulo at ngayo’y Pampanga Rep. Gloria Macapagal-Arroyo, ex-Vice Pres. Noli de Castro, Manila Mayor Alfredo Lim, da&amp;shy;ting Presidential Chief of Staff Mike Defensor, ex-MMDA Chairman Bayani Fernando, ex-DILG Secretary Joey Lina at da&amp;shy;ting Executive Secretary Eduardo Ermita. Dakong 11:48 ng umaga ng isinagawa ang final ceremonies para kay Reyes. Eksaktong alas-12:00 ng tanghali ginawaran ng 19-gun salute si Reyes para sa pagka-sundalo nito habang 21-gun salute naman bilang dating Kalihim. Bukod sa mga pu&amp;shy;ting lobo, nagpalipad din ng mga paru-paro at nagsaboy naman ng mga puti at pulang rosas ang mga tauhan ng Philippine Air Force sakay ng kanilang chopper.&amp;nbsp; Itinupi ang nakapatong na watawat ng Pilipinas sa kabaong na idinikit naman sa dibdib ng 8 flag bearer bago naglakad patungo kay AFP chief of staff Gen. Ricardo David para iabot kay Ginang Reyes. Bandang 12:20 nailagay sa hukay ang kabaong ni Reyes at dito na naghagis ng mga puting bulaklak sa puntod ang asawa, mga anak at&amp;nbsp;apo, mga kaibigan at iba pang kamag-anak ng dating kalihim. Nahimlay ang labi ni Reyes sa “dignitary section” ng Libingan. Una rito, alas-8 ng umaga nagsagawa ng huling basbas sa labi ni Reyes sa Camp Aguinaldo. Sa misa, binasa ng apo ni Reyes na si Annaly ang sulat na “Papa Gie is my favorite lolo in the whole world. He is now my guardian angel. I love him very much.” Bago nito, nagkaroon muna ng limang oras na necrological service sa huling gabi ng burol ni Reyes kamakalawa ng gabi. At bilang pagpapakita ng huling respeto, sabay-sabay na sinaluduhan ng kanyang limang anak na lalaki ang labi ng kanilang ama.</body>
<link>http://www.philstar.com/Article.aspx?articleId=657222&amp;publicationSubCategoryId=92</link>
</article>
<article>
<title>Hamon ni Enrile kay Trillanes: 'Ebidensiya vs GMA ipakita!'</title>
<author>Ni Rudy Andal</author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Hinamon kahapon ni Senate President Juan Ponce Enrile si Sen. Antonio Trillanes IV na patunayan ang kanyang akusasyon na sangkot si dating Pangulong Gloria Macapagal-Arroyo sa anomalya sa Armed Forces of the Philippines (AFP). Sinabi ni Sen. Enrile, hindi maaaring hinala lamang ang basehan ni Sen. Trillanes sa pahayag nitong posibleng sangkot si Pampanga Rep. Gloria Arroyo bagkus ay dapat magharap ng ebidensiya si Trillanes para patunayan ang kanyang akusasyon. Wika ni Enrile, hindi niya papayagan bilang lider ng Senado ang mga ‘witch-hunting’ ng ebidensiya gamit ang pag-iimbestiga ng Senado bagkus ay dapat magharap ng susuporta sa kanyang akusasyon laban sa dating chief executive. Idinagdag pa ni Enrile, puwedeng isailalim sa disciplinary action si Trillanes kung magbibigay siya ng mga walang basehang testimonya sa akusasyong sangkot si Arroyo sa military corruption. “He would be testifying under oath. If what he’s saying is true, he should have to stand the cross examination,” giit pa ni Enrile. Aniya, dapat magdahan-dahan na rin ang mga senador sa kanilang pag-iimbestiga matapos magpatiwakal si dating AFP chief Angelo Reyes makaraang ‘laitin’ ang kanyang pagkatao sa pagharap sa Senate inquiry. Magugunita na tinawag ni Trillanes si Reyes na taong wala nang reputasyon na dapat protektahan habang tinawag namang ‘moron’ ni Sen. Miriam Defensor-Santiago.</body>
<link>http://www.philstar.com/Article.aspx?articleId=657223&amp;publicationSubCategoryId=92</link>
</article>
<article>
<title>'Three Tenors' muling nagkasama</title>
<author></author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Muling nagkasama ang tinaguriang “Manila’s Three Tenors” na sina da&amp;shy;ting Metro Manila Development Authority (MMDA) chairman Bayani Fernando at dating Public Works and Highways Secretary Joey Lina hindi upang mag-concert, kundi para haranahin ang kanilang namayapang singing buddy na si dating Defense Secretary at da&amp;shy;ting AFP chief of staff ret. Gen. Angelo Reyes. Sa necrological rites para kay Reyes na ginawa kamakalawa ng gabi sa Canopy ng AFP General Headquarters sa Camp Aguinaldo, hindi na buo ang singing trio dahil sa pagkamatay ni Reyes. Inalala ng dalawa ang masasayang araw nilang tatlo bilang “3 Tenors.” Kuwento ni Lina, si Reyes ang laging na&amp;shy;ngunguna sa mga Cabinet members ni dating Pangulong Gloria Arroyo na nagboboluntaryong kumanta tuwing magre-request ang Pangulo ng singer. “Si Angie ang valedictorian sa high school, siya rin ang valedictorian sa Gabinete pagdating sa kantahan. SIya ang unang pupunta sa nagpi-piano para kumanta tuwing magre-requet ang Pangulo ng entertainment. Sunod si Bayani, salutatorian. Ako ang pangatlo, ang first honorable mention sa grupo,” kuwento ni Lina. Naka-10 charity concerts na ang tatlo at huling performance nila ay noong 2009 na isang benefit concert. TInawag nilang “highway robbery” ang mga Concert for a Cause nila sa Manila Hotel dahil tipong “sapilitan” umano ang pagbebenta nila ng tiket. Si Reyes na defense secretary ang in charge sa mga sundalo, si Fernando na may “army” of Metro aides at si Lina na in charge sa mga street projects. “Most of the time, iniiwan kami ng organizers kaya abonado pa kami,” kuwento pa ni Lina. “Si Angie kung kumanta parang militar, minsan hindi tumatama sa nota. Takot na takot musicians kay Angie kasi pinapagalitan niya musicians sinasabi niya ‘Sintunado kayo!’ dagdag pa niya. Kinanta ni Lina ang “You’ll Never Walk Alone,” at “My Way” at nag-duet sila ni Bayani sa paborito ni Reyes na “You’ll be My Music at saka inawit ang “What a Wonderful World” na “national anthem” daw ni Reyes. Inamin nina Bayani at Lina na mami-miss nila ang kaibigan na nakilala ng kanyang mga kapwa sundalo bilang avid fan ng grupong “Michael Learns to Rock”.</body>
<link>http://www.philstar.com/Article.aspx?articleId=657224&amp;publicationSubCategoryId=92</link>
</article>
<article>
<title>Mga motel matumal sa V-day</title>
<author>Ni Mer Layson</author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Kung mabili ang mga bulaklak kahit na mataas ang presyo ay kabaligtaran naman sa mga motel dahil kahit nagbaba na sila ng ‘room rate’ ay matumal pa rin ang dating ng mga customer sa kanila ngayong Valentine’s day. Ayon kay Melo Makahilig, manager ng Town and Country Lodge Inn sa Pasig City, hindi umano tulad noong mga nakalipas na taon, bisperas pa lamang ng Valentine’s day &amp;nbsp;ay puno na ang kanilang mga kuwarto. Pero ngayon aniya, bakante ang mga kuwarto at paisa-isa na lamang ang mga dumarating dala na rin marahil ng kahirapan sa buhay.&amp;nbsp; Aniya, dati-rati ay February 10 pa lamang ay may mga tawag na sa kanila at humihingi ng ‘reservation’ para sa Valentine’s day pero ngayon ay wala silang natatanggap na mga tawag. Ganito rin ang sitwas&amp;shy;yon sa iba pang hotel at mo&amp;shy;tel sa Eastern part ng Metro Manila na bagamat nagbibigay pa ng 20% diskuwento, at iba pang pakulo tulad ng libreng meryenda, sofdrinks at isang piraso na pulang rosas ay matumal pa rin sa customer. Umaasa naman ang mga hotel at motel owners na ngayong mismong Araw ng mga Puso ay dadami na ang kanilang customer.</body>
<link>http://www.philstar.com/Article.aspx?articleId=657226&amp;publicationSubCategoryId=92</link>
</article>
<article>
<title>'Metro Ko Love Ko' ipinalitng MMDA sa 'Metro Gwapo'</title>
<author>Ni Danilo Garcia</author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Pormal na ipinakilala ng Metropolitan Manila Development Authority (MMDA) ang bago nitong programang “Metro Ko, Love Ko” na siyang ipinalit sa “Metro Gwapo” ni dating Chairman Bayani Fernando. &amp;nbsp;Sa isang seremonya nitong nakaraang Sabado sa Taguig City University (TCU), sinabi ni MMDA Chairman Francis Tolentino na pangunahing tututok ang programa sa kalinisan ng Kamaynilaan, sa pagdisiplina sa pagtatapon ng basura at pag&amp;shy;lilinis ng mga&amp;nbsp;daluyan ng tubig para maiwasan ang pagbabaha sa tag-ulan. Mula nitong Setyembre 2010, may 21,000 katao na lumabag sa ordinansa ang nahuli ng MMDA at napagmulta.&amp;nbsp;Kabilang sa mga hinuhuli ang mga maaaktuhang basta na lamang nagtatapon ng upos ng sigarilyo, dumudura sa kalsada at nagtatapon ng mga maliliit na basura sa kalye.</body>
<link>http://www.philstar.com/Article.aspx?articleId=657227&amp;publicationSubCategoryId=92</link>
</article>
<article>
<title>Valentines regular day lang kay P-Noy</title>
<author>Ni Rudy Andal</author>
<date>
<month>February</month>
<day>14</day>
<year>2011</year>
</date>
<body>MANILA, Philippines - Tulad ng kaarawan ni Pangulong Aquino ay isang working day din para sa chief executive ang Valentines Day. Ayon kay Deputy Presidential Spokesperson Abigail Valte, hindi nila alam kung mayroon bang ‘ka-date’ ang Pangulo ngayong Araw ng mga Puso. Pero dahil kaarawan din ng bunsong kapatid ng Pangulo na si Kris ang araw na ito, posible anyang magkaroon ng salu-salo ang magkakapatid. Magugunita na matapos makipag-break si P-Noy sa kanyang girlfriend na si Valenzuela City Councilor Shalani Soledad ay ilan pang babae ang naugnay sa Pangulo, isa na rito si Liz Uy na sytlist ni P-Noy. Ang pinakahuli ay ang bank broker na si Len Lopez na nakilala nito sa birthday party ng kanyang pinsan na si Tonyboy Cojuangco.</body>
<link>http://www.philstar.com/Article.aspx?articleId=657228&amp;publicationSubCategoryId=92</link>
</article>
<article>
<title>AFP nagdeklara na rin ng ceasefire</title>
<author>Ni Joy Cantos</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Nagdeklara na rin kahapon ng sariling bersyon ng tigil putukan ang Armed Forces of the Philippines (AFP) kaugnay ng panu&amp;shy;numbalik muli ng naudlot na peace talks sa pagitan ng GRP peace panel at ng CPP-NPA-NDF sa Oslo, Norway mula Pebrero 14 hanggang Pebrero 21. Ayon kay AFP Spokesman Brig. Gen. Jose Mabanta Jr., tulad ng deklarasyon ng NPA ay oobserbahan nila ang ceasefire mula alas-12:01 ng madaling araw ng Pebrero 14 na ta&amp;shy;tagal dakong alas-11:59 ng hatinggabi sa Pebrero 21. Sa kabila nito, sinabi ni Mabanta na habang inoobserbahan ang ceasefire ay mananatili sa defense mode ang tropa ng pamahalaan upang mapigilan ang posi&amp;shy;bleng pananabotahe&amp;nbsp;ng NPA, ang armed wing ng CPP. “However this will not preclude our soldiers from taking action in self-defense and to protect communities from armed threats. Your soldiers will give primacy to the peace process by employing military capability only when necessitated by security considerations”, ani Mabanta. “We hope that this gesture shall pave the way for winning the peace and permanently put an end to armed conflict. The Armed Forces of the Philippines stands to respond and address any violent attempt by the armed threat groups,” ang sabi pa ng opisyal. Kinondena rin ni Mabanta ang pagpapasabog ng landmine ng NPA sa Maco, Compostela Valley kamakalawa o sa mismong bisperas ng tigil putukan na ikinasawi ng isang sibil&amp;shy;yan habang anim pa ang nasuga&amp;shy;tan kabilang ang dalawang sundalo.</body>
<link>http://www.philstar.com/Article.aspx?articleId=657467&amp;publicationSubCategoryId=92</link>
</article>
<article>
<title>Trillanes nawala ang pagka-maginoo - PMA</title>
<author>Ni Joy Cantos</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Isang kalabisan at nawala umano sa pagiging maginoo o ang tinatawag na ‘uncavalier behavior ‘ si dating Navy Lt. Sr. Grade at ngayo’y Sen. Antonio Trillanes IV sa lantaran nitong pambabastos sa nag-suicide na si dating AFP Chief of Staff at dating Defense Chief ret. Gen. Angelo Reyes. Ito ang reaksyon nina Philippine Military Academy (PMA) Superintendent Vice Admiral Leonardo Calderon at dating AFP Chief of Staff ret. Gen. Hermogenes Esperon Jr. sa hindi magandang pagtrato ni Trillanes laban kay Reyes kaugnay ng imbestigasyon ng Senate Blue Ribbon Committee sa AFP fund mess. Si Reyes ay inili&amp;shy;bing na kamakalawa sa Libi&amp;shy;ngan ng mga Bayani sa Taguig City kung saan ginawaran ito ng ‘full military honors’. Sinabi ni Calderon na nalulungkot siya sa mga binitiwang salita ng junior officer laban sa kanyang senior officer dahilan kadete pa lamang ay hinuhubog na ng PMA ang kanilang mga estudyante sa kaganda&amp;shy;hang asal bagay na hindi isinabuhay ni Trillanes. Aniya ang isang officer ay hindi binubulyawan at hinihiya sa harapan ng maraming tao ang kaniyang mga subordinate pero sa inasal ni Trillanes ay ito pa ang nang-alipusta sa dating Chief of Staff na sinabihan nitong walang reputasyong dapat protektahan sa taumbayan na naghuhusga na gayong nag-uumpisa pa lamang ang imbestigasyon. Sa kabilang dako, inilarawan ni Calderon si Reyes bilang honorable man sa kabila ng pagkakasangkot sa sinasabing pabaon system sa AFP kung saan binaon nito hanggang hukay ang sinasabing ‘mastermind’ na nasa likod ng nasabing katiwalian. Ayon naman kay Esperon, kalabisan ang pagtawag sa isang tao ng walang reputasyon, sa kabila ng minsang pamumuno nito sa hanay ng 135,000 malakas na puwersa ng AFP at sa apat na pagkakataon ng pag-upo nito sa iba’t-ibang ahensya ng pamahalaan. “Napaka-arogante at sobrang yabang na niya (Trillanes) ngayon,” ani Esperon na aminadong nasaktan siya para sa kaniyang dating superior lalo’t kilala niya itong isang mabuting tao.</body>
<link>http://www.philstar.com/Article.aspx?articleId=657468&amp;publicationSubCategoryId=92</link>
</article>
<article>
<title>PNoy umaming may ka-date sa Valentines</title>
<author>Ni Rudy Andal</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Inamin ni Pangulong Benigno Aquino III na mayroon siyang “Valentines date” subalit tumanggi na pangalanan pa ito. Sinabi ni Pangulong Aquino sa media briefing matapos nitong inagurahan ang bagong pasilidad sa East Avenue Medical Center, gusto na lamang niyang maging pribado ang kanyang Valentines Day. “Yes I have a Valentines date but I will keep it to myself,” wika pa ng Pangulong Aquino sa Palace reporters. Aniya, bagama’t wala siyang day-off kahit na ito ay kanyang kaarawan, Pasko o Bagong Taon pero nakakahanap naman siya ng oras para makapag-relax. Ang huling babaeng naugnay sa bachelor president ay ang bank broker na si Len Lopez na nakilala niya sa birthday party ng kanyang pinsan na si Tonyboy Cojuangco noong isang taon. Samantala, ang birthday wish naman ng Pangulo sa kanyang bunsong kapatid na si Kris Aquino-Yap ay magpatuloy ang pagkakaroon nito ng peace of mind. “Sabi ko sa kanya (Kris) na ipagdarasal ko na sana tuloy ang kagaanan ng kalooban nya, parang absence of problems at yung nakikita kong Masaya siya,” wika pa ng chief executive.</body>
<link>http://www.philstar.com/Article.aspx?articleId=657469&amp;publicationSubCategoryId=92</link>
</article>
<article>
<title>Private emissary ang ipapadala ni PNoy sa Taiwan</title>
<author>Ni Rudy Andal</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Pabor si Pangulong Benigno Aquino III sa pagpapadala ng isang private emissary sa Taiwan upang makipag-usap hinggil sa magiging kalagayan ng mga OFW’s matapos pauwiin nito ang kanilang kinatawan sa Pilipinas. Sinabi ni Pangulong Aquino sa media briefing matapos pangunahan ang inagurasyon ng mga upgraded facilities ng East Avenue Medical Center, kailangang protektahan ng gobyerno ang mga OFW’s sa Taiwan na posibleng manganib sa kanilang mga trabaho. Ayon sa Pangulo, iginagalang ng bansa ang one-China policy kaya mas pabor siyang isang pribadong individual ang ipadala sa Taiwan bilang emisaryo ng Pilipinas upang tiyakin ang kalagayan ng may 90,000 OFW’s. Hindi magmumula sa Department of Foreign Affairs (DFA) ang ipapadalang emisaryo sa Taiwan upang hindi lumabag sa one-China policy ang Aquino government. Magugunita na pinauwi ng Taiwan government ang kanilang representative sa Pilipinas bilang protesta sa ginawang deportation ng gobyerno sa may 14 na Taiwanese sa China na humaharap sa kasong panloloko sa mga mainlander. Naunang sinabi ng Malacanang, ang pagpapadala ng emisyaryo sa Taiwan ay hindi magiging paglabag sa one-China policy dahil nais lamang nating masiguro ang seguridad ng mga OFW’s sa Taiwan.</body>
<link>http://www.philstar.com/Article.aspx?articleId=657470&amp;publicationSubCategoryId=92</link>
</article>
<article>
<title>BI chief pinagpapaliwanag ng CA</title>
<author>Ni Gemma Garcia</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Pinagpapaliwanag ng Court of Appeals (CA) si Bureau of&amp;nbsp;&amp;nbsp;Immigration (BI) Officer in charge Ronaldo Ledesma kung bakit ito hindi dapat i-contempt kaugnay sa pagpapa deport sa anim na Taiwanese nationals sa kabila ng kanilang kautusan na iharap sa Appellate court ang mga ito matapos nitong katigan&amp;nbsp;&amp;nbsp;ang writ of habeas corpus ng mga ito. Base sa 3-pahinang resolution ng CA na isinulat ni Associate Justice Francisco Acosta, inatasan nito si Ledesma na magpaliwanag sa loob ng limang araw upang hndi ito ma contempt. “Such deportation is an apparent violation of the writ of habeas corpus&amp;nbsp;&amp;nbsp;earlier issued by this court,” nakasaad sa kautusan ng CA. Ayon sa CA dapat na ipaliwanag ng BI kung bakit ipinilit pa rin nitong ideport ang 6 sa 14 na Taiwanese nationals noong Pebrero 2 na sina Chen Ho-Yang, Li Yuan Hsing,&amp;nbsp;Tai Yao-Pin, Chen Chia Hsiang, Lee Hsiang Pin at Lin Ying Chang ga&amp;shy;yong noong mismong araw umano ay pinagbigyan ng CA ang petisyon ng mga ito para sa habeas corpus. Hiniling ng mga dayuhan ang habeas corpus&amp;nbsp;&amp;nbsp;dahil na rin sa illegal umano ang ginawang pag-aresto sa kanila. Base sa kautusan na ipinalabas ng CA special 16th division noong Pebrero 2, inatasan nito ang Department of Justice (DoJ), National Bureau of&amp;nbsp;Investigation at Bureau of Immigration na ibalik ang writ at dalhin ang anim na dayuhan sa korte alinsunod sa Rule 102 ng Rules of&amp;nbsp;&amp;nbsp;Court na nagsasaad na ang isang opisyal na inatasan na magbalik ng writ ay dapat na dalhin sa korte ang taong nakapiit kasama ang mga kaukulang dokumento sa kasong ito. Subalit noong Pebrero 2 ay nagkaroon din ng hearing ang BI sa kaso ng mga dayuhan at agad na iniutos na ipadeport ang mga ito kabilang ang 6 na una nang humingi ng writ of habeas corpus. Matatandaan na una nang idinepensa ni Justice Secretary Leila De Lima ang pagpapadeport sa mga Taiwanese nationals bilang proteksyon umano sa interes ng bansa laban sa mga undesirable aliens. Ito ngayon ang dahilan ng hidwaan sa pagitan ng Taiwanese&amp;nbsp;&amp;nbsp;at Philippine government dahil sa hindi umano makataong pagtrato sa mga dayuhan na sa halip na sa Taiwan idineport ay sa China itinapon ang mga ito.</body>
<link>http://www.philstar.com/Article.aspx?articleId=657471&amp;publicationSubCategoryId=92</link>
</article>
<article>
<title>'Opium' nilalagay sa pagkain - Sotto</title>
<author>Ni Malou Escudero</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Ibinunyag kahapon ni Senate Majority Leader Vicente “Tito” Sotto na may mga restaurants sa bansa ang gumagamit at naglalagay ng opium o poppy seeds sa kanilang mga pagkain. Sa privelege speech ni Sotto, sinabi nito na &amp;nbsp;mismong ang Dangerous Drugs Board Technical Working Group ang nagpabatid sa kaniya na maraming food products na may opium poppy seeds ang ibinebenta sa mga groceries, bakeshops at supermarkets sa bansa. “A couple of weeks ago, I was furnished a report by the Dangerous Drugs Board, Technical Working Group that opium poppy seeds and opium poppy seed-laced food products are openly sold in our midst, in trendy groceries and bakeshops, and supermarkets,” sabi ni Sotto sa kaniyang privilege speech. Nagbabala si Sotto sa publiko na hindi maituturing na “harmless” ang poppy seeds &amp;nbsp;dahil base umano sa Dangerous Drugs Board, &amp;nbsp;ang isang nakakain nito ay magpo-positibo sa opium kung sasailalim sa drug test. Kabilang umano sa mga restaurants na ni-raid na ng National Bureau of Investigation ang apat na branch ng World Class Persian Kebab Restaurans na nasa Santolan, Pasig; Tomas Morato, Quezon City; Pioneer, Mandaluyong at Sucat, Paranaque. Ang mga nasabing restaurants ay pag-aari ng isang &amp;nbsp;Leeyouvenhouk Baroutia, 51, isang Iranian national at residente ng 850 Ibarra St., Sampaloc, Manila. Kinasuhan na umano ng paglabag sa Comprehensive Dangerous Drugs Act of 2002 ang suspek. Nakakaalarma rin umano ang natagpuan poppy plantation sa Barangay Paoay, Halsema Highway, Atok, Benguet, Cordillera Region. Nagsagawa na rin umano ng berepikasyon ang mga awtoridad sa mga grocery stores na nagbebenta ng poppy seed kung saan nagsagawa sila ng test-buy kung saan isinailalim ang mga buto sa laboratory examination. Sinabi ni Sotto na hindi lamang nakumpirma na poppy seed talaga ang ipinagbibili sa mga grocery stores kundi tumubo pa ang mga ito. Nanawagan si Sotto sa mga restaurants at mga grocery stores na tigilan na ang pagbebenta at paggamit ng poppy seeds dahil lumalabag sila sa RA 9165. (</body>
<link>http://www.philstar.com/Article.aspx?articleId=657472&amp;publicationSubCategoryId=92</link>
</article>
<article>
<title>Col Querubin nag-apply na ng amnestiya</title>
<author>Ni Joy Cantos</author>
<date>
<month>February</month>
<day>15</day>
<year>2011</year>
</date>
<body>MANILA, Philippines - Nagdesisyon na ring maghain ng ‘amnesty application’ si ret. Marine Col. Ariel Querubin sa administrasyon ni Pangulong Benigno “Noynoy “ Aquino III kaugnay ng pagkakasangkot ng opisyal sa nasilat na 2006 coup de etat. ?Ang hakbang ayon kay Querubin ay matapos namang hindi siya mapabilang sa mga opisyal na inabsuwelto ng AFP General Court Martial sa kasong mutiny sa kabila ng inihain niyang motion for reconsideration.? “&amp;nbsp;Well I intend to apply for amnesty already, I have given much time para maresolve itong kaso na ito pero mukhang, itong nangyari is a very good compromise”, ani Querubin sa mediamen. Noong May 2010 national elections ay tumakbo sa senatorial elections si Querubin pero natalo ito. “It’s high time to apply amnesty so I can formally apply for retirement and for us to move on,” paliwanag pa nito. Sa kabila nito, nagmatigas pa rin ang kapwa nito akusadong si dating First Scout Ranger Regiment (FSSR) Chief Brig. Gen. Danilo Lim na mag-apply sa amnesty sa ilalim ng Amnesty Proclamation No. 50 ni PNoy. &amp;nbsp;“I have no plan to avail of the amnesty in its present form… if I admit guilt, as I said in the past, that’s tantamount to exonorating the past administration of it’s so many sins,” ayon kay Lim . Sa tala , aabot na sa 230 mutineers ang nag-apply ng amnestiya kabilang ang 62 opisyal at ang nalalabi pa ay mga enlisted personnel.</body>
<link>http://www.philstar.com/Article.aspx?articleId=657473&amp;publicationSubCategoryId=92</link>
</article>
<article>
<title>3 Pinoy ipa-firing squad sa China</title>
<author>Ni Ellen Fernando</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Nakatakdang bitayin sa pamamagitan ng firing squad ang tatlong Pinoy sa bansang China sa darating na Lunes. Kinumpirma kahapon ng Department of Foreign Affairs (DFA) ang pag-firing squad kay Sally Ordinario Villanueva at sa dalawa pa na kinabibilangan ng isang babae at isang lalaki. Ayon kay DFA Undersecretary for Migrant Workers Affairs Esteban Conejos Jr., si Villanueva ay nasabat sa China airport nang makita sa padalang bagahe ng kanyang amo ang may 4 kilong heroin noong Dis. 24, 2008. Habang ang isang Pinoy na edad 42, ay nahulihan ng 4 kilong heroin noong Dis. 28, 2008 at ang isa pang Pinay, 38 ay nagtangka ring magpuslit ng 4 kilong heroin habang papasok sa paliparan sa Xiamen, China noong Dis. 24, 2008. Sinabi ng DFA na ginagawa na ng pamahalaan ang lahat ng paraan upang maisalba ang buhay ng tatlong OFWs na nakatakda nang bitayin sa Pebrero 21 at 22. Kahapon ay ipinatawag ng DFA si Mrs. Edith Ordinario, ina ni Villanueva upang ipagbigay-alam ang masamang balita sa nakatakdang pagbitay sa anak. Bunga nito, nanawagan si Ginang Ordinario at mga pamilya ng dalawa pang bibitayin kay Pangulong Noynoy Aquio na tulungan sila at sagipin ang kanilang mga mahal sa buhay. Sa tala ng DFA, may mahigit 80 Pinoy na ka&amp;shy;ramihan ay naging drug courier o drug mules at biktima ng international drug syndicates ang nahaharap sa kasong drug trafficking sa China. Anim pang Pinoy ang sinasabing nasa death row na nag-aantay din ng kanilang execution sa China.</body>
<link>http://www.philstar.com/Article.aspx?articleId=657814&amp;publicationSubCategoryId=92</link>
</article>
<article>
<title>Impeach Mercy tuloy na!</title>
<author>Ni Gemma Garcia</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Wala ng legal na ba&amp;shy;lakid upang ipagpatuloy ng Mababang Kapulungan ng Kongreso ang impeachment complaint laban kay Ombudsman Merceditas Gutierrez. Ito’y matapos ibasura kahapon ng Korte Suprema ang petition ni Gutirrez na humihiling na pigilan ang pagsusulong ng impeachment complaint laban sa kanya. Sa botong 7-2-5 ng mga Mahistrado, pinagbigyan nito ang unang complaint ni dating Akbayan Rep. Risa Hontiveros noong July 22, 2010 at ang ikalawang reklamo na isinumite ni Bayan secretary-general Renato Reyes noong August 3, 2010. Matatandaan na sinabi ng House Committee on Justice noong September 2010 na mayroong sustansya at porma upang isulong ang dalawang impeachment complaint laban kay Gutierrez. Iginiit naman ni Gutierrez sa kanyang petition&amp;nbsp;na hindi maaaring maghain ng impeachment sa Kongreso ng dalawang beses sa loob ng isang taon at malinaw na paglabag sa Section 3(5), Article XI ng 1987 Constitution. Nauna nang nag-isyu ang Korte noong September 14,2010 ng status quo ante order na pumipigil sa House of Representatives na ituloy ang pagdinig laban kay Gutierrez. Inihain ni Hontiveros at iba pang grupo ang pagpapatalsik kay Gutierrez dahil sa umano’y mabagal na pagkilos nito sa mga kasong korupsyon sa nakaraang administrasyon. Samantala, nanawagan naman ang Korte Suprema sa Kamara&amp;nbsp;na ‘wag munang ituloy ang impeachment proceedings laban kay Gutierrez. Ayon kay SC spokesman Atty. Midas Marquez, maari pa kasing maghain ng motion for reconsideration si Gutierrez sa loob ng 15 araw matapos niyang matanggap ang kopya ng desisyon. Mas mainam umano na hintayin muna ang pinal na desisyon ng Korte para wala nang maging balakid sa impeachment proceedings.</body>
<link>http://www.philstar.com/Article.aspx?articleId=657815&amp;publicationSubCategoryId=92</link>
</article>
<article>
<title>Pagsibak kay Rep. Singson gugulong na sa Kamara</title>
<author>Ni Butch Quejada</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Uumpisahan na ng House Committee on Ethics ang pagdinig para sibakin bilang kongresista si Ilocos Sur Rep. Ronald Singson hinggil sa sinasabing 6.7 gramong&amp;nbsp;cocaine na nakuha dito noong July 11, 2010 sa Hong Kong airport. Ayon sa ulat, didinggin na ang expulsion case ni Singson sa Kamara matapos itong mag-plead guilty sa kasong kinahaharap niya sa korte sa Hong Kong. Una nang inamin ni Singson na pansariling gamit niya ang cocaine na nakuha sa kanya ng mga awtoridad sa HK. Bukas (Pebrero 17), haharap si Singson sa Wan Chai District Court dahil bababaan na ito ng hatol. Samantala, may P180 billion umano ang nawawala sa suweldo ng mga sundalo simula noong 2002 hanggang 2010 noong Pangulo pa at commander-in-chief ng AFP si Pampanga Rep. Gloria Macapagal-Arroyo . Sinabi ni&amp;nbsp;Bayan Muna partylist Rep. Neri Javier Colmenares, sa statistics noong 2002, sinasabing humingi ng P50.3 billion ang AFP para sa personal services. Ito ay ang pang-suweldo sa may 134,499 uniform at non-uniform employees pero&amp;nbsp; P24.2 billion lang ang ibinigay at bilyong piso pa rin ang sobra. Ayon kay Colmenares, marami pa siyang nadiskubre na kabulukang nangyari sa bilyon-bilyong pondo sa AFP&amp;nbsp; na naganap sa panahon ni Arroyo kaya balak niya itong paimbestigahan sa Kamara.</body>
<link>http://www.philstar.com/Article.aspx?articleId=657816&amp;publicationSubCategoryId=92</link>
</article>
<article>
<title>Lider ng NPA timbog</title>
<author>Ni Joy Cantos</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Bumagsak sa pinagsanib na elemento ng pulisya at militar ang isang mataas na lider ng mga rebeldeng New People’s Army (NPA) sa isinagawang raid sa safehouse nito sa Baliuag, Bulacan noong Lunes ng gabi. Kinilala ni Army Chief Lt. Gen. Arthur Ortiz ang lider na si Alan Jazmines, gumagamit ng mga alyas na Ka Dex, Tomas at Arthur na nasukol sa kuta nito sa Villa Aurea, Brgy. Subic, Baliuag dakong alas-6:11 ng gabi. Inaresto si Jazmines sa bisa ng 13 warrants of arrest na inisyu ni Judge Rodolfo Garduque ng RTC Branch 63, Calauag, Quezon para sa kasong murder at Branch 59 sa Lucena City sa kasong rebelyon. Nabigo si Jazmines na miyembro ng Central Committee ng CPP na magpakita ng dokumento na cover siya ng Joint Agreement on Security and Immunity Guarantees (JASIG). Kahapon ay inilipat na si Jasminez sa PNP Custodial Center sa Camp Crame.</body>
<link>http://www.philstar.com/Article.aspx?articleId=657817&amp;publicationSubCategoryId=92</link>
</article>
<article>
<title>'Warning sign' ng botcha hirit</title>
<author>Ni Malou Escudero</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Kung ang sigarilyo ay may warning sign na nakaka-kanser, nais ni Senator Manny Villar na magkaroon din ng graphic warning sign sa mga pamilihan upang malaman ng mga consumers ang masamang epekto ng botcha o double dead na karne sa kalusugan ng tao. Sa pagdinig kahapon ng Senate Committee on Trade and Commerce, natuklasan na kulang ang ginagawa ng gobyerno sa pagpapakalat ng impormasyon upang malaman ng mga mamimili ang kaibahan ng sariwang karne ng baboy at ng double dead na karne o botcha. Sinabi ni Villar na tiyak na mag-iingat ang publiko sa pagbili ng karte kung malalaman nila ang masamang epekto ng pagbili ng botcha. Sinabi ni National Meat Inspection Commission (NMIC) Executive Director Atty. Jane Bacayo na naglagay na sila ng billboard sa mga palengke na ang pagbili ng botcha ay nagdudulot ng pagtatae, pagsusuka at food poisoning. Nais rin ni Bacayo na itaas ang parusang pag&amp;shy;kabilanggo ng anim na buwan hanggang anim na taon ang kasalukuyang dalawang buwan hanggang isang taon, at mula sa multang P1,000 hanggang P10,000 ay gawing P25,000 -P500,000.</body>
<link>http://www.philstar.com/Article.aspx?articleId=657818&amp;publicationSubCategoryId=92</link>
</article>
<article>
<title>'Marcos ilibing na din sa Libingan ng mga Bayani'</title>
<author>Ni Malou Escudero</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Katulad ni dating AFP chief of staff Angelo Reyes, iginiit kahapon ni Senator Ferdinand “Bong-Bong” Marcos Jr. na dapat na ring ilibing sa Libingan ng mga Bayani ang kaniyang ama na si Ferdinand Marcos na naging pangulo ng bansa. Ikinatuwiran ni Marcos na hindi lamang isang magaling na sundalo ang kaniyang ama kundi ito rin ang pinakamatagal na na&amp;shy;ging Pangulo ng Pilipinas kaya nararapat lamang na ilipat na ito sa Libingan ng mga Bayani. Bagaman at inakusahan ng katiwalian si Reyes matapos tumanggap uma&amp;shy;no ito ng P50 milyong ‘pa&amp;shy;baon’ noong nagretiro sa Armed Forces of the Philippines, sa Libingan ng mga Bayani ito inihimlay matapos mag-suicide. Samantalang marami naman ang humarang sa paglilibing kay Marcos sa Libingan ng mga Bayani matapos itong mamatay noong 1989 dahil sa pag&amp;shy;lalagay nito sa bansa sa Martial Law sa loob ng mahabang panahon. Ayon kay Marcos, maliwanag na political ang isyu kung bakit may mga humarang sa paglilibing sa kaniyang ama sa Li&amp;shy;bingan kaya dapat na itong payagan ng kasalukuyang administrasyon.</body>
<link>http://www.philstar.com/Article.aspx?articleId=657819&amp;publicationSubCategoryId=92</link>
</article>
<article>
<title>2,000 pares ikinasal ng libre sa Caloocan</title>
<author>Ni Lordeth Bonilla</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Tatangkain ng Caloocan City government na masungkit ang pinakaaasam na mapalinya sa Guiness Book of World Records sa pinakamaraming pares na ikakasal sa isinagawang kasalang bayan sa mismong araw ng mga puso. Ayon kay Caloocan City Mayor Enrico “Recom” Echiverri, umabot sa 2,000 pares ang pinagbuklod sa ginanap na kasalang bayan na inisponsoran ng lokal na pamahalaan na ginawa sa Glorietta Park, Tala ng na&amp;shy;sabing lungsod kahapon. Aniya, taon-taon ay libo-libong pares ang nagpapakasal sa ginaganap na kasalang bayan sa mismong araw ng mga puso kung saan ay libre ang lahat ng gagastusin ng mga ito upang maging legal ang kanilang pagsasama. Ang pinakamatandang sumali sa kasalang bayan ay sina Wenefredo Gacuma na may edad 60, at&amp;nbsp;Laura Negrido, 71, habang ang pinakabata ay sina Ronnie Binggot, 22 at Kay Ann Llanza, 18. Maging ang pagpapare&amp;shy;histro ng kanilang kasal ay sinagot ng lokal na pamahalaan.</body>
<link>http://www.philstar.com/Article.aspx?articleId=657820&amp;publicationSubCategoryId=92</link>
</article>
<article>
<title>Bagong COA chair hanap ni PNoy</title>
<author>Ni Rudy Andal</author>
<date>
<month>February</month>
<day>16</day>
<year>2011</year>
</date>
<body>MANILA, Philippines - Naghahanap na ng kapalit si Pangulong Aquino bilang chairman ng Commission on Audit (COA). Sinabi ni Presidential Spokesman Edwin Lacierda, nagtapos na ang termino ni COA chairman Reynaldo Villar noong Feb. 11, 2011. Naunang sinabi ni Villar na ang kanyang termino ay hanggang Marso 2015 dahil 7-year ang kanyang termino sa ilalim ng Saligang Batas. Subalit kusa umano itong aalis sa puwesto kung mayroon ng itatalaga ang Pangulo, Umaasa naman si Lacierda na magiging maayos ang pagpapalit ng liderato sa COA.</body>
<link>http://www.philstar.com/Article.aspx?articleId=657821&amp;publicationSubCategoryId=92</link>
</article>
<article>
<title>P-Noy umapela sa China</title>
<author>Nina Rudy Andal at Ellen Fernando</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Umapela si Pangulong Noynoy Aquino sa bansang China na ibaba na lamang sa parusang habambuhay na pagkabilanggo ang hatol sa 3 Pinoy na nakatakdang bitayin sa Lunes at Martes dahil sa kasong droga. Sinabi ng Pangulo na simula pa noong Agosto ay lumiham na ang gobyerno sa Chinese government upang hilingin na mapababa ang sentensiya ng mga Pinoy na sina Sally Villanueva, Elizabeth Batain at Ramon Credo na nakalinyang bitayin sa pamamagitan ng lethal injection sa Pebrero 21 at 22, taliwas sa unang napaulat na sa pamamagitan ng fi&amp;shy;ring squad. Nabatid na kauna-unahan ito sa China na may bibitaying Pinoy, hindi lang isa kundi tatlo pa. Ayon kay P-Noy, uma&amp;shy;asa pa rin sila na mapapa&amp;shy;kinggan ni Chinese President &amp;nbsp;Hu Jintao ang kahi&amp;shy;lingan ng Pilipinas. Sa ngayon, dasal na lamang&amp;nbsp;umano ang makakapagbigay nang milagro upang masagip ng pamahalaan&amp;nbsp;ang tatlo&amp;nbsp;bagaman ginagawa na lahat ng pamahalaan ang paraan. Hindi naman binanggit ni Foreign Affairs Undersecretary for Migrant Workers Affairs Esteban Conejos Jr. kung sino ang mauunang bitayin sa tatlo subalit isa sa kanila ang unang isasalang sa lethal injection sa Pebrero 21, Lunes at magsasabay sa bitayan ang dalawa pa sa Pebrero 22, Martes. Nakatakda nang tu&amp;shy;mungo si Vice President Jejomar Binay sa China&amp;nbsp;upang personal na makipag-usap kay Jintao&amp;nbsp;para&amp;nbsp;hilinging ma&amp;shy;bigyan ng&amp;nbsp;commutation of sentence ang tatlong Pinoy. Sinabi ni Conejos na dismayado sila sa na&amp;shy;ging desisyon ng Supreme People’s Court&amp;nbsp;matapos na katigan nito noong Pebrero 11, 2011&amp;nbsp;ang ibinaba ng lower Chinese court na parusang bitay sa tatlo bagaman nagprisinta sila ng mga karagdagang dokumento mula sa Philippine Drug Enforcement Agency (PDEA) at DFA na nagtuturo sa mga&amp;nbsp;international drug syndicates na bumiktima sa tatlong Pinoy matapos silang gawing drug mules or drug courier kapalit ang halagang $3,000. Nakatakda na ring tumulak patungong China ang mga pamilya ng tatlo sa tulong ng DFA upang makita at makausap ang kanilang kaanak. Sa batas ng China,&amp;nbsp;ang pagpupuslit ng 50 gramo ng illegal drugs gaya ng heroin o shabu ay may katapat na parusang bitay.&amp;nbsp; Si Credo ay nahulihan ng 4,113 grams (4.1kilo) ng heroin noong Disyembre 28, 2008 sa Xiamen, habang sina Villanueva na may dalang&amp;nbsp;4,110 grams (4.1 kilo)&amp;nbsp;heroin sa&amp;nbsp; Xiamen at Batain na may dalang 6,800 grams (6.8 kilo)&amp;nbsp;sa Shenzhen ay kapwa nasabat sa paliparan ng China noong Dis. 24,&amp;nbsp;2008. &amp;nbsp; Bukod sa tatlo, dalawa pang Pinoy na sina Myrna San Pedro at Estela Capunong ang nakatakda ring bitayin sa China. Isa sa kanila ay sinentensyahan ng kamatayan ng walang nakuhang 2 taong reprieve. Sa rekord ng DFA, simu&amp;shy;la 2006 ay umaabot na sa&amp;nbsp;226 drug trafficking cases&amp;nbsp;ng mga Pinoy sa China at 32 dito ay nakakuha ng death penalty na may&amp;nbsp;2 taong reprieve habang 78 ang&amp;nbsp;hinatulan ng 15&amp;nbsp;taong pagkabilanggo.</body>
<link>http://www.philstar.com/Article.aspx?articleId=658098&amp;publicationSubCategoryId=92</link>
</article>
<article>
<title>House arrest kay Ping</title>
<author>Ni Gemma Garcia</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Handang isailalim ng Department of Justice (DOJ) sa house arrest si Sen. Panfilo Lacson sa sandaling magdesisyon ito na lumantad at harapin ang kasong pagpatay sa publicist na si Bubby Dacer at driver nitong si Emmanuel Corbito noong Nobyembre 2000. Sinabi ni Justice Secretary Leila de Lima na habang pinipilit ng kampo ni Lacson na ang kautusan ng Court of Appeals (CA) na nagbabasura sa kasong murder nito ay final at executory, ang hakbang nito sa paghahain ng motion for clarification sa CA ay katunayan na hindi pa pinal ang kautusan. Nilinaw pa ng Kalihim na walang nakasaad sa dispositive portion ng Appellate Court na wala na ring bisa ang warrant of arrest laban sa Senador. Iginiit pa nito na anu&amp;shy;mang kautusan na hindi pa pinal ay maari pang i-apela sa pamamagitan ng paghahain ng motion for reconsideration&amp;nbsp;at dahil sa nakabinbin pa ito sa Korte kayat ipagpapatuloy pa rin ang paghahanap kay Lacson. Payag din ang DOJ sa suhestiyon na payagan ang Senado na mag-custody kay Lacson o sa isang “special detention facility”. Sa kabila nito, hind pa rin umano nakakapagdesisyon si de Lima kung papayag ito sa posibleng kahilingan ni Lacson na huwag siyang posasan sa sandaling arestuhin ito o sumuko. Nangangamba ang Kalihim na maakusahan sila na nagbibigay ng special treatment sa sandaling pagbigyan nito ang kahi&amp;shy;lingan ni Lacson. Matatandaan na ibinasura ng CA ang double murder case laban kay Lacson dahil sa umano’y hindi credible na witness si dating police officer Cezar Mancao. Sa kabila nito hindi pa rin binawi ni de Lima ang elite team na binuo upang tugisin si Lacson.</body>
<link>http://www.philstar.com/Article.aspx?articleId=658099&amp;publicationSubCategoryId=92</link>
</article>
<article>
<title>3 bibitaying Pinoy sa China 'di na kayang isalba ng gobyerno - Miriam</title>
<author>Ni Malou Escudero</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Bagaman at puwede pang umapela si Pangulong Aquino sa gobyerno ng China, naniniwala si Senator Miriam Defesor-Santiago na wala ng “legal remedy” upang maisalba ang buhay ng tatlong OFWs na bibitayin sa nasabing bansa. Ayon kay Santiago, mabigat ang kasong drug smuggling na kinakaharap ng mga OFWs na pinatawan ng parusang death penalty. “President Aquino might go there and beg for the life of these people but basically all we can do is appeal but there’s no legal remedies that make compulsory with them to lift the death penalty,”&amp;nbsp;sabi ni&amp;nbsp; Santiago. Inihayag pa ni Santiago na puwede namang&amp;nbsp; makipagpalitan ang Pilipinas ng mga&amp;nbsp;“convicted criminals” sa China dahil may tratado naman aniya ang Pilipinas sa nasabing bansa. Pero mahirap na uma&amp;shy;nong mabago ang parusang bitay na ipapataw sa tatlong Pinoy.&amp;nbsp;</body>
<link>http://www.philstar.com/Article.aspx?articleId=658100&amp;publicationSubCategoryId=92</link>
</article>
<article>
<title>PNoy nag-inhibit sa paglilibing kay Marcos sa Libingan ng mga Bayani</title>
<author></author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Nag-inhibit kahapon si Pangulong Aquino sa isyu ng paglilibing sa yumaong si dating Pangulong Ferdinand Marcos sa Libingan ng mga Bayani sa Taguig City. Ito’y kasunod ng kahili&amp;shy;ngan ng mga anak ni Marcos na sina Sen. Bongbong Mar&amp;shy;cos at Ilocos Norte Rep. Imee Marcos na mailibing na sa Libingan ng mga Ba&amp;shy;yani ang labi ng kanilang ama. Sa press briefing sa Camp Aguinaldo, sinabi ni PNoy na anumang sasabihin niya ay magiging bias o hindi patas lalo na sa usapin ng mga pamilya Marcos. Ayon kay P-Noy mas makabubuting iba ang magdesisyon sa paglilibing sa nakapreserbang bangkay ni Marcos sa Libingan ng mga Bayani hindi tulad niya na miyembro ng pamilya Aquino na naging biktima ng diktaturyang rehimen na naghari sa loob ng 20 taon. Aminado si Aquino na maraming implikasyon ang paglilibing sa Libingan kay dating Pangulong Marcos kaya dapat siyang maging maingat ukol dito. Nabatid na ang mga pinahihintulutang ilibing sa Libingan ng mga Bayani ay ang mga opisyal ng militar tulad ng AFP Chief of Staff at iba pa, dating Pangulo, dig&amp;shy;nitaries ng gobyerno, statesmen, national artist at maging ang Defense Secretary. Pinahihintulutan rin ang asawa ng mga dating Pa&amp;shy;ngulo, Secretary ng Defense at Chief of Staff sa tabi ng himlayan ng kanilang mga asawa. Matatandaan na ang ama ni PNoy na si da&amp;shy;ting Sen. Benigno “Ninoy” Aquino Jr. ay ipinakulong ng Marcos regime at nag-self exile sa Estados Unidos hanggang sa umuwi ng bansa noong Agosto 21, 1983 at pinaslang naman ito sa Tarmac paglapag ng eroplano nito sa Ninoy Aquino International Airport. Napatalsik si Marcos sa poder sa pamamagitan ng People Power revolution noong Pebrero 25, 1986 o ang tinaguriang EDSA 1. (Joy Cantos/Rudy Andal)</body>
<link>http://www.philstar.com/Article.aspx?articleId=658101&amp;publicationSubCategoryId=92</link>
</article>
<article>
<title>Heidi nasa 'Witness' na</title>
<author>Ni Gemma Garcia</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Isinailalim na sa Witness Protection Program (WPP) ng Department of Justice (DOJ) ang dating auditor ng Commission on Audit (COA) na si Heidi Mendoza.na nag-audit ng umano’y mga maanomalyang transaksyon ng Armed Forces of the Philippines (AFP). Sinabi ni&amp;nbsp;Justice Secretary Leila de Lima, personal na nagtungo sa kanyang tanggapan kamakalawa ng hapon si Mendoza upang&amp;nbsp;humingi ng seguridad, bago tuluyang lumantad sa pagdinig ng Kamara kahapon. Paliwanag pa ng Kalihim&amp;nbsp;na nagpasya siyang bigyan ng provisional admission si Mendoza sa ilalim ng WPP bilang preemptive measures sa mga bantang maaari nitong matanggap bunga ng kanyang gagawing pagsisiwalat. Maituturing umanong witness duty ang pagtungo ni Mendoza sa mga pagdinig sa Kamara at Senado at kwa&amp;shy;lipikado naman ito na mabigyan ng seguridad sa ilalim ng WPP habang nire-review pa ang kanyang affidavit. Samantala, hinihintay na lamang ng DOJ ang isusumiteng affidavit ni dating AFP budget officer Lt. Col. George Rabusa upang maisailalim na rin ito sa WPP.</body>
<link>http://www.philstar.com/Article.aspx?articleId=658102&amp;publicationSubCategoryId=92</link>
</article>
<article>
<title>Pinay lumundag mula 4th flr. sa Lebanon, patay!</title>
<author>Ni Ellen Fernando</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Isang 24-anyos na domestic helper ang nasawi matapos na umano’y tuma&amp;shy;lon sa ika-apat na palapag ng gusali sa Lebanon. Ayon kay&amp;nbsp;John Leonard Monterona, regional coordinator ng Migrante Middle East, lasug-lasog ang katawan ng OFW na si Lorena Bedjoan at namatay noon din matapos lumundag mula sa balcony ng&amp;nbsp;4th floor ng isang gusali sa&amp;nbsp;Fanar, north Beirut, Lebanon. Bunsod nito, nanawagan si Monterona sa&amp;nbsp;Department of Foreign Affairs (DFA) at Embahada ng Pilipinas sa Beirut na magsagawa ng imbestigasyon sa pagkasawi ng biktima dahil posible umanong may foul play. Ayon sa Migrante, ang kaso ni Bedjoan ang unang naitalang “mysterious death” ngayong 2011 na naisama sa mahabang listahan ng mga unsolved cases na may kaugnayan sa pagkasawi ng mga OFW at hindi nabibigyan ng hustisya.</body>
<link>http://www.philstar.com/Article.aspx?articleId=658103&amp;publicationSubCategoryId=92</link>
</article>
<article>
<title>May 'pasalubong' din sa PNP</title>
<author>Ni Malou Escudero</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Ibinunyag ng nagta&amp;shy;tagong si Senator Panfilo Lacson na maging sa Philippine National Police (PNP) ay mayroon ding “pasalubong” o pondong ibinibigay para sa chief &amp;nbsp;PNP. Sa statetement na ipi&amp;shy;nadala ni Lacson sa pa&amp;shy;mamagitan ng e-mail, kinumpirma nito na ng naging PNP chief siya noong 1999, mayroon ding “commander’s reserve” fund na nagkakahalaga ng P40 milyon bawat taon. Pero agad ding nilinaw ni Lacson na hindi niya tinangggap o ginalaw ang nasabing ‘reserve fund’ at sa halip inutusan umano niya si dating Director for Comptrollership, Police Director Romeo Acop na kongresista na ngayon ng Antipolo na gawing bahagi ng general fund para sa kapakanan ng mga kapulisan ang nasabing pondo. Ang buwanang gas allowance umano ng chief PNP ay katumbas ng gas consumption ng 50 behikulo na maaaring tumakbo sa loob ng 24 oras. Sa halip, ipinag-utos umano niya na ang sobrang allowance para sa gas ay gamitin sa mga front line units ng pulisya. Inalok din umano kay Lacson ang isang “high limit credit card” na maari niyang gamitin sa kaniyang mga personal na pangangailangan pero ibinalik umano ito ng senador at inatasan pa niya si dating Chief Insp. Asper Cabula na huwg itong i-activate.</body>
<link>http://www.philstar.com/Article.aspx?articleId=658104&amp;publicationSubCategoryId=92</link>
</article>
<article>
<title>Gen. David inalok ng gov't post ni Noy</title>
<author></author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Inalok na ng panibagong government post ni Pangulong Aquino si outgoing Armed Forces of the Philippines (AFP) Chief of Staff Gen. Ricardo David. Sa press briefing sa Camp Aguinaldo, sinabi ni PNoy na bibigyan niya ng posisyon si David matapos itong magretiro sa serbisyo. “Sabi ko sa kaniya (David) bata pa naman siya, he can still continue to serve the country in a government position,” anang Pangulo sa kauna-unahang Chief of Staff sa ilalim ng kaniyang administration. Si David ay nakatakdang magretiro sa darating na Marso 8, pagsapit nito sa compulsory age retirement na 56 anyos. “I am willing to serve,” tugon naman ni David at nagpasalamat sa pagtitiwala sa kaniyang kakayahan ng punong ehekutibo. Sa kabila nito, tumanggi muna si David na tukuyin ang puwestong ibibigay sa kaniya ni PNoy at hihintayin na lamang niya ang opisyal na pag-aanunsyo nito. (Joy Cantos/Rudy Andal)</body>
<link>http://www.philstar.com/Article.aspx?articleId=658105&amp;publicationSubCategoryId=92</link>
</article>
<article>
<title>Romulo sapol sa revamp</title>
<author>Ni Rudy Andal</author>
<date>
<month>February</month>
<day>17</day>
<year>2011</year>
</date>
<body>MANILA, Philippines - Kinumpirma ni Pangulong Aquino na kasama si DFA Sec. Alberto Romulo sa tatamaan ng revamp sa kanyang Gabinete. Sinabi ng Pangulo na may bagong puwesto na iaalok kay Sec. Romulo pero tumangging banggitin ng Presidente. Aniya, sa loob ng linggong ito ay ihahayag niya ang Cabinet revamp at pinaplantsa na lamang ito para walang aberya. Ayon sa source, nagbabalot na si Romulo sa DFA at ito ang napipisil ni PNoy na ipalit kay retired COA chief Reynaldo Villar. Ipapalit kay Aquino sa DFA si dating Ambassador to Washington Albert del Rosario.</body>
<link>http://www.philstar.com/Article.aspx?articleId=658107&amp;publicationSubCategoryId=92</link>
</article>
<article>
<title>Milagro na lang sa 3 Pinoy</title>
<author>Nina Ellen Fernando at Rudy Andal</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Milagro na lamang umano ang makapagliligtas sa tatlong Pinoy na nakatakdang bitayin sa China sa pamamagitan ng lethal injection sa Lunes at Martes. Ito’y matapos tanggihan ni Chinese President Hu Jintao ang&amp;nbsp;kahilingan ni Pangulong Aquino na makausap sa telepono ang una upang umapela na ibaba na lamang sa life sentence ang hatol na bitay sa tatlong Pinoy na sina Sally Villanueva, 32;&amp;nbsp;Elizabeth Batain, 38, at Ramon Credo, 42. Bagaman tila napahiya ang Pilipinas sa pagtanggi ng China na magkausap sina Pangu&amp;shy;long Aquino at President&amp;nbsp;Jintao ay kumilos pa rin ang Pangulo at ina&amp;shy;tasan si Vice Pres. Jejomar Binay na tumungo sa Beijing na siyang mag&amp;shy;sisilbing emisaryo at&amp;nbsp;personal na aapela kay Jintao bilang kinatawan ng Pangulo. Gayunman, sinabi ng Chinese Foreign Ministry na ‘inappropriate” o hindi daw ito ang tamang oras upang magpunta si Binay sa China para iapela ang hatol dahil final and exe&amp;shy;cutory na ang pagbitay na nakatakda sa Peb. 21 at 22. Labis namang ikina&amp;shy;lungkot ni Binay ang na&amp;shy;ging resulta ng huling option ng pamahalaan na pakiusapan niya si Jintao. Kahapon ng umaga ay tinulungan na rin ng DFA ang mga kaanak ng tatlong bibitayin upang agad na makakuha ng kanilang pasaporte patungo sa China.&amp;nbsp;Aakuin&amp;nbsp;ng Pilipinas ang lahat ng gastusin ng mga ito.&amp;nbsp; Sinabi ni Foreign Affairs Undersecretary Esteban Conejos na tanging ang pagtungo ng mga ka&amp;shy;anak ng mga bibitayin ang sinang-ayunan ng China. Sa Sabado nakatakdang lumipad ang mga kaanak ng tatlong OFW patungong Beijing at sa Linggo ay makaka&amp;shy;harap nila ang kanilang kaanak na isasalang sa lethal injection. Gayunman, mahigpit nilang ipinagbabawal sa araw ng bitay ang sinumang kaanak, diplomat o lawyer&amp;nbsp;sa panig ng mga Pinoy na&amp;nbsp;saksihan ang isasagawang pagtuturok ng lason sa&amp;nbsp;tatlo. Sa batas ng China, hindi pinapayagan ang sinuman na masaksihan ang pagbitay mula sa kampo ng mga bibitayin at pinapayagan lamang na makita at makausap ang mga ito isang araw bago ang ang&amp;nbsp;execution.&amp;nbsp; Gayunman, nanawagan na si Binay na tumatayo ring Presidential adviser on overseas Filipino workers affairs sa mamamayang Pilipino na magdasal upang makakuha ng milagro para hindi matuloy ang bitay sa tatlong Pinoy.</body>
<link>http://www.philstar.com/Article.aspx?articleId=658452&amp;publicationSubCategoryId=92</link>
</article>
<article>
<title>De Lima: 'Hindi ako kabit ni Mancao'</title>
<author>Nila ni Gemma Garcia/Angie dela Cruz</author>
<date>
<month>February</month>
<day>18</day>
<year>2011</year>
</date>
<body>“Demolition job!” MANILA, Philippines – &amp;nbsp;Ito ang galit na pahayag ni Justice Secretay Leila de Lima sa aku&amp;shy;sasyon ng isang babae na “kabit” umano siya ni dating P/Sr. Superintendent Cezar Mancao. Sinabi ni de Lima na posibleng mayroong taong nasa likod ng paninira sa kanya kaya’t lumutang ang isang Teresa Irene Abas at naghain ng reklamo kay Mancao na pangunahing testigo nila sa Dacer-Corbito double murder case. Si Abas na isang bun&amp;shy;tis ay nagsampa ng kasong paglabag sa Anti-Violence Against Women and Children Act laban kay Mancao na umano’y ama ng kanyang pinagbubuntis. Sa reklamo ni Abas, sinabi nitong ayaw nang makipagkita sa kanya ni Mancao para panagutan ang ginawa sa kanya dahil may kinakasama na umano itong ibang babae. Noong una ay ayaw sabihin ni&amp;nbsp;Abas kung sino ang “apple of the eye” ni Mancao at sinabing ma&amp;shy;taas na opisyal ng pamahalaan pero sa huli ay inamin din nito na si de Lima umano ang bagong babae ni Mancao. Si Mancao ay nasa custody ngayon ng&amp;nbsp; DoJ’s Witness Protection Program bilang&amp;nbsp;saksi laban kay Sen. Panfilo&amp;nbsp;&amp;nbsp; Lacson kaugnay ng Dacer-Cobito. Sinabi ni Abas na para patunayan na totoo ang love affair nina de Lima at Mancao ay pa&amp;shy;yag siyang sumailalim sa DNA tests makaraang makapanganak. Sinabi ni Abas na nagkaroon sila ng relasyon ni Mancao noong Nobyembre 2009 sa Davao City nang hingin nito ang kanyang tulong para sumabak sa politika bilang representative ng Ist District ng Compostela Valley noong May&amp;nbsp;2010 elections. “Ito lang masasabi ko sa kanila, huwag nila akong susubukan. Wag nila akong susubukan kasi ginagawa ko lang ang tra&amp;shy;baho ko. This is just a thankless job na andami mong sacrifices and then with all of these challenges babatuhin ka ng ganyan ka-foul. It’s rubbish!” galit na pahayag ni de Lima.</body>
<link>http://www.philstar.com/Article.aspx?articleId=658453&amp;publicationSubCategoryId=92</link>
</article>
<article>
<title>Singson hahatulan ngayon</title>
<author>Ni Ellen Fernando</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Nakatakdang hatulan ngayong araw&amp;nbsp;si Ilocos Sur Rep. Ronald Singson kaugnay sa kanyang kasong drug trafficking sa Hong Kong. Tinataya ng mga legal experts sa Hong Kong na posibleng hanggang tatlong taong pagkabilanggo ang ipapataw na hatol kay Singson. Sa pagpapatuloy ng pagdinig kahapon, iniha&amp;shy;rap ng prosekusyon ang kanilang isang testigo na kokontra sa depensa ng kampo ni Singson. Iginigiit ng prosekus&amp;shy;yon na hindi sila kumbinsido na pang-personal na gamit lamang ni Singson ang droga na nakuha sa kanya dahil mataas ito para sa dalawang araw na pananatli nito sa Macau na kanyang destinasyon&amp;nbsp;kumpara sa sinasabi ng kongresista&amp;nbsp;na kumukunsumo siya ng may&amp;nbsp;3-4 gramong cocaine kada araw. Magugunita na ikinu&amp;shy;long at kinasuhan si Singson ng&amp;nbsp;drug trafficking ng HK Dangerous Drug Ordinance matapos makuha sa kanya ang 26.1 gramo ng cocaine at dalawang tableta ng diazepam o Valium noong Hulyo 11, 2010 habang papasok sa Chek Lap Kok International Air&amp;shy;&amp;shy;port.</body>
<link>http://www.philstar.com/Article.aspx?articleId=658454&amp;publicationSubCategoryId=92</link>
</article>
<article>
<title>VACC chair pinagmulta ng SC</title>
<author>Ni Gemma Garcia</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Pinatawan ng contempt ng Korte Suprema si Volunteers Against Crime and Corruption (VACC) founding chairman Dante Jimenez dahil sa ginawa nitong pagmumura sa mga mahistrado nang iabswelto ng Korte Suprema ang grupo ni Hubert Webb kaugnay sa Vizconde massacre case. Dahil dito kaya’t pi&amp;shy;nag&amp;shy;babayad ng Korte ng P100,000&amp;nbsp;si Jimenez bilang multa sa ginawa nito. Ayon kay SC spokesman at Court Administrator Atty. Midas Marquez, bagamat hindi naapek&amp;shy;tuhan ang mga mahistrado sa pagmumura ni Jimenez, po&amp;shy;sible namang naapek&amp;shy;tuhan ang pana&amp;shy;naw ng publiko sa Korte Suprema bilang isang institusyon. Sinabi ni Marquez na umabuso si Jimenez sa kanyang freedom of speech nang gawin niya ang pagmumura laban sa mga mahistrado.&amp;nbsp; Nagpalabas din ang&amp;nbsp;Korte ng matinding pa&amp;shy;aalala kay Lauro Vizconde na maging mai&amp;shy;ngat sa kanyang mga pahayag. Ito ay matapos din nitong&amp;nbsp;paratangan sa publiko si Associate Justice Antonio Carpio na inimpluwensyahan ang mga kapwa mahistrado para maabswelto sa massacre case si Webb at ang anim na iba pang akusado. Sinabi ni Marquez na nauunawaan ng mga mahistrado ang damdamin ni Vizconde na namatayan ng asawa at mga anak, pero pinaalalahanan nila ito na maging maingat sa mga alegasyon. Nagpalabas naman ang Korte Suprema ng show cause order para kay Atty. Ferdinand To&amp;shy;pacio makaraan nitong sabihin sa isang pahayagan na may pagtatangka sa panig ni Carpio na impluwensyahan ang mga kapwa niya Mahistrado sa ipalalabas na desis&amp;shy;yon sa nasabing kaso.</body>
<link>http://www.philstar.com/Article.aspx?articleId=658455&amp;publicationSubCategoryId=92</link>
</article>
<article>
<title>Recruiter ng bibitaying Pinay timbog ng NBI</title>
<author>Ni Ludy Bermudo</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Hawak na ng National Bureau of Investigation (NBI) ang umano’y recruiter ng isa sa bibitaying Pinay sa China. Positibong kinilala ng mga magulang at mga kapatid ng bibitaying si Sally Ordinario Villanueva si Tita Cacayan, na pinaniniwalang miyembro ng West African Drugs Syndicate (WADS) na itinuturong nag-recruit kay Villanueva. Si Cacayan, ng Rizal Alicia, Isabela&amp;nbsp;ay dinakip ng NBI-Cagayan Valley Region alas-4 ng madaling araw kahapon. Ang kapatid ni Villanueva na si Jason ang nakiki&amp;shy;pagtulungan sa NBI para sa ihaharap na kasong human trafficking, drug trafficking at illegal recruitment laban kay Cacayan. Sinabi ni Jason na nakapasok siya sa sindikato sa pagnanais na mailigtas ang kaniyang kapatid na bibitayin. Nasubukan niyang lumunok ng 38 pirasong capsulized heroin nang i-recruit siya ni Cacayan.</body>
<link>http://www.philstar.com/Article.aspx?articleId=658456&amp;publicationSubCategoryId=92</link>
</article>
<article>
<title>15 years hatol sa school owner</title>
<author>Ni Angie dela Cruz</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Hinatulan ng QC Re&amp;shy;gional Trial Court na ma&amp;shy;kulong ng 15 taon ang isang may-ari ng paaralan&amp;nbsp;dahil sa pag&amp;shy;kabigo nitong iremit sa Social Security System (SSS) ang monthly contributions na nakokolekta nito sa mga empleado sa loob ng 3 at kalahating taon. Pinagbabayad din ni QCRTC Judge Fernando Sagun si Venancio Bagtas, may-ari ng St. Louis de Montfort School sa Caloocan City ng halagang P751,240 bilang overdue premiums kasama na ang penalty mula Hulyo 1998 hanggang Dis&amp;shy;yembre 2001. Sa 9 pahinang desisyon ng korte, sinabi ni Judge Sagun na wala man lamang maipakitang ebedensiya o saksi bilang depensa ng akusado kayat agad na napabilis ang pagresolba sa kasong ito. Ayon sa pamunuan ng SSS na siyang complainant sa kaso, maka ilang beses na nilang pinaalalahanan si Bagtas na mag-remit ng SSS contributions ng mga tauhan pero hindi sila pinakikinggan nito kayat minarapat na kasuhan na ito sa korte. Pinayuhan naman &amp;nbsp;ni SSS President at CEO Emilio de Quiros ang mga empleado sa pribadong sec&amp;shy;tor na alamin kung ang kanilang kumpanya ay nagreremit ng ka&amp;shy;nilang SSS monthly contributions upang hindi ito makaapekto sa pagkuha ng ka&amp;shy;nilang benepisyo sa ahensiya.</body>
<link>http://www.philstar.com/Article.aspx?articleId=658457&amp;publicationSubCategoryId=92</link>
</article>
<article>
<title>Constitutional experts pabor sa Cha-cha</title>
<author>Ni Malou Escudero</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Pabor ang halos lahat ng constitutional expert na dumalo kahapon sa ‘inagural hearing’ ng Senate Committee on Constitutional Amendments Revision&amp;nbsp; of Codes and Laws na amiyendahan na ang 1987 Constitution. Sa pananaw nina da&amp;shy;ting Chief Justice Renato Puno, dating SC justices Florentino Feliciano, Vicente Mendoza, Adolfo Azcuna,&amp;nbsp;UP President Jose Abueva, UP law dean Merlin Magallona,&amp;nbsp;at maging si Sen. Miriam De&amp;shy;fensor Santiago, chairman ng komite, ngayon ang tamang pa&amp;shy;nahon para amiyendahan ang Konstitusyon lalo pa’t bago pa lamang ang gobyerno na pinamumunuan ng Presidente na may mataas na trust rating. Ipinunto rin ni Puno na dahil&amp;nbsp; sa kasaluku&amp;shy;yang bicameral system&amp;nbsp; na gob&amp;shy;yerno nagkakaroon ng dead&amp;shy;lock ang da&amp;shy;lawang ka&amp;shy;pulungan ng Kongreso at masyado ring magastos ang kasalukuyang sistema kung saan magkahiwalay pa ang opisina ng Senado at ng House of Representatives. Ayon kay Mendoza, da&amp;shy;pat nang ayusin&amp;nbsp;ang justice system sa bansa na madalas nababahiran ng isyu sa pulitika. Pabor si Abueva na maging parliamentary na ang porma ng gobyerno at palitan na ang tradisyunal na presidential government. Naniniwala naman si Santiago na kung matutuloy ang charter change, maaaring ihalal ang mga delegado ng constitutional convention (Con-Con) sa 2013 at puwedeng gawin ang plebisito 2016 elections.</body>
<link>http://www.philstar.com/Article.aspx?articleId=658458&amp;publicationSubCategoryId=92</link>
</article>
<article>
<title>'Ecleo dakpin sa labas ng Kongreso' - Belmonte</title>
<author>Ni Butch Quejada</author>
<date>
<month>February</month>
<day>18</day>
<year>2011</year>
</date>
<body>MANILA, Philippines – &amp;nbsp;Idiniin kahapon ni Speaker Feliciano Belmonte Jr. na dapat sa labas ng Kongreso arestuhin ng mga awtoridad si Dinagat Island Rep. Ruben Ecleo Jr.. Hindi anya dapat sa loob ng bulwagan ng House of Representatives dakpin si Ecleo na merong kinakaharap na arrest warrant mula sa korte. “Sa tingin ko, paggalang na lang na gawin sa labas (ng Kongreso) ang pagdakip,” sabi ni Belmonte sa isang pulong-balitaan matapos maki&amp;shy;pagkita sa kanya noong Lunes si Dinagat Island Governor Glenda Ecleo na ina ng kongresista. Sinabi pa ng Speaker na hindi mangyaya&amp;shy;ring makapagkanlong sa Kon&amp;shy;greso si Ecleo. “Kung ako sa kanya,hindi ako magkakanlong dito. Hindi naman mangyayari ‘yun.” Nilinaw pa ni Bel&amp;shy;monte na hindi pipigilin ng Kongreso ang mga aw&amp;shy;toridad sa pagdakip kay Ecleo pagkatapos nitong dumalo sa sesyon. Inaasahang dedesisyunan ng Sandiganbayan ang petisyon ni Eleco na kanselahin ang arrest warrant habang nakabimbin ang kanyang apela sa Supreme Court.</body>
<link>http://www.philstar.com/Article.aspx?articleId=658467&amp;publicationSubCategoryId=92</link>
</article>
<article>
<title>Presyo ng LPG bumaba, asukal tumaas</title>
<author>Ni Danilo Garcia</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Nakatanggap ng po&amp;shy;&amp;shy;s&amp;shy;i&amp;shy;tibo at negatibong regalo ang mga consumers kahapon ma&amp;shy;karaang mag&amp;shy;baba sa presyo ng liquefied petroleum gas (LPG) ang grupong LPG Mar&amp;shy;keter’s Association ngunit nagtaas naman ang presyo ng asukal. Dakong alas-12 ng hatinggabi ipinatupad ng LPGMA ang P.50 sentimos kada kilo na pagtatapyas sa kanilang produkto o katumbas na P5.50 kada 11-kilong tangke. Sinabi ni LPGMA Partylist Rep. Arnel Ty na tinupad na nila ang pangako na dalawang roll&amp;shy;back ngayong buwan makaraan ang unang pagbababa noong Pebrero 7 ng P1 kada kilo. Aabot na lamang umano sa P667-P660 kada tangke ang ibi&amp;shy;nibentang LPG ng ka&amp;shy;&amp;shy;nilang mga miyem&amp;shy;brong dealers na epek&amp;shy;to pa rin ng pagbaba ng contract price nito sa internasyunal na merkado. Sa kabila nito, nag&amp;shy; taas naman ang pres&amp;shy;yo ng asukal na puma&amp;shy;lo na ngayon sa P72 kada kilo ng refined white sugar habang P70 kada kilo ang brown sugar. Nangangahulugan naman ito ng patuloy na “pressure” sa mga pa&amp;shy;naderya at pabrika ng ti&amp;shy;napay na posibleng mag&amp;shy;taas na naman sa presyo ng kanilang paninda.&amp;nbsp;</body>
<link>http://www.philstar.com/Article.aspx?articleId=658695&amp;publicationSubCategoryId=92</link>
</article>
<article>
<title>'Sindikato sa drug mules' tugisin - Migrante</title>
<author>Ni Angie dela Cruz</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Nararapat lamang paigtingin pa ng pamahalaan ang pagtugis sa malalaking sindikato ng ipi&amp;shy;nagbabawal na gamot na gumagamit sa mga over&amp;shy;seas Filipino workers bilang drug mules. Ito ang iginiit ng pandaigdigang alyansa ng mga OFW na Migrante International kasabay ng pagbatikos sa diumano’y matamlay na pagtindig ng Department of Foreign Affairs hinggil sa negosasyon sa buhay ng tatlong Pilipino na nakatakdang parusahan ng kamatayan ng pamahalaan ng Tsina dahil sa drug trafficking. “Sa tono na ngayon ng DFA, parang sila na mismo ang nagsesentensiya sa ating mga ka&amp;shy;ba&amp;shy;bayan. Sumuko na ba ang ating pamahalaan? Dapat pagsikapan ito dahil biktima rin ang mga drug mules,” ayon kay Migrante International secretary-general Gina Esguerra. Anya, ang mga drug mule ay maaaring biktima ng mga sindikato o kahirapan at kawalan ng pag-asa. Noon pa umanong nakaraang taon pumutok ang balita na maraming Pilipino ang nahaharap sa parusang kamatayan sa Tsina dahil sa drug trafficking. Ang naging tugon naman ni DFA Undersecretary Esteban Conejos ay pagbibigay ng payo sa naturang mga OFW na magpakabuti sa loob ng kulungan para makakuha ng pardon. Sinabi pa ni Esguerra na mismong si dating Philippine Drug Enforcement Agency Chief Dionisio Santiago ang umamin na karamihan ng drug mules na ginagamit ng mga sindikato ay mga OFW na naghihirap o biktima ng illegal recruitment at human trafficking. &amp;nbsp;</body>
<link>http://www.philstar.com/Article.aspx?articleId=658697&amp;publicationSubCategoryId=92</link>
</article>
<article>
<title>US Embassy sarado sa Lunes</title>
<author>Ni Ludy Bermudo)</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Pinayuhan kahapon ng United States (US) Embassy sa Maynila ang publiko na sarado ang kanilang tanggapan sa Lunes (Pebrero 21) upang bigyang-daan ang pagdiriwang para sa President’s Day (George Washington’s birthday), na isang US holiday. Sa isang anunsiyo , sinabi ng embahada na babalik lamang ang kanilang operasyon sa normal sa Martes, Pebrero 22. Ang President’s Day ay isang US Federal Holiday na ipinagdiriwang tuwing ikatlong Lunes ng Pebrero, bilang parangal kay George Washington, ang kauna-unahang pangulo ng Amerika.</body>
<link>http://www.philstar.com/Article.aspx?articleId=658699&amp;publicationSubCategoryId=92</link>
</article>
<article>
<title>Illegal settlers sa Gapo, inayudahan</title>
<author></author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Bilang bahagi ng programa ng pamahalaang lungsod ng Olongapo sa pagtataguyod sa kapakanan ng mga maralitang taga-lungsod, pinagkalooban ni Mayor James “Bong” Gordon, Jr. ng tulong pinansiyal ang may 20 pamilya ng mga illegal settlers na pinaalis sa kanilang tinitirhan kamakailan. Ang mga pamilya na nagtayo ng mga barung-barong sa Parola, Barangay Kalakalan ay pinaalis ng DPWH dahil ang kanilang mga bahay ay nasa bunganga ng ilog ng Kalaklan at nasa tabi ng bundok ng mga buhangin na galing sa kalapit na dagat kung kaya’t ito’y nanganganib sa baha at landslide. Ayon kay Kalaklan Brgy. Captain Ricardo Federico, ang mga iskwater ay galing sa relocation site sa Nagbaculao kung saan pinalipat ang mga dating illegal settler sa Parola mahigit 20 taon na ang nakakaraan. Ibig sabihin, ani Federico, ay may mga sarili ng lupa ang mga ito kaya wala ng dahilan para muling okupahin ang ibabang bahagi ng pa&amp;shy;rola na nasa tabi ng ilog. Ang Parola ay isang makasaysayang lugar dahil dito nakatayo ang kauna-unahang parola o lighthouse sa Olongapo&amp;shy; at ito ay isang tourist attraction.</body>
<link>http://www.philstar.com/Article.aspx?articleId=658700&amp;publicationSubCategoryId=92</link>
</article>
<article>
<title>P740M kinulimbat ni Ligot</title>
<author>Ni Malou Escudero</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Nabunyag kahapon sa pagdinig ng Senate Blue Ribbon Committee na nakalikom ng P740 milyong cash sa bangko si dating Armed Forces of the Philippines comptroller Jacinto Ligot at ang mga miyembro ng kaniyang pamilya sa loob lamang ng apat na taon. Iprinisinta ni Senator Franklin Drilon sa komite ang “Summary of Deposits, Withdrawal and Balances Frozen in the Bank” ni Ligot kung saan kasama sa listahan ang kanyang asawang si Erlinda, mga anak na sina Paulo at Riza at bayaw na si Edgardo T. Yambao. Bago ipakita ni Drilon ang hawak niyang dokumento, tinanong muna nito si Ligot kung ano ang pinagkakaabalahan ng kaniyang asawa at mga anak. Ang asawa umano ni Ligot ay &amp;nbsp;walang trabaho samantalang manager naman ng isang farm sa Bukidnon si Paulo na kumikita ng mula P20,000 hanggang P30,000. Ang anak namang babae ni Ligot na si Riza ay nagtatrabaho sa isang &amp;nbsp;call center na sumusuweldo rin ng mula P20,000 hanggang P30,000 samantalang may negosyo naman ang bayaw nitong si Edgardo. Ang isa pang anak ni Ligot na nagngangalang Miguel ay estudyante pa lamang. Pero, sa ipinakitang dokumento ni Drilon, mula 2001 hanggang 2005 ay nagkaroon ng napakalaking deposito sa ilang bangko at ma&amp;shy;ging sa AFPSLAI ang pamilya ni Ligot. Bukod pa sa peso accounts, may dollar accounts din si Ligot at ang kaniyang pamilya. Sinabi ni Drilon na &amp;nbsp;hindi umano idi&amp;shy;neklara ni Ligot ang nabanggit na halaga sa kaniyang statement of assets and liabilities network (SALN). Katulad ng mga naunang depensa ni Ligot, muli nitong ginamit ang karapatan na huwag ipahamak ang sarili o “right against self incrimination” kaugnay sa nabunyag na pera sa bangko. Samantala, nagbanta naman si Senate President for Tempore Jinggoy Estrada sa maybahay ni Ligot na si Erlinda na &amp;nbsp;ipa-subpoena &amp;nbsp;na ito sakaling hindi ito makakadalo sa susunod na pagdinig. Kabilang sa mga kinukuwestiyon ng mga senador ang diumano’y mga bahay na pag-aari ni Erlinda sa Amerika’ Inisnab kahapon ni Erlinda ang pagdinig ng komitee at sa halip ay nagpadala na lamang ito ng isang sulat dito. Sa sulat ni Erlinda&amp;nbsp;, agad nitong itinanggi na may kinalaman siya sa plea bargaining agreement na pinasok ni dating AFP comptroller Ret. Major Gen. Carlos Garcia sa tanggapan ng Special Prosecutor.</body>
<link>http://www.philstar.com/Article.aspx?articleId=658934&amp;publicationSubCategoryId=92</link>
</article>
<article>
<title>Binay nagmakaawa samga opisyal ng China</title>
<author>Ni Ellen Fernando</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Personal nang nakipagkita at nakipagpulong kahapon ang ipinadalang sugo ng Pilipinas na si Vice President Jejomar Binay sa&amp;nbsp;mga&amp;nbsp;matataas na opisyales ng&amp;nbsp;China&amp;nbsp; upang&amp;nbsp;sagipin ang tatlong Pinoy na nakatakdang bitayin sa Lunes at Martes. Sa&amp;nbsp;pulong balitaan sa Department of Foreign Affairs kahapon ng hapon, sinabi ni DFA Spokesman&amp;nbsp; Atty. Ed Malaya na dumating ang delegasyon ng Pilipinas sa Beijing dakong alas-12:00 ng tanghali na sinalubong ng mga opisyales ng Ministry of Foreign Affairs ng China, Chinese Ambassador to the Philippines Liu Jianchiao at Phl Ambassador to China Francisco Benedicto. Ayon kay Malaya, alas-2 ng hapon&amp;nbsp; nang makaharap ni Binay kasama si Foreign Affairs Undersecretary for Migrant Workers Affairs &amp;nbsp;Esteban Conejos Jr. ang Pangulo ng China’s Supreme People’s Court (SPC) na si Wang Shen Jun at&amp;nbsp;&amp;nbsp;mga Chinese&amp;nbsp;high-ranking officials&amp;nbsp;at masinsinang tinalakay&amp;nbsp;ang paghingi ng pabor ng Pilipinas upang isalba sa bitayan ang tatlong Pinoy&amp;nbsp; na sina Sally Villanueva, 32; Ramon Credo, 42; at Elizabeth Batain, 38. Bago tumulak si Binay pasakay ng eroplano patungong Beijing, sinabi nito na&amp;nbsp;hihilingin niya sa mga matataas na opisyales ng&amp;nbsp;China&amp;nbsp;na mabigyan ng commutation o mapababa sa parusang habambuhay na pagkabilanggo ang tatlong Pilipino. Ang kahilingan ng Pilipinas ay bilang humanitarian grounds para sa mga Pinoy na nabiktima lamang ng international syndicate at hindi gawain ang magpuslit&amp;nbsp; ng illegal drugs. Iginiit din ni Binay na&amp;nbsp;kaisa ng&amp;nbsp;China ang Pilipinas sa mahigpit na kampanya laban sa drug smuggling o pagpupuslit ng droga. Sinabi ni Binay kay SPC Chief Wang at iba pang Chinese officials na kaharap sa meeting na nirerespeto ng Pilipinas ang naging hatol ng korte ng China&amp;nbsp;sa tatlong Pinoy subalit bilang isang makatao, ay nais ni Pangulong Benigno Aquino III at ng sambayanang Pilipino na hindi mabitay ang tatlong Pinoy dahil hindi isinasagawa ang parusang kamatayan sa Pilipinas. Iginiit ni Binay&amp;nbsp;sa mga Chinese officials&amp;nbsp;na marapat lamang na mabigyan ng mas mababa sa parusang bitay ang tatlong Pinoy dahil naging biktima lamang sila ng mga international drug syndicates&amp;nbsp;habang nagpapatuloy ang mahigpit na kampaya ng pamahalaan laban sa drug trafficking. Iginiit ni Binay na ang huling pagtugon ng China na makapunta siya sa Beijing ay isang&amp;nbsp;espesyal na konsiderasyon ng Pilipinas at nagpapakita ng maganda pa ring relasyon ng Pilipinas at China.</body>
<link>http://www.philstar.com/Article.aspx?articleId=658936&amp;publicationSubCategoryId=92</link>
</article>
<article>
<title>'Medalya, di pabaon, ang tinanggap ko' - Cimatu</title>
<author>Ni Malou Escudero</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Mariing itinanggi kahapon ni dating Armed Forces of the Philippines Chief of Staff &amp;nbsp;at ngayon ay Special Presidential Envoy to the Middle East &amp;nbsp;Roy Cimatu na tumanggap siya ng P80 milyon ‘pabaon’ nang magretiro siya noon mula sa serbisyo. Ipinagmalaki pa ni Cimatu sa pagharap niya sa Senate Blue Ribbon Committee &amp;nbsp;na 40 piraso ng medalya ang natanggap &amp;nbsp;niya sa kanyang 37 pitong taon serbisyo bilang sundalo. Ayon pa kay Cimatu, kaya niyang humarap sa kahit na anong imbestigasyon at hindi umano siya tumanggap ng pera mula sa AFP para sa kaniyang personal na pangangailangan. Ipinagmalaki rin ni Cimatu na isang overseas Filipino worker sa Singapore ang kaniyang anak at sapat na sa kanilang mag-asawa ang kaunti nilang ipon.</body>
<link>http://www.philstar.com/Article.aspx?articleId=658937&amp;publicationSubCategoryId=92</link>
</article>
<article>
<title>Airports pinabubusisi ng solon</title>
<author>Ni Butch Quejada</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Nanawagan si Cagayan first district Representative Juan “Jack” C. Ponce Enrile, Jr. sa mga kinauukulang government agencies na magpatupad ng mas mahigpit na pag-iinspeksyon sa mga entry points sa bansa upang mabura ang imahe ng Pilipinas bilang ‘bagsakan’ ng iligal na droga. Ginawa ni Enrile ang panawagan kasunod ng pahayag ng People’s Republic of China na hindi na nito babaligtarin ang kaso ng tatlong Filipino ‘drug courier’ na napatunayang guilty sa kasong drug trafficking at nakatakdang bitayin sa pamamagitan ng lethal injection sa February 21 at 22 matapos silang mahulihan ng malaking halaga ng heroin. Ang tatlo ay kinabibilangan ng dalawang babae at isang lalaki, na napaulat na naaresto nang pumasok sa China noong 2008. Ayon kay Enrile, nakakapagtaka umano kung paano nakalusot ang tatlo sa mga airport authorities sa Pilipinas sa kabila ng ipinatutupad umanong “mahigpit” na seguridad sa mga paliparan. Sinabi pa ng beteranong Cagayan solon na posibleng naiwasan ang mga ganitong insidente kung seryoso at mahigpit sa kanilang pagbabantay at pagsusuri ng mga kinauukulang nakatalaga sa mga paliparan. Ipinagtaka rin ni Enrile kung paano nakalusot ang malaking halaga ng iligal na droga palabas ng bansa bitbit ng mga OFW na nakalagay lamang sa mga ordinaryong maleta.</body>
<link>http://www.philstar.com/Article.aspx?articleId=658938&amp;publicationSubCategoryId=92</link>
</article>
<article>
<title>Mister ng bibitaying OFW lumitaw sa NBI</title>
<author>Ni Ludy Bermudo</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Lumutang na kahapon sa National Bureau of Investigation ang mister ng overseas Filipino worker (OFW) na isa sa tatlong Pilipinong bibitayin sa China matapos itong imbitahan upang magbigay ng testimonya kaugnay sa nalalaman sa pagrerecruit at pagpapadala ng droga ng nadakip na illegal recruiter na si Tita Nera Cacayan, 54. Idinetalye ni Hilarion Villanueva, asawa ni Sallly Ordinario Villanueva na siya mismo ang nag-impake ng portfolio na ibinigay ni Cacayan sa kaniyang misis upang dalhin sa pagtungo sa China noong Disyembre 23, 2008. Nilinaw niya na ang maletang nabanggit na kinuha pa nilang mag-asawa sa bahay ni Cacayan sa Alicia, Isabela at ang nasabat ng Chinese authorities ay iisa na paliwanag pa umano ni Cacayan ay padala iyon mula sa Vietnam. Wala umanong pangakong malaking sweldo sa magiging trabaho ni Sally sa China subalit naengganyo sila nang wala silang gastusin sa proseso ng mga papeles sa pag-aabroad ni Sally at nagbigay pa umano ng $100 pocket money. Nabatid na hindi na sasama si Hilarion sa pagtungo sa Xiamen, China dahil napakabigat ng kaniyang loob at hindi niya kayang makita ang nakatakdang pagbitay &amp;nbsp;lalo na at kaarawan umano &amp;nbsp;ng misis sa Pebrero 25. &amp;nbsp;Ayon kay Atty. Ruel Lasala, Deputy Director for Intelligence Services, nakikipag-ugnayan na sila sa Chinese authorities at isa umano sa pakay ni Vice President Jejomar Binay sa pagtungo sa China na makakuha ng mga ebidensiya na magagamit din ng NBI sa case build-up laban kay Cacayan at sa iba pang matutukoy na sangkot sa nasabing kaso. Maari umanong maisampa laban kay Cacayan ang paglabag sa RA 9165 (Dangerous Drugs Act) at human trafficking. Si Hilarion ang inaasahang magiging pangunahing testigo para masanpahan ng kaso si Cacayan at kakalap pa ang NBI ng iba pang mga OFWs na naging biktima ni Cacayan.</body>
<link>http://www.philstar.com/Article.aspx?articleId=658941&amp;publicationSubCategoryId=92</link>
</article>
<article>
<title>Kaso pa vs Lee</title>
<author>Ni Butch Quejada</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Sinampahan ngayon ng National Bureau of Investigation ng ikatlong kaso ng syndicated estafa na may kahalong economic sabotage ang property developer na si Delfin Lee at walong iba pa sa tanggapan ng Department of Justice. Sa kanilang liham kay Justice Secretary Leila De Lima, sinabi ni NBI Director Magtanggol Gatdula na irerekomenda niya ang prosekusyon ni Lee base sa mga inireklamo ng isa pang grupo ng property buyers at ng Xevera Homes sa Mabalacat, Pampanga kung saan dalawang beses itong ibinenta ni Lee at ng ibang akusado. Sinabi ni Gatdula na ang mga buyers ay nagpatulong sa NBI matapos malamang ang binili nila sa Globe Asiatique Realty Holdings (GA)&amp;nbsp; ay ibinebenta rin sa pamamagitan ng Home Mutual Development (Pag-IBIG) Fund.&amp;nbsp; Ang bagong syndicated estafa case, ay nakabase sa magkakahiwalay na reklamo nina Jennifer Gloria, Ferdinand de Guzman, Gina Babula, Fatima Kanoya, Arlene Arca, at Pag-IBIG Fund na kinabibilangan ni Emma Linda Faria.</body>
<link>http://www.philstar.com/Article.aspx?articleId=658942&amp;publicationSubCategoryId=92</link>
</article>
<article>
<title>Hatol kay Singson ipinagpaliban</title>
<author>Ni Ellen Fernando</author>
<date>
<month>February</month>
<day>19</day>
<year>2011</year>
</date>
<body>MANILA, Philippines - Nabitin muli ang gagawing paghahatol ng Hong Kong court kay Ilocos Sur&amp;nbsp; Rep. Ronald Singson matapos na ipagpaliban ang promulgasyon sa &amp;nbsp;inamin niyang&amp;nbsp;kasong drug trafficking sa susunod na linggo. Kahapon ay&amp;nbsp; natapos ang huling&amp;nbsp;pagdinig &amp;nbsp;at argumento at paghaharap ng mga testigo ng prosekusyon sa sala ni Judge Staley&amp;nbsp; Chan para kontrahin ang&amp;nbsp;alegasyon ni&amp;nbsp;Singson na pang-personal nitong gamit ng nakuhang illegal drugs sa &amp;nbsp;kanya habang papasok sa Chek&amp;nbsp;Lap Kok International Airport sa Hong Kong noong Hulyo 11, 2010. Itinakda ni Chan&amp;nbsp;ang mga&amp;nbsp;susunod na pagdinig sa kaso ni Singson sa Pebrero 22 at 24 upang talakayin naman&amp;nbsp; ng korte kung anong ipapataw na parusa kay Singson. Inaasahanan na kampo ni Singson na malaki ang pag-asa ng kongresista na mapababa sa tatlong taon na pagka-bilanggo ang kanyang hatol dahil na rin sa ginawang pag-amin nito sa kaso. Nanawagan naman si Singson sa mga kasamahan niya sa Mababag Kapulungan ng Kongreso na hintayin muna ang&amp;nbsp;magiging&amp;nbsp;sentensya sa kanya&amp;nbsp;bago isa&amp;shy;gawa ang hakbang ng House&amp;nbsp;Ethics&amp;nbsp;Committee na&amp;nbsp;siya&amp;nbsp;ay&amp;nbsp;mapatalsik sa Kongreso.</body>
<link>http://www.philstar.com/Article.aspx?articleId=658943&amp;publicationSubCategoryId=92</link>
</article>
<article>
<title>Life sa 3 Pinoy malabo pa</title>
<author>Ni Ellen Fernando</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Bagaman ipinagpaliban ng China ang pagbitay sa tatlong Pinoy, inamin ng Department of Foreign Affairs (DFA) na malabo pa para sa tatlong Pinoy na makuha ng Pilipinas ang hinihinging “commutation” o pagpapababa sa habambuhay na pagkabilanggo mula sa parusang kamatayan. Ayon kay DFA spokesman Ed Malaya, wala pa silang masabi kung ilang araw, ilang buwan o taon ang ibibigay na reprieve o pagpapaliban sa pagbitay sa mga Pinoy na sina Ramon Credo, 42; Sally Villanueva, 32 at Elizabeth Batain, 38. Sinabi ni Malaya na ang tanging pinanghahawakan lamang ngayon ng pamahalaan ay ang pahayag ng Chinese officials na hindi matutuloy ang pagbitay sa Lunes at Martes. Sa ikatlong liham ni Pangulong Aquino na dala ni Vice Pres. Jejomar Binay para kay Chinese President Hu Jintao sa kanyang pagtungo sa China noong Biyernes ng umaga, hiniling ng Pangulo na mabigyan ng commutation o clemency ang mga bibitaying Pinoy. Personal ding nakiusap si Binay sa mga nakapulong nito na Chinese officials na sina State Councillor Dai Bingguo; Wang Shengjun, Pangulo ng Supreme People’s Court (SPC) at Zhang Zhijun, Executive Vice Minister ng Chinese Ministry of Foreign Affairs na mabigyan ng commutation ang tatlo. Lumambot ang China sa paninindigan nito na pinal na ang desisyong bitay sa tatlong Pinoy at napagkasunduan sa pulong na ipagpaliban ang eksekusyon sa Pebrero 21 para kay Credo at Villanueva at sa Peb. 22 kay Batain. Gayunman, iginiit ng SPC na ang postponement ng eksekusyon&amp;nbsp;ay “within the scope of Chinese law” na tila walang katiyakan kung matutuloy ang bitay at ipinagpaliban lamang ito. Una na ring sinasabi ng tagapagsalita ng Chinese Embassy sa Manila na pinal na ang desisyon ng SPC na parusang bitay para sa tatlong Pinoy at walang kapangyarihan ang SPC na baguhin ito. Nagpasalamat naman sina Pangulong Aquino at Foreign Affairs Sec. Alberto Romulo sa ginawang positibong pagtanggap ng China sa delegasyon ng Pilipinas at sa ibinigay na reprieve sa tatlong bibita&amp;shy;ying Pinoy.</body>
<link>http://www.philstar.com/Article.aspx?articleId=659078&amp;publicationSubCategoryId=92</link>
</article>
<article>
<title>'Ituloy pa rin ang dasal'</title>
<author>Ni Malou Escudero</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Hindi pa umano maa&amp;shy;ring magpaka-kampante ang mga Filipino at dapat ipagpatuloy ang panala&amp;shy;ngin kahit pa ipinagpaliban ang pagbitay sa tatlong overseas Filipino workers na inakusahang nagpupuslit ng ilegal na droga sa China. Ito ang sinabi kahapon ng Malaca&amp;ntilde;ang kaugnay sa patuloy na pakikipag-usap ni Vice President Jejomar Binay sa gobyerno ng China para sa tatlong OFWs. Ayon pa kay Deputy presidential spokeswoman Abigail Valte, ipapaubaya na lamang nila kay Binay ang pagpapalabas ng anumang statement kaugnay sa biyahe nito sa China. Sinabi pa ni Valte na dapat magpatuloy ang ipinakikitang pagkakaisa ng mga Filipino at ipagdasal ang tatlong Filipino na sina&amp;nbsp; Sally Villanueva, 32; Ramon Credo, 42; at&amp;nbsp; Elizabeth Batain, 38. Naging positibo ang pakikipag-usap ni Binay sa presidente mismo ng Supreme People’s Court (SPC) noong Biyernes,&amp;nbsp; kaya hindi muna isasagawa ang execution sa Lunes at Martes. Matatandaan na noong Pebrero 11 ay pinagtibay ng SPC ang sentensiyang bitay sa tatlong inakusahan ng drug trafficking. Tumanggi si Valte na ihayag kung nagkaroon ng kasunduan para ipagpaliban ang pagbitay sa tatlong OFWs. “Mas mabuting hintayin natin ang pahayag ni Vice President Binay. Siya ang nagpunta at nakipag-usap sa opisyal ng China,” sabi ni Valte.</body>
<link>http://www.philstar.com/Article.aspx?articleId=659081&amp;publicationSubCategoryId=92</link>
</article>
<article>
<title>Prosecutors sa plea bargain ni Garcia kasuhan! - PNoy</title>
<author>Ni Malou Escudero</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Tiniyak ni Pangulong Aquino na sasampahan din ng kaso ang mga prosecutors na pumayag sa plea bargaining agreement ni dating military comptroller Carlos Garcia sa Sandiganbayan. Ginawa ng Pangulo ang pahayag sa kaniyang talumpati sa Philippine Military Academy alumni homecoming sa Fort del Pilar, Baguio City kahapon. ”Iimbestigahan po natin kung paano masasampahan hindi lang po ‘yung mga tinutukoy ngayon ng kaso kundi pati na rin po ang mga kakutsaba nila kasama na po ‘yung mga prosecutors na kasangkot sa Garcia plea bargain agreement,” sabi ni Aquino. Ayon sa Pangulo, titingnan din ng gobyerno kung paano masasampahan ng kaso ang mga bagong personalidad na sangkot sa katiwaliang naganap sa militar. Naniniwala rin ang Pa&amp;shy;ngulo na may mas malaking taong sangkot sa katiwaliang ginawa ni Garcia na posibleng hindi na makulong dahil sa pinasok na plea bargaining agreement. Sa harap din ng mga alumni ng PMA ay binanatan&amp;nbsp;ng Pangulo ang pagi&amp;shy;ging makakalimutin ng mga dating opisyal ng militar na iginisa&amp;nbsp;sa hearing ng Senate Blue Ribbon Committee. Hindi naman umano ganoon katanda ang mga inimbitahang resource persons upang hindi maalala ang mga tinatanong sa kanila sa im&amp;shy;bestigasyon. “Susmaryosep, hindi pa naman ho ata ganun katanda para maging ul&amp;shy;yanin,” ani Aquino. Aminado ang Pangulo na bilang commander-in-chief, nararamdaman niya na apektado ng mga kontrobesiya ng katiwalian ang mga nagtapos sa PMA at mga miyembro ng AFP at Philippine National Police.</body>
<link>http://www.philstar.com/Article.aspx?articleId=659082&amp;publicationSubCategoryId=92</link>
</article>
<article>
<title>20,000 pabahay sa AFP, PNP pangako ni Noy</title>
<author>Ni Malou Escudero</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Sa gitna ng kinakaharap ng mga opisyal ng Armed Forces of the Philippines, nangako kahapon si Pangulong Aquino na magpapatayo ang gobyerno ng hindi bababa sa 20,000 bahay para sa mga miyembro ng AFP at Philippine National Police. Aminado ang Pangulo na nakakakonsensiya na walang sariling tahanan ang mga tapat na pulis at militar na nagsisilbi sa gobyerno dahil maliit lamang ang kanilang tinatanggap na sahod. Si Pangulong Aquino ang nanguna sa selebrasyon ng alumni homecoming ng Philippine Military Academy kahapon. Nangako rin ang Pangulo na ngayong taon uumpisahan ang pag-aayos sa kakulangan ng pabahay ng PNP at AFP. Puspusan umano ngayon ang gagawing paglilinis sa hanay ng kapulisan at militar upang magamit sa pagpapagawa ng bahay ang perang kinukulimbat lamang ng ilang tiwaling opisyal. Matatandaan na nabunyag ang ‘pabaon’ at ‘pasalubong’ sa mga nagiging chief of staff ng AFP na nagbunsod upang mag-suicide si dating AFP chief of staff Angelo Reyes. Nabunyag naman sa pagdinig sa Senado kamakalawa na nasa P740 milyon ang nalikom ni dating AFP comptroller Jacinto Ligot sa loob lamang ng apat na taon.</body>
<link>http://www.philstar.com/Article.aspx?articleId=659084&amp;publicationSubCategoryId=92</link>
</article>
<article>
<title>Bicycle Law isinulong sa Senado</title>
<author>Ni Malou Escudero</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Isinusulong ni Sen. Manny Villar na magkaroon ng batas kaugnay sa pagbibisikleta bilang alternatibong paraan ng pagbibiyahe sa harap ng sunod-sunod na pagtaas sa presyo ng gasolina at pamasahe. “Bukod sa maganda sa kalusugan at panga&amp;shy;ngatawan ang pagbibisi&amp;shy;k&amp;shy;leta, ito rin ay alternatibong solusyon sa polus&amp;shy;yon at nagmamahalang mga sasakyan, bukod pa rito ang maintenance ng sasakyan at mahal na bayad sa mga parking areas,” ayon kay Sen. Villar. Sa ilalim ng Senate Bill No. 2688 o Bicycle Act of 2011, lahat ng mga pangunahing kalsada ay magkakaroon ng bicycle lanes na itatakda ng Local Bikeways Office (LBO). Ang LBO na isasailalim sa city o municipal engineering office ang manganga&amp;shy;siwa sa lahat ng mga patakaran ukol sa Bicycle act kasama na dito ang pagpaparehistro sa mga bisikletang gagamit ng mga bike lanes. Taong 1996 nang&amp;nbsp; apru&amp;shy;bahan ng konseho ng lungsod ng Marikina ang pagkakaaroon ng bike lanes sa naturang lungsod. Kamakailan, inaprubahan na rin ng Davao City council sa ikalawang pagbasa ang kanilang sariling bersyon ng bicycle ordinance. Tinukoy din ni Villar ang bike lane sa paligid ng&amp;nbsp; CCP complex sa lungsod ng Pasay. Magkakaroon ng bicycle parks sa lahat ng lungsod at bayan sa bansa. Kukunin ang pondo mula sa kinikita ng mga lokal na pamahalaan sa mga parking at license fees. Nakapaloob din sa panukala ang paggamit ng helmet ng mga bike riders at reflective lights ng mga bisekleta upang maiwasan ang mga aksidente lalo na sa gabi. Bawal din ang magsa&amp;shy;kay ng sobra sa itinatakdang limit ng bisikleta.</body>
<link>http://www.philstar.com/Article.aspx?articleId=659085&amp;publicationSubCategoryId=92</link>
</article>
<article>
<title>Courtesy lane sa OFWs na pa-Taiwan binuksan ng SSS</title>
<author>Ni Angie dela Cruz</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Binuksan ng Social Security System (SSS) &amp;nbsp;ang isang “courtesy lane” sa &amp;nbsp;Diliman branch nito sa Quezon City upang mapabilis ang pagbibigay ng sertipikasyon sa mga miyembro na magta-trabaho sa Taiwan. Ayon kay SSS President at Chief Executive Officer Emilio de Quiros Jr., ang sertipikasyon ay magagamit ng mga SSS members na walang SSS ID para&amp;nbsp;ma-comply nito ang mga requirements sa kanilang aplikasyon para sa pagkuha ng Taiwanese working visa. Una nang inamyendahan ng Taipei Economic and Cultural Office (TECO) sa Pilipinas ang labor visa requirements sa mga Pinoy noong Pebrero&amp;nbsp;9 at sa ilalim ng bagong alituntunin nito, ang isang aplikante ay kailangang magpakita ng SSS ID. Ang SSS&amp;nbsp;certifications ay kinikilala ng Department of Foreign Affairs para sa &amp;nbsp;passport applications at identification purposes. Matatandaang natigil ang paggawa ng ID ng SSS sa mga miyembro nito noong Abril 2010 dahil nasira ang&amp;nbsp;card printing machines na kanilang ginagamit na nabili pa noong 1998.</body>
<link>http://www.philstar.com/Article.aspx?articleId=659086&amp;publicationSubCategoryId=92</link>
</article>
<article>
<title>Pamilya ng marino nawawasak</title>
<author>Ni Mer Layson</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Wala raw halaga ang&amp;nbsp; anumang tagumpay na makakamit sa buhay kung wasak naman ang pamilya. Ito ang inihayag kahapon ni Lyn Bacani ng Marino World bunsod para ilunsad ang International Seafarer Family Convention (ISFC) &amp;nbsp;na naglalayong patatagin ang pagsasama ng bawat pamilya ng mga Marino. Inilunsad ang programa matapos makatanggap ng impormasyon na maraming pamilya ng mga marino ang nawawasak dahil sa matagal na pagkakawalay-walay ng mga ito. “Kahit na mayaman ka, maraming pera, matalino at may magandang trabaho kung wasak naman ang pamilya mo ay natitiyak kung hindi ka magiging masaya sa buhay mo,” ani Bacani. Dapat anyang palakasin ang pagsasama at pagmamahalan ng bawat isa sa pamamagitan ng paglalaan ng oras para magkaroon ng bonding ang isang pamilya.</body>
<link>http://www.philstar.com/Article.aspx?articleId=659089&amp;publicationSubCategoryId=92</link>
</article>
<article>
<title>Karapatan ng naaabusong estudyante isasama sa curriculum ng DepEd</title>
<author>Ni Mer Layson</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Plano ng Department of Education (DepEd) na isama sa curriculum ang pagtuturo sa mga mag-aaral ng pa&amp;shy;ngangalaga sa karapatang-pantao kasunod ng ulat na maraming mag-aaral ang dumaranas ng pang-aabuso tulad ng pananakit, pagsasalita ng masama, gayundin ng pang-aabusong sekswal. Ayon kay DepEd Undersecretary for plans and programs Yolanda Quijano, layunin ng plano na maprotektahan ang kapakanan at karapatan ng mga estudyante. Natukoy ang mataas na insidente ng iba’t ibang uri ng pang-aabuso sa mga mag-aaral sa National Capital Region (NCR), Regions IV-A (Calabarzon), III (Central Luzon), V (Bicol Region), VI (Western Visayas), VIII (Eastern Visayas), at Cordillera Administrative Region (CAR). Karamihan sa mga naaabuso ay mga mag-aaral na walang magulang at nakikitira lang sa mga kamag-anak. Aminado rin si Quijano na may mga kaso rin kung saan mismong mga guro ang sangkot sa pang-aabuso sa mga mag-aaral.</body>
<link>http://www.philstar.com/Article.aspx?articleId=659092&amp;publicationSubCategoryId=92</link>
</article>
<article>
<title>P-Noy kinilala ng Knights of Rizal</title>
<author>Ni Butch Quejada</author>
<date>
<month>February</month>
<day>20</day>
<year>2011</year>
</date>
<body>MANILA, Philippines - Ginawaran ng pagkilala ng Knights of Rizal si Pangulong Noynoy Aquino sa isinagawang 18th Knights of Rizal International assembly and conference na may temang: “the New Rizals: Emerging Leaders Innovating Across Sectors and Beyond Borders” na idinaos sa Manila Hotel. Ayon kay Reghis Ro&amp;shy;mero, deputy supreme com&amp;shy;mander ng Knights of Rizal, ang Knight Grand Cross of Rizal na iginawad kay PNoy ay ang pinakamataas na antas o highest degree of order na iginagawad ng kanilang grupo. Sinabi ni Romero na napili nilang pagkalooban ng nasabing pagkilala si Pangulong Aquino dahil gaya ni Rizal, ang hangarin ni PNoy ay ang pag-unlad ng bansa at ang pagwaksi sa katiwalian na itinuturing na kanser ng lipunan. “The real reason we are gathered here is not just because of an anniversary, not just because of history, but also because of the fact that we must remember and reignite the ideals that our national hero Jose Rizal gave his entire life to.&amp;nbsp;Today is a reminder of the tasks that lay ahead of all of us,” pahayag ng Pangulo. Nilinaw naman ni Romero na bibihira lamang na ipinagkakaloob ang nasabing pagkilala na ibinibigay lamang sa mga nagpupunyagi sa isang larangan. Dumalo sa programa sina dating Chief Justice hilario Davide, dating supreme commander ng Knights of Rizal at Manila Mayor Alfredo Lim na kasalukuyang opisyal ng grupo.</body>
<link>http://www.philstar.com/Article.aspx?articleId=659093&amp;publicationSubCategoryId=92</link>
</article>
<article>
<title>Sharap!</title>
<author></author>
<date>
<month>February</month>
<day>20</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=659204&amp;publicationSubCategoryId=92</link>
</article>
<article>
<title>1,700 OFWs na-trap sa Libya!</title>
<author>Ni Ellen Fernando</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Humihingi na ng saklolo ang may 1,700 Pinoy&amp;nbsp;na nasa construction site sa Benghazi, Libya na naiipit ngayon sa&amp;nbsp;madugong engkuwentro ng mga&amp;nbsp;Libyan protesters at government security troops. Sa tinanggap na tawag ng Migrante Middle East mula sa mga na-trap na OFWs,&amp;nbsp;hiniling nila na agad silang ilikas matapos ang umiinit na&amp;nbsp;sagupaan. Naubusan na rin sila ng makakain matapos na hindi makalabas sa construction site. Ang&amp;nbsp;naturang OFWs ay&amp;nbsp;pawang nagtatrabaho sa&amp;nbsp;isang airport na under construction sa Benghazi. Kahapon ay may 84 katao na ang iniulat na nasawi at marami pang protesters ang sugatan sa Benghazi at Tripoli dahil sa walang habas na pagpapakawala ng bala ng&amp;nbsp;security forces sa mga protesters na humihi&amp;shy;ling na matigil na ang 42 taong pamamahala ni Libyan President Moammar Gadhafi. Naputol na rin ang mga internet connections sa Libya at tanging telepono at cellphone ang gumagana na anumang oras ay inaasahan nilang maka-cut na rin. May 25,000 OFWs ang nagtatrabaho sa Libya, 16,000 dito ay nur&amp;shy;ses habang ang iba ay propes&amp;shy;yunal at construction wor&amp;shy;kers.&amp;nbsp; Samantala sa Yemen, sinabi ni Charge d’ Affaires Ezzedin Tago ng Phl Consulate na nakikipag-ugnayan na sila sa Filipino community upang tiyakin ang kaligtasan ng may 1,400 Pinoy na naiipit din sa karahasan sa Sanaa. Nagkaroon din ng&amp;nbsp;da&amp;shy;lawang araw na engkuwentro sa pagitan ng anti-govt protesters at government troops sa Yemen sanhi ng pagkasawi ng may 6 katao. Nagpalabas na rin ng advisory para sa mga Pinoy sa Bahrain na huwag munang lumabas sa mga lansangan at huwag sumama sa mga rally upang hindi madamay sa kaguluhan. May 30,000 Pinoy ang nagtatrabaho sa nasabing bansa.</body>
<link>http://www.philstar.com/Article.aspx?articleId=659345&amp;publicationSubCategoryId=92</link>
</article>
<article>
<title>206 pang Pinoy nasa death row!</title>
<author>Ni Ellen Fernando</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - May&amp;nbsp;206 Pinoy pa ang nasa death row sa iba’t ibang bansa kabilang na ang 78 OFWs na&amp;nbsp;nahatulan ng bitay sa China. Bagaman dapat ipagpasalamat ang&amp;nbsp;pagpapa&amp;shy;liban ng eksekusyon sa tatlong OFWs na sina&amp;nbsp;Ramon Credo, Sally Villanueva at Elizabeth Natividad, sinabi ni John Leonard Monterona ng Migrante Middle East na ngayon pa lamang ay dapat kumilos na ang pamahalaan upang umapela at hilingin sa mga lider ng bansa kung saan hinatulan ang mga Pinoy ng kamatayan na mabigyan ng reprieve, commutation o clemency ang mga Pinoy&amp;nbsp;death convicts.&amp;nbsp; Sinabi ni Monterona na madalas na nagkukumahog ang pamahalaan at ibinibigay ang kanilang “best shot” sa huling minuto upang masagip ang mga OFWs.&amp;nbsp; Karamihan aniya sa mga OFW ay napapaba&amp;shy;yaan lalo na sa mga pagdinig sa kanilang kaso dahil walang legal team o abogado para sa kanilang depensa. &amp;nbsp; Sa Saudi Arabia, 8 ang nasa death row at nag-aantabay na pugutan ng ulo. May 121 Pinoy pa ang nakapiit at 13 dito ay drug related cases. Noong Oktubre 2008, binitay si&amp;nbsp;Venancio Ladion, 27, alias Jennifer Bidoya sa Saudi dahil sa&amp;nbsp;pagpatay sa isang&amp;nbsp;Saudi national&amp;nbsp;noong 2005. Iginigiit ni&amp;nbsp;Bidoya na ipinagtanggol lamang niya ang kanyang sarili dahil tinangka siyang gahasain. Si Bidoya ay hindi umano&amp;nbsp;nakakuha ng anumang legal assistance mula sa gobyerno at nabigyan lamang siya ng interpreter at hindi lawyer sa kasagsagan ng kanyang trial. Nabatid na huli na nang magpadala ng liham si&amp;nbsp;dating Pangulong Gloria Arroyo na humihiling sa Saudi King na mabigyan ng&amp;nbsp;commutation si&amp;nbsp;Bidoya dahil naitakda na ang pagbitay. Ang lima pang OFWs na&amp;nbsp;napugutan sa Saudi ay&amp;nbsp;sina Antonio Alvesa, Sergio Aldana, Miguel Fernandez, Wilfredo Bautista at&amp;nbsp;Reynaldo Cortez.</body>
<link>http://www.philstar.com/Article.aspx?articleId=659346&amp;publicationSubCategoryId=92</link>
</article>
<article>
<title>Travel advisories sa Bahrain, Libya kailangan na - Villar</title>
<author>Ni Butch Quejada</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Inabisuhan ni Senador Manny Villar ang Department of Foreign Affairs na agad magpalabas ng “travel advisories” para mabigyang babala ang mga Filipino na maglakbay patungong Bahrain at Libya dahil na rin sa lumalalang tensiyon sa pulitika sa dalawang bansa. Tinawag din ni Villar, chairman ng Senate trade committee, ang pansin ng Departments of Trade, Energy at Labor na magpalabas ng isang komprehensibong pag-aaral at panukala kung ano ang magiging epekto ng paglala ng kaguluhan sa mga bansa sa Middle East sa pambansang ekonomiya at sa kapakanan ng overseas Filipino workers. Ayon sa Senador, umaabot sa 40,000 manggagawang Pinoy ang nasa Bahrain at mahigit 10,000 OFW ang nasa Libya. Sinabi pa ng tagapagtanggol ng mga OFW sa Senado na hindi dapat mag-aksaya ng panahon ang DFA sa pagpapalabas ng nararapat na travel advisories upang balaan ang mga Pinoy sa paglalakbay sa Bahrain at Libya habang patuloy ang kaguluhan sa nasabing mga bansa. Binigyan diin din ni Villar ang pangangailangan ng masusing pag-aaral sa implikasyon ng kaguluhan sa maraming bansa sa Middle East sa presyo ng krudo sa world market at sa pambansang ekonomiya sa kabuuan.&amp;nbsp;</body>
<link>http://www.philstar.com/Article.aspx?articleId=659347&amp;publicationSubCategoryId=92</link>
</article>
<article>
<title>Phl nag-sorry na sa Taiwan</title>
<author>Ni Rudy Andal</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Taliwas sa unang pagmamatigas ng Malaca&amp;ntilde;ang, humingi na ng paumanhin ang Philippine government sa Taiwan kasunod ng isyu sa pagpapa-deport sa 14 Taiwanese sa mainland China. Ayon sa statement ng Taiwan’s foreign ministry, personal umanong nag-sorry si Manila Economic and Cultural Office (Meco) Amadeo Perez kay Taiwanese Foreign Minister Timothy Yang sa pagkikita ng dalawa nitong nakaraang linggo. “I apologize for this unfortunate incident,” ayon umano kay Perez sa pagtagpo nila ni Yang. Una rito, binigyang diin ni Presidential Spokesman Edwin Lacierda na walang plano ang gobyerno na humingi ng paumanhin sa Taiwan. Pero sa panig ni Chairman Perez, nangangamba ang opisyal sa mala&amp;shy;king epekto sa Pilipinas ng namuong tensyon sa pagitan ng Taiwan. Maalala na pina-recall ng Taiwanese government ang kanilang envoy kasunod ng insidente at hinigpitan din ang pagtanggap nila ng mga overseas Filipino workers. Sa kasalukuyan, tinatayang mayroong 90-libo OFWs ang nakabase sa Taiwan.</body>
<link>http://www.philstar.com/Article.aspx?articleId=659348&amp;publicationSubCategoryId=92</link>
</article>
<article>
<title>2 kalansay sa 'chainsaw massacre' kilala na</title>
<author>Ni Ludy Bermudo</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Matatambakan pa lalo ng mga kasong kriminal ang pamilya Ampatuan nang matagpuan pa ang mga kalansay ng ilang di pa kilalang mga biktima ng tinaguriang ‘chainsaw massacre’, na naganap din sa Maguindanao. Naniniwala ang Department of Justice (DOJ) utak ang mga Ampatuan sa nasabing krimen. Sinabi ni Justice Secretary Leila de Lima na noong siya pa ang chairman ng Commission on Human Rights ay sinimulan na nilang imbestigahan ang mga kaso ng pagpatay at nahirapan silang makakuha ng search warrants subalit nabawi naman ito nang matagpuan ng mga imbestigador ang kinaroroonan ng mga parte o kalansay ng mga biktima ng pamamaslang. Noong una umano ay halos ayaw pang magbigay ng impormasyon ang kanilang asset hinggil sa “chainsaw killing” at noong nakalipas na linggo lamang, isang testigo ang lumutang at nagturo sa gravesites o pinagbaunan ng mga kalansay. Unang natukoy ang taniman ng mais sa Sitio Tabadiya, Barangay Timbangan, na sinasabing pag-aari ng dating Autonomous Region in Muslim Mindanao (ARMM) Governor Zaldy Ampatuan, na nasangkot din sa Maguindanao massacre. Ikalawang natunton ang grave site sa Barangay Limpongo, Datu Hoffer noong Biyernes lamang ng umaga. Nagtungo sa Maguindanao noong Sabado ang kalihim upang personal na makita ang forensic evidence na magagamit sa pagsasampa ng kaso particular sa tinaguriang chainsaw massacre. Dalawa na ang inisyal na kinilala, habang isinasailalim pa sa forensic at&amp;nbsp;DNA testing ang iba pang kalansay. Sa nakuhang testimonya sa pamilya ng mga biktima, ang dalawa ay pinatay umano ni Datu Andal Ampatuan Jr. Ihahanda na ng DOJ ang mga kasong ihahain laban kay Andal Jr. at iba pang sangkot sa krimen sa oras na matapos ang pagkilala sa mga labi.</body>
<link>http://www.philstar.com/Article.aspx?articleId=659349&amp;publicationSubCategoryId=92</link>
</article>
<article>
<title>'Career officer ang ilagay na chairman ng COA'</title>
<author>Ni Malou Escudero</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Iginiit kahapon ng ilang senador kay Pangulong Noynoy Aquino na piliin ang isang career officer kung sakaling papalitan si Commission on Audit (COA) chairman Reynaldo Villar. Ayon kay Senate Pro-Tempore Jingoy Estrada, bagaman at iginagalang niya ang karapatan ng Pangulo na mamili kung sino ang ilalagay sa kaniyang gabinete, pero dapat umanong ikonsidera na mula mismo sa loob ng COA ang gagawing chief ng COA. “Dapat taga-COA mismo lalo na iyong mga career official na may malinis na record. Prerogative na ni Presidente Aquino kung sino talaga ang gusto niya pero mas maganda kung tagaloob mismo ng COA,” sabi ni Estrada. Halos ganito rin ang pananaw ni Senator Juan Miguel ‘Migz’ Zubiri na sang-ayon rin na mismong taga COA ang ma&amp;shy;ging pinuno ng komisyon kaysa sa isang political appointee. Nakatitiyak si Zubiri na may mga magagaling at hindi korupt na tauhan ang COA na karapat-dapat sa posisyon. Mas tataas umano ang morale ng mga empleyado ng COA kung mula mismo sa kanilang ahensiya ang kanilang magiging boss. Pabor rin si Senate Minority Leader Alan Peter Cayetano na isang career official ang maging bagong COA chief pero dapat umanong resolbahin ang isyu tungkol sa termino ni Villar bilang hepe ng COA. Matatandaan na ini&amp;shy;hayag ni Presidential Spokesman Edwin Lacierda na maaaring manatili muna sa kaniyang puwesto si Villar hangga’t walang napipiling kapalit nito ang Pangulo.</body>
<link>http://www.philstar.com/Article.aspx?articleId=659350&amp;publicationSubCategoryId=92</link>
</article>
<article>
<title>Pinoy, pinakamatulungin</title>
<author>Ni Mer Layson</author>
<date>
<month>February</month>
<day>21</day>
<year>2011</year>
</date>
<body>MANILA, Philippines - Pinakamatulungin at pinakamapagbigay ang mga Pinoy kumpara sa ibang nasyonalidad, base sa isinagawang pandaigdigang survey. Ayon kay Georgette Tan ng Master Card Worldwide, ang mga Pinoy ang nanguna bilang ‘most charitable at charity-giver,’ kumpara sa ibang tao sa mundo. Mas nakararami sa mga Pinoy ay may “busilak na puso” para tumulong sa kapwa na nangangailangan. Ang naturang survey ay isinagawa noong Setyembre 13 hanggang Nobyembre 11, 2010, sa kabuuang 10,502 na consumers mula sa 24 bansa sa Asia at Africa. Base sa resulta ng survey, lumilitaw na ang Pilipinas ay nanguna matapos na makakuha ng 68%, pumangalawa ang Hong Kong, 66%; pangatlo ang Malaysia, 63% at pang-apat ang Indonesia, 62%. Ikinagulat ni Tan ang naging resulta ng kanilang survey dahil karamihan pa sa mga respondent ay mula sa mayayamang bansa pero nanguna ang mga Pinoy sa pagkakaroon ng ‘heartwarming generosity’.</body>
<link>http://www.philstar.com/Article.aspx?articleId=659351&amp;publicationSubCategoryId=92</link>
</article>
<article>
<title>Palit-preso iginiit sa China</title>
<author>Nina Malou Escudero at Rudy Andal</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Iginiit kahapon ni Sen. Francis Escudero ang panukalang pumasok ang Pilipinas sa ‘palit-preso’ sa mga bansang mayroong OFW’s tulad sa China kung saan ay 3 OFW’s ang nakatakdang bitayin subalit nasuspinde lamang ‘under the Chinese laws’ matapos makiusap si Pangulong Benigno Aquino III sa pamamagitan ng kanyang emisaryo na si Vice-President Jejomar Binay. Sinuportahan naman ang hakbang na ito ni Sen. Escudero nina Sen. Edgardo Angara at Sen. Juan Miguel Zubiri. Kinontra naman ito kaagad ni Senate Majority Leader Vicente Sotto III dahil dapat daw maghinay-hinay ang gobyerno sa pagpasok sa mga kasunduan sa ibang bansa kung ang pinag-uusapang kaso ay tungkol sa illegal drugs. Ayon kay Sotto, ang kaso tungkol sa illegal drugs ay maituturing na mas kumplikado kaysa sa murder at iba pang ordinaryong krimen. Aniya, maling senyales ang ibibigay ng gobyerno sa mga drug traffickers at mga sindikato ng droga at sa mga OFW’s na papayag magdala ng illegal na droga sa ibang bansa. “We will be sending a wrong message to these traffickers, to these drug syndicates, to those who fall prey na pro-proteksyunan naman pala ako at tutulungan naman pala ako in the end. I think it will send a wrong message,” pahayag pa ni Sotto. Idinagdag pa ni Sotto, kung ibang krimen ang pag-uusapan ay posibleng sumang-ayon siya sa panukalang palit-preso. Samantala, sinabi naman ni Vice-President Jejomar Binay sa media briefing sa Malaca&amp;ntilde;ang matapos silang magpulong ni Pangulong Aquino na dapat lamang habulin ang mga sindikato na bumiktima sa mga OFW’s na ginawang drug courier. Wika pa ni VP Binay, dapat lamang higpitan at magkaroon ng maka&amp;shy;bagong mga equipment sa paliparan upang hindi makalusot ang mga illegal drugs na tinatangkang ilabas sa bansa. Nilinaw pa ni Binay, sakaling ituloy ng Chinese government ang pagbitay sa 3 OFW’s ay aabisuhan ang gobyerno gayundin ang pamilya nito. Aniya, umaasa pa rin ang gobyerno na maiba&amp;shy;baba sa life imprisonment na lamang ang parusa sa 3 OFW’s.</body>
<link>http://www.philstar.com/Article.aspx?articleId=659641&amp;publicationSubCategoryId=92</link>
</article>
<article>
<title>PNoy ayaw magmodelo sa anti-smoking campaign</title>
<author>(Rudy Andal)</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Tinanggihan ng Malaca&amp;ntilde;ang na gawing poster boy ng Philippine Medical Association (PMA) sa kanilang anti-smoking campaign si Pangulong Benigno Aquino III. Sinabi ni Presidential Spokesman Edwin Lacierda, ang paninigarilyo ni Pangulong Aquino ay isang pamamaraan ng chief executive laban sa stress dahil na rin sa trabaho nito. Wika pa ni Sec. Lacierda, unti-unting binabawasan ng Pangulo ang kanyang paninigarilyo subalit dahil sa marami siyang ginagawa bilang chief executive ay ginagamit niyang panlaban sa stress ay ang paninigarilyo. Idinagdag pa ni Lacierda, hindi pa lubusang naititigil ng Pangulo ang kanyang paninigarilyo subalit binabawasan na niya ito kaya hindi akma na gawing poster boy sa anti-smoking campaign ng PMA si PNoy. Magugunita na sinabi ni US President Barrack Obama na isa ring smoker na handa siyang magbigay ng payo kay Pangulong Aquino upang maiwasan ang paninigarilyo.</body>
<link>http://www.philstar.com/Article.aspx?articleId=659642&amp;publicationSubCategoryId=92</link>
</article>
<article>
<title>Miriam duda na may kapalit ang suspensyon ng bitay</title>
<author>Ni Malou Escudero</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Malaki ang hinala ni Sen. Miriam Defensor-Santiago na may kapalit ang pagpapaliban sa pagbitay ng tatlong Pinoy sa China na nahaharap sa kasong drug trafficking. Sinabi ni Santiago na hindi&amp;nbsp;basta na lang papa&amp;shy;yag ang China sa hiling ng Pilipinas na ipagpaliban ang pagbitay kung &amp;nbsp;walang kapalit at posibleng kabilang dito ang pagbasura sa&amp;nbsp;Visiting Forces Agreement&amp;nbsp;(VFA). &amp;nbsp;Posible rin amanong nais ng China na mas pumanig ang Pilipinas sa kanila kaysa sa Amerika. “Posible. Una, i-terminate ang VFA because the United States is so far away, and the Chinese territory is so near to the Philippines&amp;nbsp;&amp;nbsp;so we do not understand why you have to have a VFA with a country that is so far away, it cannot protect you,” ayon kay Santiago. Inihayag ni Santiago posibleng ang iginiit ng China ang joint&amp;nbsp;military exercise&amp;nbsp;sa pagitan ng&amp;nbsp;China&amp;nbsp;at Pilipinas. Ayon kay Santiago lu&amp;shy;ma&amp;shy;lakas ang kompetisyon sa kung anong bansa ang magiging dominante sa South East Asia at isa ang China sa lumalakas ang puwersa. Puwede rin umanong gamitin ng China ang kaso ng mga bibitaying Pinoy upang manahimik ang Pilipinas sa isyu ng pinag-aagawang&amp;nbsp;Spratly Island. Pero nilinaw ni Vice-President Jejomar Binay na walang anumang kapalit ang iginawad na suspension sa pagbitay sa 3 OFW’s ng makipagpulong ito sa pangulo ng Supreme People’s Court ng China.&amp;nbsp;</body>
<link>http://www.philstar.com/Article.aspx?articleId=659643&amp;publicationSubCategoryId=92</link>
</article>
<article>
<title>Voter's registration sa ARMM itinakda sa March 21</title>
<author>Ni Doris Franche</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Itinakda na ng Commission on Elections (Comelec)&amp;nbsp; sa Marso 21 ang&amp;nbsp; registration ng mga botante sa Autonomous Region in Muslim Mindanao (ARMM). Ayon sa Comelec, responsibilidad nilang gawin ang paghahanda sa eleksiyon &amp;nbsp;matuloy man &amp;nbsp;o hindi ang&amp;nbsp; halalan sa ARMM. Sa ilalim ng Resolution 9144, sinabi ng&amp;nbsp; Comelec en banc na ang&amp;nbsp; registration ay magsisimula sa Marso 21 hanggang &amp;nbsp;Marso 31 o dapat lamang na tumagal ng 10 araw.</body>
<link>http://www.philstar.com/Article.aspx?articleId=659644&amp;publicationSubCategoryId=92</link>
</article>
<article>
<title>Graduation gawing simple - DepEd</title>
<author>Ni Danilo Garcia</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Iginiit kahapon ng Department of Education (DepEd) na gawing simple na lamang ang graduation rites at ipinaalala nito na mahigpit na ipinagbabawal ang pangongolekta ng graduation fees sa mga pampubliko at pribadong paaralan sa elementarya at high school. Pinayuhan rin ni Education Secretary Bro. Armin Luistro ang mga principal at mga guro na gawing simple lamang ang graduation rites at iwasan ang magarbong okasyon, na makakaragdag lamang sa gastusin ng mga magulang. Ipinaliwanag pa nito, ang graduation ay isang reward dapat para sa mga magulang at hindi dapat na maging dahilan para mag-alala ang mga ito dahil sa malaking gastusin. Iginiit pa ni Luistro na kung magkakaroon pa ng karagdagang bayarin sa eskuwela para sa mga selebrasyon ang mga magulang ay maaaring lalong ma-discourage ang mga ito na pag-aralin ang kanilang mga anak, partikular na ang mga mahihirap. Una nang ipinalabas ng DepEd ang DepEd Order No. 4, upang bigyang-diin ang kanilang polisiya sa pagdaraos at paggastos sa graduation rites, kung saan partikular na tinukoy na hindi na dapat magkaroon ng magarbong kasuotan o di kaya’y sobrang garbong venue. “Graduation rites should not be exercise in splurging and display of pomp and pageantry but should be Spartan affairs that exhort civic duties, sense of community and personal responsibilities,” anang kautusan ng DepEd. Umapela rin ang DepEd sa mga paaralan na huwag nang magdaos ng graduation parties na nangangahulugan lamang ng karagdagang gastos para sa mga mag-aaral, maliban na lamang kung napagkasunduan ito ng parent-teacher association ng mga paaralan. Kailangan rin umanong ang pangungolekta ng bayarin ay boluntaryo lamang, at hindi dapat sangkot dito ang mga guro at mga principal.</body>
<link>http://www.philstar.com/Article.aspx?articleId=659645&amp;publicationSubCategoryId=92</link>
</article>
<article>
<title>SMI tumanggap ng Anvil award</title>
<author>Ni Rudy Andal</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Pinarangalan ng Public Relations Society of the Philippines (PRSP) ang nakabase sa South Cotabato na Sagittarius Mines, Inc. (SMI) dahil sa&amp;nbsp; high-tech mobile communications facility sa 46th “Gabi ng Parangal” kamakailan sa Edsa Shangri-La Hotel. Natamo ng Mobile Community Information and Resource Center (mCIRC) ng SMI ang prestihiyosong Anvil Award for Excellence in the Public Relations Tools category. “The mCIRC is a mobile communications facility that allows us to communicate to our various stakeholders on the magnitude and scope of the Tampakan Copper-Gold Project, especially in terms of its environmental and social impacts,” sabi ni Mark Williams, general manager ng SMI. “It also enables us to present important information on SMI’s Sustainable Development (SD) plans and policies to our stakeholders, particularly to our host communities as they formulate a free and prior informed decision of the project.” May Financial and Technical Assistance Agreement (FTAA) ang SMI sa gobyerno ng&amp;nbsp; Pilipinas para sa eksplorasyon, pagpapaunlad at operasyon ng $5.9-BTampakan Copper-Gold Project na sumasaklaw sa mga lalawigan ng South Cotabato, Sarangani, Sultan Kudarat at Davao del Sur. “Our mCIRC was designed to help us communicate across the region where people speak at least seven languages or dialects with diverse education levels,” sabi naman ni John Arnaldo, Corporate Communications Manager ng SMI. “A team of trained mCIRC staff is also on hand to facilitate and answer questions that may arise during the visit to the center. Since its launch in June 2010, more than 15,000 people in nine communities within our project area and in Baguio have visited the mCIRC.” Ayon pa kay Arnaldo, marami rin silang mater&amp;shy;yales sa Ingles, Filipino, Bisaya, Blaan at Ilonggo na nagbibigay ng detalye sa mga potensiyal na benepisyo ng proyekto.</body>
<link>http://www.philstar.com/Article.aspx?articleId=659646&amp;publicationSubCategoryId=92</link>
</article>
<article>
<title>No evacuation sa Pinoys sa Libya, Yemen at Bahrain! - DFA</title>
<author>Ni Ellen Fernando</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Nanindigan kahapon ang Department of Foreign Affairs (DFA) na hindi pa kailangang ilikas ang mga OFW’s na nasa Libya, Yemen at Bahrain. Gayunman, ayon sa DFA, nananatiling ligtas ang may 26,000 Pinoy sa Libya , 1,400 OFWs sa Yemen at may 31,000 pa sa Bahrain. Sinabi ng DFA na naglagay na ng 24-hour crisis monitoring team ang mga Embahada at Konsulado na nakakasakop sa tatlong nabanggit na Arab nations. Tiniyak naman ni Vice Consul Jose Garcia ng Phl Consulate sa Libya na handa na rin ang kanilang contingency plans para sa mga Pinoy na naiipit sa kaguluhan sa nasabing lugar. Kahapon nagpalabas na rin ng travel advisory ang DFA na humihiling sa lahat ng Pinoy&amp;nbsp; na nagpa-planong tumungo sa Libya, Yemen at Bahrain na huwag munang ituloy dahil sa security situation sa nasabing mga bansa bunga ng matinding karahasan sa mga isinasagawang kilos-protesta laban sa kanilang gobyerno. Inalerto na rin ng mga Embahada ng Pilipinas sa Tripoli sa Libya, Manama sa Bahrain at Riyadh na sumasakop sa Yemen upang imonitor ang kalagayan ng mga Pinoy lalo na sa Libya kung saan iniulat na umaabot na sa 200 protesters ang nasawi sa may 6 araw ng demonstrasyon na humihiling na bumaba na si Libyan President Moammar Gadhafi na 42 taon na sa puwesto.&amp;nbsp; Pinapayuhan din ng Embahada ang mga Pinoy na maging alerto at umiwas sa mga lugar kung saan ginaganap ang madudugong kilos protesta at sagupaan. Inatasan na rin ng DFA ang Embahada sa Tripoli na tingnan ang kalagayan ng may 1,800 Pinoy construction workers na na-trap o naipit sa isang construction site sa Benghazi City matapos na humingi ang mga ito ng saklolo at hiling na ilikas sa lugar. Niliwanag ng DFA na hindi pa kinakailangang ilikas ang mga Pinoy sa nasabing mga bansa dahil maging ang ibang nationality tulad ng&amp;nbsp; Thai, Indonesian, Pakistani, Indian at Bangladeshi na may malaki ring bilang ng kanilang manggagawa ay hindi pa rin nagsasagawa ng paglilikas bagaman sila ay naka-heightened alert. Sa Yemen kung saan may pito na ang nasawi, nag-alok na ng isang dayalogo si President Ali Abdullah Saleh sa oposisyon upang matigil na ang stand-off ng mga protesters.&amp;nbsp;</body>
<link>http://www.philstar.com/Article.aspx?articleId=659647&amp;publicationSubCategoryId=92</link>
</article>
<article>
<title>Pag-Ibig inulan ng pekeng dokumento ni Lee</title>
<author>Ni Butch Quejada/Gemma Garcia</author>
<date>
<month>February</month>
<day>22</day>
<year>2011</year>
</date>
<body>MANILA, Philippines - Iginiit kahapon ng isang opisyal ng Pag-IBIG sa ginawang im&amp;shy;bes&amp;shy;tigasyon ng government prosecutors na nagsumite ng mga loan folders na ‘fraudulent’ si Globe Asia&amp;shy;tique developer Delfin Lee upang puwersahin ang gobyerno na maglabas ng P6 bilyon sa housing loans. Sa panimulang clarificatory hearings ng DOJ, iginiit ni dating Pag-IBIG officer-in-charge Emma Faria na nagsumite ng bulto-bultong loan folder si Lee sa Pampanga para sa loan take-out na istilo ng Glorbe Asiatique. Wika pa ni Faria sa hearing, lumitaw sa kanilang post-validation sa Pag-Ibig-Pampanga branch na pawang peke ang dokumento at fraudulent ang buyers na isinumite ni Lee. Inirekomenda ng government prosecutors ang pagsasampa ng kasong syndicated estafa constituting economic sabotage kay Lee. Itinanggi naman ni Lee sa nabanggit na hearing na nanloko siya sa Pag-Ibig dahil walang iregularidad sa transaksyon ng GA. Sa imbestigason ng NBI, sa 9,951 umanoy Pag-Ibig borrowers sa Globe Asiatique deals, 1,000 dito ay hindi mahanap,400 ay ibinasura ang aplikasyon para sa housing loans at 200 ay mayroong hindi kumpletong dokumento &amp;nbsp;para sa transaksyon. Mayroon pang kinakaharap si Lee at mga emple&amp;shy;yado ng GA ng dalawang reklamong syndicated estafa dahil sa umanoy double sale ng Xevera Homes sa Mabalacat, Pampanga.</body>
<link>http://www.philstar.com/Article.aspx?articleId=659648&amp;publicationSubCategoryId=92</link>
</article>
<article>
<title>Nigerians sa droga pinatutugis!</title>
<author>Ni Gemma Garcia</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Inatasan ni Justice Secretary Leila de Lima ang National Bureau of Investigation (NBI) at Bureau of Immigration (BI) na hanapin ang Nigerians na sinasabing tumatarget sa mga Filipino workers upang magbitbit ng droga sa China. Sa ulat na nakarating sa Kalihim, binabayaran ang mga taga bitbit ng droga&amp;nbsp;ng mula $500 hanggang $5,000 upang lunukin ang mga tubes na naglalaman ng droga, pagtatago sa kanilang mga bagahe o ang pagtunaw at ilublob sa papel. Partikular umanong sinasamantala ng Nigerians ang mga Pinay upang magbibitbit ng droga kayat kailangan i-monitor ng mga awtoridad ang bawat kilos nito. Kaugnay nito, inatasan din ni de Lima ang NBI at BI na imbestigahan kung paano at bakit ang tatlong Pinoy na nakatakdang bitayin ay nagawang makalabas ng bansa dala ang nasabing mga droga. Sina Ramon Credo,42 at Sally Villanueva, 32 ay nakatakda sanang bitayin noong Pebrero 21 sa Southern City Xiamen, habang si Elizabeth Batain, 38, na bibitayin sana kahapon sa Shenzhen malapit sa Hongkong matapos silang magkahiwalay na maaresto noong 2008 dahil sa smuggling ng 4 na kilogram hanggang 6.8 kilogram ng heroin.?&amp;nbsp; “We need to look at the circumstances of the trip of the three OFWs because the President (Benigno Aquino III) want to know how they were able to sneak out of the country carrying drugs but was arrested in China,” ayon kay de Lima. Nais malaman ng kalihim kung ang kaso ng tatlo ay napalusutan o pinapalusot sa paliparan ang droga kayat dapat umanong gumawa ng hakbang ang gobyerno upang mapigilan na maulit ang ganitong kaso. Base pa sa ulat, mayroong 630 Pinoy ang nakapiit sa ibang bansa at nahaharap sa kasong drug trafficking kung saan ang China ang mayroong pinakamaraming bilanggo na umabot sa 250 at 75 dito ay nasa death row.</body>
<link>http://www.philstar.com/Article.aspx?articleId=659957&amp;publicationSubCategoryId=92</link>
</article>
<article>
<title>Pinoys sa Libya ililikas na</title>
<author></author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Inilagay na ng Department of Foreign Affairs (DFA) sa alert level 3 ang pangkalahatang sitwasyon sa Libya at uumpisahan nang ilikas ang may 26,000 Pinoy doon. Ayon kay DFA Usec. for Migrant Workers Affairs Esteban Conejos Jr., uunahing ilikas ang may 10,000 hanggang 15,000 Pinoy sa Tripoli kung saan may ma&amp;shy;tinding karahasan habang stay-put muna ang libu-libo pa sa kani-kanilang lugar, tahanan o pinapasukan sa mga lungsod ng Benghazi at Al-Baida hangga’t walang go signal na nagmumula sa Embahada ng Pilipinas na sila ay lumabas para lumikas. Posibleng gamitin ng mga Pinoy evacuees ang direct flight mula Tripoli Airport na sa kasalukuyan ay bukas pa sa publiko patungong Manila habang sarado na ang paliparan sa isa pang magulong lungsod sa Benghazi. Sakaling magsara na rin ang airport sa Tripoli, dadaan ang mga Pinoy sa border ng Tripoli may 200 kilometro ang layo sa Tunesia o kaya ay maaari ring lumikas patungo sa Niger, Sudan at Algeria bago tumulak patungong Maynila. Sa report ng Embahada ng Pilipinas sa Tripoli, pinapasok na ng mga looters o magnanakaw ang mga kabahayan dahil nagkakaubusan na ng mga pagkain at inumin. Lalong tumindi ang sitwasyon sa Libya matapos na magbanta ang anak ni Libyan President Moammar Gadhafi na si Sayf al-Islam na dadanak ng dugo at magkakaroon ng ‘civil war’ kung magpupumilit ang mga protesters at oposisyon na ibagsak ang pamamahala ng kanyang ama. Umaabot na sa mahigit 200 katao ang nasawi matapos paulanan ng bala ng mga Libyan security forces ang mga nagpo-protesta sa mga lungsod ng Tripoli, Benghazi at Al-Dabai. &amp;nbsp; Ilan sa hotlines sa Lib&amp;shy;&amp;shy;ya na maaring tatawagan ang +97317721234, +97317740951, +9731774908 at sa Tripoli, +218918244208. Ipinatitigil na rin muna ng gobyerno ang pagpro&amp;shy;seso ng mga papeles ng mga Pilipinong manggagawa patungong Libya, Bahrain at Yemen. Sinabi ni Labor Sec. Rosalinda Baldoz na alinsunod ito sa inilabas na travel advisory ng DFA. Ayon kay Baldoz, mali-lift lamang ang deferment kapag binawi ng DFA ang babala sa pagbiyahe sa Yemen, Bahrain at Libya. (Ellen Fernando/Rudy Andal)</body>
<link>http://www.philstar.com/Article.aspx?articleId=659958&amp;publicationSubCategoryId=92</link>
</article>
<article>
<title>Lindol sa New Zealand, ilang Pinoy na-trap!</title>
<author>Ni Ellen Fernando</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Kinukumpirma na ng Department of Foreign Affairs (DFA) ang ulat na may mga Pinoy ang naipit sa ilang gusali na bumagsak sanhi ng 6.3 lindol na tumama sa New Zealand na ikinasawi ng 65 katao, kahapon ng umaga. Inamin ni Foreign Affairs Usec. Esteban Conejos Jr. na lubhang nahihirapan ang Embahada ng Pilipinas na makontak ang mga Pinoy sa Christchurch City, ang pinaka-sentro ng lindol dahil na rin sa putol ang mga linya ng komunikasyon, kur&amp;shy;yente at telepono. Gayunman, sinabi ni Conejos na mula sa report ni Honorary Consul Zedric Peter Wait na nakabase sa Christchurch ay wala pang Pinoy na iniulat na nasaktan o nasawi. May 2,000 Pinoy ang kasalukuyang nasa Christchurch, ang ikalawang pinakalamaking lungsod sa New Zealand. Tinatayang marami pa ang natabunan sa mga gumuhong gusali. Ilang minuto matapos ang malakas na lindol ay naramdaman ang 5.6 magnitude na aftershock sa Christchurch city. Nanawagan na ang DFA sa mga kaanak o pa&amp;shy;milya ng mga Pinoy sa Christchurch na nasa Pilipinas na agad na tumawag sa DFA hotline (tel. 8344580) upang makipagtulungang matunton ang kanilang mga apektadong kaanak sa nasabing bansa.</body>
<link>http://www.philstar.com/Article.aspx?articleId=659959&amp;publicationSubCategoryId=92</link>
</article>
<article>
<title>MM, Luzon nilindol</title>
<author>Ni Angie dela Cruz</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Niyanig ng lindol na may magnitude 4.7&amp;nbsp; ang Metro Manila kahapon ng alas 10:10 ng umaga. Ayon kay Phivolcs director Renato Solidum, ang lindol ay tectonic ang origin makaraang gumalaw ang Manila trench at ang epicenter nito ay nasa 25 kilometro kanluran ng Nasugbu, Batangas&amp;nbsp;at ang lalim nito ay 116 kilometro. Bunsod nito, naitala ang lakas ng lindol na intensity 4&amp;nbsp;sa Maynila at Dasmarinas, Cavite,; intensity 3 sa&amp;nbsp;Quezon City, Pasay City at Pasig City; Intensity 2 sa Looc at Lubang Island sa Occ. Mindoro at intensity 1 sa San Fernando, Pampanga. Gayunman, sinabi ni Solidum na wala namang napaulat na naapektuhan ang lindol at wala ding naiulat na aftershocks.</body>
<link>http://www.philstar.com/Article.aspx?articleId=659960&amp;publicationSubCategoryId=92</link>
</article>
<article>
<title>Taiwan o China?</title>
<author>Ni Malou Escudero</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - “We have to make a choice!” Ito ang sinabi ni Senator Miriam Defensor-Santiago sa gitna ng ulat na malaki ang galit ng Taiwan sa Pilipinas dahil sa ipina-deport na 14 na Taiwanese sa mainland China sa halip na sa kanilang bansa. Ayon kay Santiago, imposible na parehong ma-please ng Pilipinas ang Taiwan at China kaya dapat magdesisyon ang Pilipinas. Isa aniyang patunay sa galit ng Taiwan ang ipinalabas nitong kautusan na mas magiging mahaba na ang pag-aaplay ng visa at mas magiging komplikado para sa mga Filipino applicants.&amp;nbsp; &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Ayon kay Santiago, ang nasabing kautusan ay maliwanag na isang warning para sa gobyerno ng Pilipinas na kung magkakamali ito ng desisyon sa pag-aayos ng gusot na idinulot ng pagpa-deport ng mga Taiwanese ay maaapektuhan ang nasa 90,000 Filipino. Isang “zero-sum decision” aniya ang dapat gawin ng gobyerno dahil tiyak na ang Pilipinas ay “mamangka” sa pagitan ng China at Taiwan. Inihayag pa ni Santiago na mabuti na rin ang ginawa ng Pilipinas na pagpapadala kay dating senator Mar Roxas sa Taiwan upang makipag-negosasyon pero nagbabala ito na posibleng walang mapala dito ang Pilipinas lalo na’t teritoryo at soberenya na ang pinag-uusapan. Hindi na rin aniya isyu kung hihingi ng tawad ang gobyerno ng Pilipinas&amp;nbsp;sa Taiwan kundi ang ‘physical presence’ ng mga ipina-deport ng Taiwanese sa mainland China. Iniulat kahapon ng umaga ni Roxas na labis umano ang galit ng pamahalaan ng Taiwan sa ginawa ng Pilipinas kaugnay sa pagpapa-deport sa 14 nilang kababayan sa China. Ipinabatid pa umano ng Taiwan kay Roxas na mahalaga sa kanila ang kanilang national pride.</body>
<link>http://www.philstar.com/Article.aspx?articleId=659961&amp;publicationSubCategoryId=92</link>
</article>
<article>
<title>Dagdag taon sa pre-school isinulong</title>
<author>Ni Malou Escudero</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Sa halip na ang upper education ang dagdagan, iginiit kahapon ni Senator Ralph Recto na ang pre-school o ang kindergarten level ang pahabain. Iginiit ni Recto sa joint hearing ng&amp;nbsp;panukalang “K plus 12” education program at iba pang kahalintulad na panukala na kung dadagdagan ang haba ng taon sa pre-school, mas magiging handa ang mga estud&amp;shy;yante kaysa pipilitin ang mga ito na pumasok sa 5th year sa high school. Idinagdag ni Recto na mismong nga opisyal ng Department of Education ang nagsabi na mas mataas ang dropouts sa Grades 1, 2 at 3 kung saan 42 percent sa mga ito ay hindi handa para mag-grade 1. Kung gusto umanong tumaas ang kalidad ng edukasyon ay dapat pagtuunan ng pansin ang pre-school learning na magsisilbing foundation ng mga mag-aaral. Ang ‘best intervention’ aniya sa edukasyon ng kabataan ay ang pagdadagdag ng taon sa pre-school o sa kindergarten dahil mas mabilis na matuto ang mga estudyante. &amp;nbsp;“It is the period when the young mind’s absorptive capacity for learning is at its sharpest,” ani Recto. Iginiit din ni Recto na ang P20 bilyon nakokolekta sa Value Added Tax (VAT) ay dapat gamitin sa mandatory public kindergarten education.</body>
<link>http://www.philstar.com/Article.aspx?articleId=659962&amp;publicationSubCategoryId=92</link>
</article>
<article>
<title>'Impeach Mercy' umusad na sa House</title>
<author>Ni Butch Quejada</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Pinaboran ng Kongreso na maisulong ang impeachment proceeding laban kay Ombudsman Merceditas Gutierrez at inatasan din siyang sagutin ang nasabing reklamo sa loob ng tatlong araw matapos na makatanggap ng kopya nito. Sa botong 21-5, ay naisulong ang impeachment sa kabila ng pagtutol ng kilalang kasangga ni Gutierrez na si Pampanga Rep. Gloria Macapagal Arroyo. Itinakda ang pagdinig sa darating na Marso 1, 2, 9 at 9, 2011 ganap na alas 9:30 ng umaga. Sa nasabing pagdinig pag-aaralan ng Committee on Justice kung mayroong sapat na batayan upang mapatalsik sa puwesto si Gutierrez. Magugunita na noong Pebrero 15, pinayagan ng Korte Suprema na maisulong ang impeachment laban kay Gutierrez. Gayunman, sinabi nina Arroyo at Davao Rep. Marc Cagas na masyadong minamadali ng mga kalaban ni Gutierrez ang pagsusulong ng impeachment laban dito dahil hindi naman ito ang dapat na talakayin at desisyunan ng Committee on Justice kundi ang deportasyon ng mga Taiwanese nationals sa China. Nanawagan naman si Cagayan de Oro Rep. Rufus Rodriguez na bigyan pa ng 10 araw si Gutierrez na makapagsumite ng kanyang mga dokumento para sagutin ang kaso laban sa kanya dahil naaayon naman ito sa House Rules on impeachment. Idinagdag pa ng mga kaalyado ni Gutierrez na dapat din sampahan ng impeachment ang mga mahistrado ng Korte Suprema dahil hindi nabigyan ng mga ito ng tamang panahon ang isinumiteng petisyon ni Gutierrez.</body>
<link>http://www.philstar.com/Article.aspx?articleId=659964&amp;publicationSubCategoryId=92</link>
</article>
<article>
<title>Crematories ibabawal sa mga residential</title>
<author>Ni Malou Escudero</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Isinusulong na sa Senado ang panukalang batas na naglalayong ipagbawal ang pagtatayo ng mga crematories sa mga residential community. Napuna ni Senator Miriam Defensor-Santiago, awtor ng Senate Bill 2702 o “Act of regulating crematories”, ang pagsusulputan ng mga crematorium na posible umanong makaapekto sa kalusugan ng mga mamamayan. Sinabi ni Santiago sa kaniyang panukala na bagaman at&amp;nbsp;mas mura ang cremation kaysa sa tradisyonal na burial services, may mga research naman na nagsasabing may “significant impact” sa kalikasan ang nasabing uri ng pagsusunog ng bangkay. Kasama umano sa lumalabas sa mga crematories ay mga nitrogen oxides, carbon monoxide, sulfur dioxide, particulate matter, mercury, hydrofluoric acid, hydrochloric acid, NMVOCs, at iba pang heavy metal. “According to the United Nations Environment Programme report on POP Emission Inventor Guidebook, emissions from crematories contribute 0.2% of the global emission of dioxins and furans,” sabi ni Santiago. Panahon na aniya upang i-regulate ang mga crematories para maprotektahan ang kalusugan ng mga mamamayan. &amp;nbsp;</body>
<link>http://www.philstar.com/Article.aspx?articleId=659965&amp;publicationSubCategoryId=92</link>
</article>
<article>
<title>Negosyo, pulitika motibo sa Ortega slay</title>
<author>Ni Butch Quejada</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Koneksiyon sa negos&amp;shy;yo ng pagmimina at pulitika ang nakikitang motibo umano sa napaslang na si broadcast journalist Dr. Gerardo ‘Doc Gerry’ Ortega ng Palawan. Si Ortega ay kilalang aktibong pro-environment advocate at naging ma&amp;shy;tapang ito sa pagbanat sa kanyang programa sa radyo laban sa mga mapanirang minahan sa lalawigan. Nabatid na binubusisi na nang husto ang mga ibinigay na pahayag ng mga naarestong ‘link’ sa Ortega slay na sina Marlon Ricamata at Dennis Aranas. Isa rin umano sa lumulutang ngayon ay ang koneksyon ng isang mala&amp;shy;king minahan sa Palawan na diumano’y nagbigay ng malaking suportang pinansyal noong nakaraang eleksyon para lamang makaupo ang kanilang ‘manok’ kapalit ng mu&amp;shy;ling pamamayagpag ng kanilang operasyon sa probinsiya. Sinasabing naging “mainit sa mata” ng dating gobernador ng Palawan na si ex-Gov. Joel Reyes ang mga minahan at naging istrikto ito sa pagbabawal ng operasyon ng malalaki at pati na ang maliliit na minahan upang mapangalagaan ang kalikasan. Isang araw bago napatay si Doc Gerry, ang kanyang grupong Bantay Kalikasan, ay nanguna sa 10 million signatures campaign para sa pagbabawal ng mining operations sa Palawan. Samantala, nagbigay na ng kanyang affidavit sa Department of Justice (DOJ) ang biyuda ni Ortega na si Patty hinggil sa mga huling batikos na binitiwan ng kanyang mister sa kanyang programa.</body>
<link>http://www.philstar.com/Article.aspx?articleId=659968&amp;publicationSubCategoryId=92</link>
</article>
<article>
<title>9 sa 10 Pinoy, pabor sa live coverage ng Ampatuan trial</title>
<author>Ni Angie dela Cruz</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Siyam sa 10 Pinoy ang gustong maisagawa ang&amp;nbsp; live media coverage ng pagdinig ng korte sa&amp;nbsp; Maguindanao massacre na karamihan ang mga akusado ay kinasasangkutan ng mga Ampatuan . Ito ay batay sa naisagawang survey ng Social Weather Stations (SWS) noong Nobyembre 27 hanggang 30 ng nagdaang taon mula sa may 1,200 matatandang pinoy na respondent dito. Ayon sa survey, karamihan sa pabor sa live coverage ay mula sa Mindanao na umaabot sa 92 percent ang payad &amp;nbsp;dito. May 41 percent naman ng mga &amp;nbsp;respondents ang nagsasabing &amp;nbsp;satisfied &amp;nbsp;sila sa ginagawa ng pamahalaan sa paglutas sa kaso. Una nang sinabi ni Pangulong Noynoy Aquino na suportado siya na maisagawa ng live ang coverage ng pagdinig sa Ampatuan case upang maipakita sa taumbayan na walang pinapanigan ang gobyerno pagdating sa alinmang kaso sa bansa.</body>
<link>http://www.philstar.com/Article.aspx?articleId=659969&amp;publicationSubCategoryId=92</link>
</article>
<article>
<title>Dagdag trabaho solusyon sa paghihirap ng mga OFW</title>
<author>Ni Doris Franche</author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Tanging ang pagdadagdag ng trabaho ang&amp;nbsp; nakikitang solusyon ng Simbahang Katoliko upang matapos na ang paghihirap&amp;nbsp;ng mga overseas Filipino workers sa ibang bansa. Ayon kay Cebu Archdiocese Spokesman Msgr. Achiles Dakay, umaapela sila kay Pangulong Aquino na lumikha ng maraming trabaho upang tuluyan nang matigil ang&amp;nbsp;pangingibang bansa&amp;nbsp;ng mga manggagawa&amp;nbsp;matagal nang&amp;nbsp;nagtatrabaho.?Giit ni&amp;nbsp;Dakay, panahon na upang makabalik na sa bansa&amp;nbsp;ang mga OFW na minamaltrato at nakakaranas ng takot sa gitnang silangan dahil sa&amp;nbsp;kaliwa’t kanang kilos protesta ng mga tao doon. Aniya, dapat mag-doble kayod ang gobyerno sa paglikha ng trabaho&amp;nbsp;at huwag umasa sa dollar remittances. Nakalulungkot aniyang isipin na sa loob ng halos walong buwan nitong&amp;nbsp;panunungkulan sa bansa ay wala pa itong nagawa para tugunan ang kahirapan at&amp;nbsp;kawalan ng trabaho ng milyun-milyong Filipino.</body>
<link>http://www.philstar.com/Article.aspx?articleId=659970&amp;publicationSubCategoryId=92</link>
</article>
<article>
<title>Seminar sa graduating students</title>
<author></author>
<date>
<month>February</month>
<day>23</day>
<year>2011</year>
</date>
<body>MANILA, Philippines - Upang matulungan ang mga graduating students sa lahat ng paaralan sa Caloocan City ay nagsagawa ng Labor Education for Graduating Students (LEGS) ang lokal na pamahalaan kasabay na rin ng month long celebration ng 49th Founding Anniversary ng lungsod. Ayon kay Mayor Enrico “Recom” Echiverri, isa sa layunin ng seminar ay ang mabigyan ng sapat na kaalaman ang mga graduating students sa kanilang pakikisalamuha sa mga magiging kasamahan sa trabaho at kung paano ang pagkakaroon ng tamang relasyon sa kanilang magiging employers upang bago pa man sumabak ang mga ito sa trabaho ay alam na nila ang kanilang mga dapat gawin. Ipinaalam din sa mga graduating students ang labor laws, policies, standards and rules and regulations na kahaharapin ng mga ito sa kanilang panibagong hakbang sa buhay na kahaharapin, wika ni Echiverri.</body>
<link>http://www.philstar.com/Article.aspx?articleId=659971&amp;publicationSubCategoryId=92</link>
</article>
<article>
<title>12 Pinoy missing sa New Zealand quake!</title>
<author>Ni Ellen Fernando</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Isang Pinoy ang sugatan habang 12 pa ang nawawala makaraang maipit at matabunan ng isang gumuhong gusali kasunod ng 6.3 magnitude na lindol sa Christchurch City, New Zealand kamakalawa. Sa report ng Embahada ng Pilipinas sa Department of Foreign Affairs, si Jay Payot, estudyante sa King Education Center ay nagtamo ng sugat sa braso at kamay matapos bumagsak ang CTV building sa Madras St., Christchurch. Bukod kay Payot, 12 pang Pinoy na karamihan ay mga estudyante ang na-trap umano sa gumuhong gusali kabilang ang lima niyang kasamahang estudyanteng Pinoy. Kinumpirma naman ni Gng. Linda Amantillo sa DFA na isa ang kanyang anak na babae sa naipit sa nasabing gusali. Nakapag-text pa ang kanyang anak sa kanyang tita sa New Zealand at sa kanila sa Pilipinas kamakalawa ng umaga, ilang minuto matapos ang lindol at nagmamakaawa na tulungan siya dahil namamanhid na ang kanyang katawan. Sa huling text ng kanyang anak ay nasabi pa nito kung saan ang eksaktong lugar ng kanyang kinaroonan. Isa pang nawawala ang kinilalang si Ivy Jane Cabonillas. Ayon kay Foreign Affairs spokesman Atty. Ed Malaya, may 400 rescuers ang kumikilos sa Christchurch at magdadagdag pa ng 300 rescue men upang tumulong sa paghahanap ng mga nawawala. Tinata&amp;shy;yang may 2,000 Pinoy ang nasa Christchurch. Noong Setyembre, 2010 ay tinamaan din ng 7.1 magnitude na lindol ang Christchurch subalit walang iniulat na nasawi habang iilan ang gusaling napinsala subalit mas deadly umano ang 6.3 magnitude na lindol kamakalawa na umaabot na sa 75 katao ang kumpirmadong patay at tinatayang 400 katao pa ang sugatan at nawawala. Idineklara na ni New Zealand Prime Minister John Key nag ‘state of emergency’ sa Christchurch. Sa mga pamilya ng mga Pinoy sa Christchurch, maaring tumawag sa DFA hotline 834-4448 at 834-4596.</body>
<link>http://www.philstar.com/Article.aspx?articleId=660287&amp;publicationSubCategoryId=92</link>
</article>
<article>
<title>1,500 OFWs palabas na ng Libya</title>
<author>Ni Ellen Fernando</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Inumpisahan nang ilikas ng Department of Foreign Affairs ang may 26,000 Pinoy sa Libya at 1,500 overseas Filipino workers (OFWs)&amp;nbsp;dito ang bumibiyahe na palabas sa nasabing bansa patungong border ng Egypt kahapon. Ayon kay Foreign Affairs spokesman Atty. Eduardo Malaya, ang 1,500 Pinoy ay sakay ng 50 bus mula sa Benghzi City. Tuluyan na ring nagsara ang paliparan sa Tri&amp;shy;poli kaya by land at by sea na lamang ang gagawing paglilikas. Sa kabila ng tumitinding tensyon sa Libya, voluntary repatriation pa rin ang ikinasa ng DFA habang ang lahat ng mamamayan ng United States, United Kingdom, Turkey, Italy, Egypt&amp;nbsp; at iba pang bansa ay isinasagawa ang mandatory evacuation. Ayon sa mga OFWs, puwersahan na silang pinapasok ng militar at mga rebelde sa kanilang mga barracks at pinagkukuha ang kanilang mga gamit at pagkain na labis nilang ikinababahala kaya nananawagan na madaliin ng gobyerno ang paglilikas sa kanila. Nag-utos na rin si Libyan President Moammar Gadhafi sa kanyang militar at pulis na salakayin ang mga hideout ng mga protesters matapos na mag-talumpati sa Libyan State TV na hindi siya aalis sa puwesto at hindi niya lilisanin ang Libya. Aniya, mamamatay siyang isang “martyr” sa kanyang bansa. Sinabi ni Gadhafi na kapag hindi sumuko ang mga protesters ay isa-isa niyang lilinisin, papasukin o wawasakin ang mga kabahayan sa lugar. Binanatan ni Gadhafi ang media, Amerika, UK, Italy at iba pang bansang nananawagan na siya ay magbitiw sa tungkulin at kumukondena sa kanyang marahas na kautusang barilin ang mga protesters. Nagbanta na rin ang anak ni Gadhafi na aagos ang dugo sa Libya at magkakaroon ng civil war kapag nagpumilit ang mga oposisyon na mapatalsik ang kanyang ama. Hiniling na ng US sa United Nations na mabigyan ng sanction o parusa si Gadhafi na may 42 taon nang nanunungkulan dahil sa bayolenteng hakbang nito laban sa mga protes&amp;shy;ters. Umabot na sa 1,000 ang namamatay sa Libya simula ng sumiklab ang de&amp;shy;monstrasyon.</body>
<link>http://www.philstar.com/Article.aspx?articleId=660289&amp;publicationSubCategoryId=92</link>
</article>
<article>
<title>Delikadong building pinagigiba</title>
<author>Ni Malou Escudero</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Upang maiwasan ang mas malaking disgrasya sakaling tumama sa Pilipinas ang mapaminsalang 6.3 magnitude na lindol na yumanig sa New Zealand, iginiit kahapon ni Sen. Bong Revilla Jr., chairman ng Public Works na dapat ng tibagin ang mga luma at delikadong mga gusali. Ayon kay Revilla, pa&amp;shy;na&amp;shy;hon na umanong magsagawa ng seryoso at masusing inspeksiyon ang&amp;nbsp;Department of Public Works and Highways (DPWH) sa mga gusali sa Metro Manila at maging sa ibang panig ng bansa. Bagaman at wala aniyang&amp;nbsp;siyentipikong pag-aaral kung kailan at saan tatama ang lindol, mas mabuti na handa ang ating bansa. Inihalimbawa ni Revilla ang nangyari sa&amp;nbsp; Metro Manila, Baguio City at ilang bahagi ng Central at Northern Luzon noong 1990 kung saan pininsala ng malakas na lindol ang mga nabanggit na lugar. Nagbabala rin si Revilla&amp;nbsp;sa posibleng paggalaw ng Marikina fault line, kung saan kabilang sa mga maaapektuhang lugar ang Metro Manila at ibang bahagi ng Rizal, Laguna at Cavite.</body>
<link>http://www.philstar.com/Article.aspx?articleId=660290&amp;publicationSubCategoryId=92</link>
</article>
<article>
<title>C-130 gagamitin ng AFP para ilikas ang mga Pinoy sa Libya</title>
<author>Ni Joy Cantos</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Nakahanda na ang Armed Forces of the Philippines (AFP) para gamitin ang C-130 plane nito para ilikas ang may 200 overseas Filipino workers (OFWs) na naiipit ngayon sa kaguluhan sa Libya. Ayon kay AFP Spokesman Brig. Gen. Jose Mabanta Jr., hinihintay na lamang ng Philippine Air Force (PAF)&amp;nbsp;ang go signal mula sa Malaca&amp;ntilde;ang at iba pang kinauukulang ahensya ng pamahalaan para tumungo sa Libya at i-rescue ang mga Pinoy doon. Sinabi ni Mabanta na 150 pasahero ang kapasidad ng isang C130 plane kung walang bagahe at kung merong mga dala ang mga OFW’s ay nasa 100 ang makakayang ilipad ng eroplano. Naka-standby na ang C130 para sa nasabing mis&amp;shy;yon.</body>
<link>http://www.philstar.com/Article.aspx?articleId=660292&amp;publicationSubCategoryId=92</link>
</article>
<article>
<title>Misis ni Ligot ipaaaresto ng Senado</title>
<author>Ni Malou Escudero</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Mapipilitan ang Senado na magpalabas ng warrant of arrest laban sa asawa ni dating military comptroller Jacinto Ligot na si&amp;nbsp;Erlinda kung iisnabin pa rin nito ang pagdinig ngayon ng Se&amp;shy;nate Blue Ribbon Commitee. Ayon kay Sen. Jinggoy Estrada, hindi nagpakita ang asawa ni Ligot sa nakaraang hearing tungkol sa plea bargaining agreement na pinasok ni dating military comptroller Carlos Garcia sa Office of the Ombudsman at sa&amp;nbsp;korupsiyon sa militar. Hindi aniya maaa&amp;shy;ring isangkalan ni Erlinda ang “subjudice” o&amp;nbsp; ang kinakaharap nilang kaso sa Sandiganbayan dahil hindi pa naman nito alam kung ano ang itatanong ng mga senador. Mali aniya na i-preempt o pangunahan ni Mrs. Ligot ang mangyayari sa hearing ngayong araw. Ikinatuwiran ni Estrada na mahalaga ang presensiya ni Ligot sa pagdinig ngayon dahil hindi masagot ng asawa nito ang mga bahay na nakapangalan sa kaniya sa Amerika.&amp;nbsp;</body>
<link>http://www.philstar.com/Article.aspx?articleId=660294&amp;publicationSubCategoryId=92</link>
</article>
<article>
<title>Stradcom pinaiimbestigahan sa DOJ</title>
<author>Ni Butch Quejada</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Dumulog sa Department of Justice ang Road Users Protection Advocates (RUPA) upang hilingin na im&amp;shy;bestigahan ang umano’y paglabag ng Stradcom Corp. sa kontrata nito na build-own-operate (BOO) sa Land Transportation Office (LTO) na umano’y nagresulta ng bilyon pisong hindi otorisadong koleksiyon ng Stradcom mula sa publiko. Sa liham na ipinadala sa tanggapan ni Justice Secretary Leila de Lima, binigyan diin ni RUPA member William Obrero Jr. na ang interconnectivity fees na kinokolekta ng Stradcom mula sa publiko ay hindi kasama sa BOO contract ng LTO, at ang hindi otorisadong pangongolekta sa bayad na isa umanong uri ng krimen na plunder. Binanggit ni Obrero ang isang pagrebisa ng LTO sa BOO contract ng Stradcom na nakalagay na P1.273 billion sa interconnectivity fees ay kinolekta ng Stradcom mula sa private emission testing centers (PETCs), at ang P950 million ay kinolekta para sa interconnecti&amp;shy;vity fees sa beripikasyon ng certificates of insurance coverage. Sinabi pa ni Obrero na ang Stradcom, na nasa ilalim ng pamamahala ni Cesar Quiambao, ay patuloy na hindi sinusunod ang kautusan ng Korte Suprema noong Enero 2010 na i-refund ang P31 million na bayad ng radio frequency identification (RFID) na iligal umanong kinolekta noong 2009.</body>
<link>http://www.philstar.com/Article.aspx?articleId=660295&amp;publicationSubCategoryId=92</link>
</article>
<article>
<title>Hudikatura pinababalasa</title>
<author>Ni Gemma Garcia</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Nanawagan ang grupong Peoples Movement for Justice (PMJ) sa Korte Suprema na magsagawa ng malawakang balasahan sa hanay ng hudikatura simula sa pinakamataas na posisyon ng Mahistrado gayundin sa mga tiwaling Hukom at clerk of Court upang makamtan ng bansa ang tunay na kalayaan at hustisya. Sinabi ni Lauro Vizconde, miyembro ng PMJ, magsasagawa ng 72-oras na pag-aayuno ang kanilang grupo para sa “Fast for Judicial Integrity” kung saan iinom lamang ang mga ito ng tubig habang nagpipiket sa harap ng Korte. Layunin umano ng protesta ang total overhaul sa tina&amp;shy;wag nilang totally bankrupt, corrupt at reactionary judicial system at para din sa pagtatatag ng genuinely transparent, free, democratic at socially just Philippine society kung saan ang hustisya ay hindi lamang para sa mayayaman kundi para sa lahat.</body>
<link>http://www.philstar.com/Article.aspx?articleId=660297&amp;publicationSubCategoryId=92</link>
</article>
<article>
<title>De Lima pinagpapaliwanag sa deportasyon ng 14 Taiwanese</title>
<author></author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Hinihingan ng paliwanag ng Senate committee on justice and human rights si Justice Secretary Leila de Lima kaugnay sa pagpapa-deport ng 14 Taiwanese sa mainland China na naging ugat ng pagkagalit ng Taiwan. Hihingan din ng paliwang ang&amp;nbsp;dalawang ahensiyang hawak&amp;nbsp;ni De Lima na kinabibilangan ng&amp;nbsp;Bureau of Immigration at National Bureau of Investigation (NBI). Nais ni Sen. Chiz Escudero, chairman ng komite, na makita ang full report sa pagpapatapon ng 14 Taiwanese dahil mahigpit at matindi ang protesta ng Taiwan. Apektado na umano nito ang&amp;nbsp;hanapbuhay ng 100,000 Pinoy sa Taiwan. Kinondena ni Taiwan President Ma Ying-Jeou ang deportasyon ng kanilang mamamayan sa China. Ayon pa sa gobyerno ng Taiwan, legal na nakapasok ang mga Taiwanese sa Pilipinas at may dalang balidong pasaporte. Nilabag din umano ng bansa ang sarili nitong batas hinggil sa writ of habeas corpus na hinihingi ng abogado ng mga suspek mula sa Court of Appeals dahil itinuloy ang pagpapa-deport sa mga Taiwanese. (Malou Escudero/Gemma Garcia)</body>
<link>http://www.philstar.com/Article.aspx?articleId=660299&amp;publicationSubCategoryId=92</link>
</article>
<article>
<title>Ombudsman nagmatigas</title>
<author>Ni Butch Quejada</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Pinanindigan ng tanggapan ng Ombudsman na&amp;nbsp;hindi&amp;nbsp;pa maaaring sumailalim sa impeachment proceedings sa Kamara si Ombudsman Merceditas Gutierrez. Ito ang reaksyon ng Ombudsman nang&amp;nbsp;makarating sa kanilang kampo ang ulat na nagdesisyon na ang Committee on Justice ng House of Representatives na ipagpatuloy ang pagdinig laban kay Gutierrez. Anila, alinsunod sa batas, mayroong 15 araw ang Tanodbayan o hanggang Marso 5, 2011, para magsumite ng Motion for Reconsideration sa naging huling desisyon ng Korte Suprema na nagbabasura sa kanyang petisyon na pigilin ang impeachment proceedings laban sa kanya. “No less than the Speaker of the House the Honorable Feliciano Belmonte has announced that the House proceedings will be deferred until after a final ruling is rendered on the Ombudsman’s petition. We believe that this is the appropriate approach,” giit ng Ombudsman sa kanilang opisyal na press statement. Magugunitang mismong ang Korte Suprema ang naglinaw na kahit nakapagpalabas na sila ng desisyon sa pagtuloy ng impeachment proceedings laban kay Ombudsman Gutierrez, maaari pa rin namang umapela ang respondent sa kaso.</body>
<link>http://www.philstar.com/Article.aspx?articleId=660301&amp;publicationSubCategoryId=92</link>
</article>
<article>
<title>Roxas bigo sa Taiwan</title>
<author>Ni Rudy Andal</author>
<date>
<month>February</month>
<day>24</day>
<year>2011</year>
</date>
<body>MANILA, Philippines - Aminado si Pangulong Aquino na hindi naging matagumpay ang misyon ng kanyang trouble-shooter na si dating Sen. Mar Roxas sa pakikipag-usap sa Taiwanese government. Sinabi ni Pangulong Aquino sa ambush interview kahapon sa Rizal High School sa Pasig City, itinuturing niyang ‘unsuccessful’ ang resulta ng pakikipag-dayalogo ng kanyang natalong runningmate na si Sen. Roxas sa Taiwan. Si Roxas ang ipinada&amp;shy;lang envoy ni PNoy sa Taiwan upang ipaliwanag ang panig ng Pilipinas sa pagpapa-deport sa 14 Taiwanese sa China. Sinabi ni Aquino na kung magdesisyon ang Taiwan government na maghigpit sa mga OFWs at pauwiin ang may 90,000 Pinoy doon ay walang magagawa ang gobyerno kundi palakasin na lamang ang local employment. Anya, maraming mga bansa ang interesadong kunin ang serbisyo ng mga OFWs sakaling maghigpit na ang Taiwan. Kung bigo si Roxas sa kanyang misyon ay na&amp;shy;ging matagumpay naman si Vice-President Jejomar Binay sa misyon nito sa China na mapigil ang nakatakdang pagbitay sa 3 OFWs na may drug cases.</body>
<link>http://www.philstar.com/Article.aspx?articleId=660302&amp;publicationSubCategoryId=92</link>
</article>
<article>
<title>34 OFWs bihag sa Libya!</title>
<author>Ni Ellen Fernando</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Hawak ngayon ng mga rebelde ang may 34 overseas Filipino worker na dinukot sa kasag&amp;shy;sagan ng karahasan sa Libya. Ayon kay Jesse Ann Deliog, kapatid ng OFW na si Genesis Deleog, tubong Baguio City at kabilang sa dinukot ng mga rebelde, nakatawag pa sa kanya ang kapatid kahapon ng alas-2:30 ng madaling-araw at humihingi ng tulong upang sila ay iligtas ng pamahalaan sa kamay ng mga abductors. Ayon kay Genesis, sinalakay at pinasabog ang kanilang construction site ng mga armadong Libyan at saka inihiwalay ang 34 Pinoy sa mga Libyan na nasa site. Isa pa sa mga bihag ang nakilalang si Renato Viduya, ayon kay Deleog. Ang 34 ay pawang nag&amp;shy;tatrabaho sa Ajdabia construction. Sinubukang humingi ng tulong ng pamilya Deleog sa pamamagitan ng DFA hotline subalit wala umanong sumasagot sa kanila. Nilapitan din nila ang OWWA sa Baguio ngunit hanggang kahapon ay walang tugon at aksyong ginawa ang OWWA. Nakikipag-ugnayan na ang Embahada ng Pilipinas sa mga awtoridad para matunton ang kinaroroonan ng mga Pinoy. Samantala, nakatawid na rin ang mahigit 500 OFWs mula Libya&amp;shy; sa&amp;shy;kay ng mga truck at bus matapos na dumaan sa iba’t ibang checkpoint patungong border sa Egypt.</body>
<link>http://www.philstar.com/Article.aspx?articleId=660668&amp;publicationSubCategoryId=92</link>
</article>
<article>
<title>1 taon, 6 buwan kay Singson!</title>
<author></author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Hinatulan kahapon ng Hong Kong court ng isang taon at anim na bu&amp;shy;wang pagkabilanggo si Ilocos Sur Rep. Ronald Singson dahil sa kasong drug trafficking. Sa desis&amp;shy;yon ni Judge Joseph Yao ng Wan Chai District&amp;shy; Court, si Singson, 42-anyos&amp;shy;, ay napatuna&amp;shy;yang nag&amp;shy;kasala dahil sa pagpupuslit ng 6.67 gramong cocaine na may market value na mahigit $2,000 at dala&amp;shy;wang tab&amp;shy;leta ng Nitrazepam o Valium na na&amp;shy;katago sa kanyang bagahe at pantalon habang papasok sa Chek Lap Kok Interna&amp;shy;tional Airport sa Hong Kong noong Hulyo 11, 2010. Mula sa inaasahang tatlo at kalahating taon na pagkakulong, bu&amp;shy;maba ito sa isa at kalahating taon matapos pa&amp;shy;&amp;shy;ni&amp;shy;wa&amp;shy;laan ni JudgeYao ang depensa ni Singson na pang-sarili lamang niyang gamit ang nasabing droga at hindi pambenta dahil kumukonsumo lamang siya ng 3 gramo ng cocaine kada araw matapos umamin na isa siyang user sa loob ng mara&amp;shy;ming taon. Sinabi ni Yao na bi&amp;shy;na&amp;shy;baan din ang hatol kay Singson dahil sa magandang behavior o asal na ipinakita nito habang nasa Hong Kong at sa maraming natulungan sa Pilipinas. Ibabawas naman sa nasabing hatol ang 40 araw na ibinuno ni Singson sa kulungan bago siya nakapagpiyansa para sa pansamantalang kala&amp;shy;yaan. Ikinonsidera din ng hukom ang magandang katayuan ni Singson bilang isang negosyante at congressman kaya ma&amp;shy;&amp;shy;hirap paniwalaan na ibebenta niya ang droga na nakuha sa kanya para lamang kumita ng pera. Bukod sa magulang ni Singson ay naroroon din sa HK ang nobyang si Lovi Poe nang hatulan siya ng korte kahapon ng alas-2:30 ng hapon. Sinabi naman ni Ilocos Gov. Chavit Singson, mismong ang kanyang anak ang mag-aanunsiyo ng kanyang desisyon kung magbibitiw na ba ito bilang miyembro ng Kamara. (Ellen&amp;shy; Fernando/Rudy Andal)</body>
<link>http://www.philstar.com/Article.aspx?articleId=660670&amp;publicationSubCategoryId=92</link>
</article>
<article>
<title>12 Pinoy na-trap sa NZ buhay pa</title>
<author>Ni Ellen Fernando</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Buhay pa ang 12 Pinoy na kinumpirmang na-trap sa ilalim ng gumuhong gusali sa Christchurch City matapos na tumama ang 6.3 lindol sa New Zealand noong Martes. Sa report ng isang Pinoy na si Dr. Rose Ruiz sa Christchurch, nakatanggap sila ng tawag kahapon ng hapon mula sa dalawang biktima na sina Erica Nora at Lalaine Agatep na naipit sa gumuhong CTV building na sila ay buhay pa at nahihirapan na sa ilalim ng kinalalagyang lamesa ng gumuhong gusali at hiniling&amp;shy; nila na agaran silang iligtas habang may panahon pa. Sa ipinalabas na listahan, kinilala ng DFA ang 12 Pinoy na na-trap o nawawala sa nasabing gusali na sina Jesse Lloyd Redoble, John Chris&amp;shy;to&amp;shy;pher Chua, Ezra Mae Medalle, Emmabel Anovo, Jewel Francisco, Ivy Jane Cabunillas, Elisa Torres, Mary Louise Anne Amantillo, Valquin Bensurto, Rhea Mae Su&amp;shy;malpong, Erica Nora, La&amp;shy;laine Agatep. Umabot naman sa 14 ang nawawalang Pinoy matapos na maidagdag sa listahan ang dalawang nawawala na malapit sa bisinidad ng CTV building na&amp;nbsp;sina Rita Estrella at Hayley Concepcion.</body>
<link>http://www.philstar.com/Article.aspx?articleId=660671&amp;publicationSubCategoryId=92</link>
</article>
<article>
<title>25th anniv ng EDSA pangungunahan ni PNoy</title>
<author>Ni Rudy Andal</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Pangungunahan ni Pa&amp;shy; ngulong Aquino ang pagdiriwang ng ika-25 ta&amp;shy;ong anibersaryo ng EDSA People Power revolution sa araw na ito sa pamamagitan ng flag raising sa People Power Monument ngayong alas-7:30 ng umaga. Kabilang sa mga ka&amp;shy;tu&amp;shy;wang ng Pangulo sa pag&amp;shy;&amp;shy;tataas ng watawat sina Executive Secretary Paquito Ochoa Jr., DND Sec. Voltaire Gazmin, AFP chief Ricardo David at QC Mayor Herbert Bautista. Naroroon din ang lahat ng alkalde ng Metro Manila. Si PNoy din ang ma&amp;shy;ngunguna sa pagpapakawala ng mga lobo katuwang naman sina Senate President Juan Ponce Enrile at House Speaker Feliciano Belmonte Jr. Ang tema ng ika-25 anibersaryo ng EDSA People Power ay “EDSA 25: Pilipino Ako. Ako ang Lakas ng Pagbabago”. Magpapakawala din ang Pangulo ng 25 kalapati habang inaawit ni Freddie Aguilar ang “Bayan Ko” habang nag&amp;shy;huhulog ng confetti at mga bulaklak ang isang chopper. Mag-aalay din ng bu&amp;shy;&amp;shy;laklak ang Pangulo sa Pre&amp;shy;sident Cory Aquino monument at unveiling ng Cardinal Sin monument sa Rizal Park sa Luneta ngayong alas-9:30 ng umaga. Sa hapon ay gugunitain ang ‘salubungan’ segment sa People Po&amp;shy;wer monument at kanto ng EDSA sa may White Plains, QC. Sa gabi ay mag&amp;shy;ka&amp;shy;karoon ng live musical variety show sa White Plains Ave. sa alas-6:30 ng gabi kung saan ay makikiisa din si PNoy.</body>
<link>http://www.philstar.com/Article.aspx?articleId=660674&amp;publicationSubCategoryId=92</link>
</article>
<article>
<title>Mrs. Ligot naospital</title>
<author>Ni Malou Escudero</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Nakaiwas na naman sa pagdalo sa hearing ng Senate Blue Ribbon Committee ang asawa ni dating military comptroller Lt. Gen. Jacinto Ligot na si Erlinda Ligot matapos ma-confine ang huli sa Veterans Memorial Medical Center dahil sa sakit sa ulo, sakit ng tiyan at iba pang sakit. Sa sulat na ipinadala ng abogado ni Erlinda sa komite na si Atty. Rafael Zialcita, sinabi nito na ang kaniyang kliyente ay naka-confine sa VMMC dahil sa “headaches, abdominal pains, and other aches.” Pero iginiit din ni Zialcita na walang kinalaman si Mrs. Ligot sa dinidinig na isyu ng komite kaya wala silang maitutulong o masasabi sa imbestigasyon. Kinumpirma naman ng doktor ng Senado na naka-confine nga sa VMMC si Mrs. Ligot. Base umano sa unang pagsusuri kay Mrs. Ligot hindi ito diabetic at wala ring hypertension. Pero sasailalim pa umano sa ibang pagsusuri ngayon. Dahil hindi pa tiyak kung hanggang kailan mananatili sa VMMC si Mrs. Ligot, iginiit ni Estrada na magsagawa ng hearing ang komite sa ospital kung papayagan ito ng kaniyang mga doktor.&amp;nbsp;</body>
<link>http://www.philstar.com/Article.aspx?articleId=660676&amp;publicationSubCategoryId=92</link>
</article>
<article>
<title>Bayaw ni Ligot may P300-M</title>
<author>Ni Malou Escudero</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Nadiskubre sa ika-limang pagdinig kaha&amp;shy;pon ng Senate Blue Rib&amp;shy;&amp;shy;bon Committee na nakali&amp;shy;kom ng nasa P300 milyon cash at ari-arian mula 1999 hanggang 2004&amp;nbsp;ang bayaw ni da&amp;shy;ting military comptroller Lt. Gen. Jacinto Ligot na si Edgardo Yambao, kapatid ng asawa nitong si &amp;nbsp;Erlinda Yambao-Ligot. Isiniwalat rin ni Sen. Franklin Drilon na ibinenta ng mag-asawang Ligot kay Yambao ang isang 290-square meter unit sa Essensa Forbes Condominium sa Fort Bonifacio, Global City noong 2003 sa halagang P25 milyon. Ang nasabing condo unit ay nagkakalaga na umano ngayon ng P35 milyon. Simula umano 1999 ay wala ng trabaho si Yambao at hindi ito nag&amp;shy;hain ng kaniyang income tax return mula sa nasa&amp;shy;bing taon hanggang 2004 pero milyon-milyon ang pumasok sa kaniyang account sa bangko. Hindi naman maipaliwanag ni Ligot ang nasabing ari-arian ng kaniyang bayaw kaya inatasan ng komite na isama ito ng dating general sa susunod na hearing&amp;shy; ng Senado. Ipinalagay na rin sa watchlist sina Yambao at Erlinda upang hindi sila makalabas ng bansa. Nauna nang natuklasan sa pagdinig ng komite na nasa 44 beses na nakabiyahe sa ibang bansa &amp;nbsp;si Mrs. Ligot.</body>
<link>http://www.philstar.com/Article.aspx?articleId=660678&amp;publicationSubCategoryId=92</link>
</article>
<article>
<title>P-Noy binalaan sa pagpwesto kay Acosta</title>
<author>Ni Butch Quejada</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Nagbabala ang isang kongresista na miyembro ng House Minority bloc kay President Noynoy Aquino na himayin o suriin nitong mabuti ang mga itinatalaga niya sa puwesto partikular ang kanyang mga gabinete at alamin nito ang kredibilidad at integridad na inilalagay niya ay maayos. “President Aquino run on a platform of good government, transparency and accountability. Gusto niya maging daang matuwid na po tayo. Dapat ang iaappoint mo sa cabinet mo o any government post are people who have the credibility and integrity beyond reproach,” sabi ni Zambales Rep. Mitos Magsaysay, kahapon. Isa kasi sa mga gustong ilagay daw ni Aquino ay si dating Bukidnon Rep. Nereus Acosta bilang Sec&amp;shy;retary&amp;shy; ng DENR. Si Acosta ay tumakbong senador sa ilalim ng Liberal Party pero natalo. Sinasabing si Acosta ay may nakabinbing three counts na graft case sa Sandiganbayan tungkol sa umano’y hindi tamang paggamit ng&amp;nbsp;Priority Development Assistance Fund (PDAF), para i-finance ang Bukidnon Integrated Network of Home Industiries, INC. (BINHI) at ang Bukidnon Vegetable Producers Cooperative.&amp;nbsp; Ang dalawang nabanggit na kompanya ay pribado at sinasabing pinatatakbo ng kanyang mga kamag-anak at amang si Juan Acosta, ina nitong si Socorro Acosta at isang tiyahin nito.</body>
<link>http://www.philstar.com/Article.aspx?articleId=660680&amp;publicationSubCategoryId=92</link>
</article>
<article>
<title>Resource persons sa Senado nagkaka-'Ribbonitis'</title>
<author>Ni Malou Escudero</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Napuna ni Senator Teofisto Gungona III ang biglang pagkakasakit ng ilang resource persons sa Senado dahil bukod kay Mrs. Ligot hindi rin nakadalo sa hearing sina dating Intelligence Service of the AFP (ISAFP) auditor Divina Cabrera, dating AFP chiefs of staff Roy Cimatu at Diomedio Villanueva. Tinawag ni Guingona na may “ribbonitis” o takot na humarap sa blue ribbon commitee ang mga nagpadala ng medical certificates. Kapwa nagsumite ng kani-kanilang medical cer&amp;shy; tificates sina Cabrera na mayroon umanong hy&amp;shy;per&amp;shy;tension at Cimatu na sumusumpong umano ang osteoarthritis. Isinangkalan naman ni Villanueva ang patuloy pa ring pagluluksa. Namatay ang asawa ni Villanueva bago pumutok ang isyu ng korupsiyon sa militar. Matatandaan na sa VMMC rin nagpa-confine at sumailalim pa sa hospital arrest si Estrada noong dinidinig pa ang kasong plunder nito sa Sandiganbayan kasama ang kaniyang amang si dating Pa&amp;shy;ngulong Joseph Estrada.</body>
<link>http://www.philstar.com/Article.aspx?articleId=660681&amp;publicationSubCategoryId=92</link>
</article>
<article>
<title>LRT, MRT fare hike tuloy</title>
<author>Ni Mer Layson</author>
<date>
<month>February</month>
<day>25</day>
<year>2011</year>
</date>
<body>MANILA, Philippines - Sa kabila ng kaliwa’t kanang oposisyon at batikos, nagpasya ang Department of Transportation and Communication (DOTC) at Light Rail Transit Authority (LRTA) na ituloy pa rin ang planong pagtataas ng pasahe sa LRT at sa Metro Rail Transit, pero nilinaw na hindi pa nila ipatutupad ang naturang fare hike sa Marso. Ayon kay LRTA spokesperson Hernando T. Cabrera, alinsunod sa batas, konsultasyon lamang ang kinakailangan para makapagpatupad sila ng fare adjust&amp;shy;ment at hindi na kinakailangan pang magsumite ng petisyon sa LTFRB hinggil dito. Inaprubahan nng LRT board ang “P11 plus P1” fare adjustment o P11 bilang boarding fee, at karagdagang P1 kada kilometro sa LRT at MRT lines, o maximum&amp;nbsp;fare&amp;nbsp;na P30, na higit na mataas sa kasalukuyang pasahe na P15. Magbibigay naman ang LRT 1 at 2, gayundin ang MRT, ng 20% discount para sa mga estudyante at mga person with disabilities (PWDs) at&amp;nbsp;20% discount sa mga senior citizens.</body>
<link>http://www.philstar.com/Article.aspx?articleId=660683&amp;publicationSubCategoryId=92</link>
</article>
<article>
<title>Ituloy ang diwa ng EDSA - PNoy</title>
<author>Nina Rudy Andal at Mer Layson</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Nanawagan si Pa&amp;shy;ngulong Noynoy Aquino sa taumbayan na ituloy ang diwa ng EDSA People Power revolution tungo sa pagkakaisa subalit binatikos naman nito ang Marcos at Arroyo administrations. “Naniniwala tayo na sa halip na magkawatak-watak maari tayong magkaisa. Sa halip na magnakaw, maari tayong maging tapat sa katungkulan. At sa halip na matakot maari tayong magtiwala sa pamahalaan,” wika ng Pangulo sa kanyang mensahe sa ika-25 anibersaryo ng EDSA People Power Revolution sa ginanap na flag-raising cere&amp;shy;mony sa People Po&amp;shy;wer monument. Aniya, sa pamamagitan lamang ng pagtitiwala ng taumbayan makakamit ang responsableng pamamahala at tamang paggastos sa buwis ng taumbayan. “Sa kasamaang palad, ayaw man aminin ng ilan, hindi nangyari sa nakalipas na dekada ang dalawang bagay na ito. May naging taksil sa kanilang katungkulan. May mga naglimas sa kaban ng bayan. Kaya naman todo kayod ang inyong gobyerno sa pagpapatupad ng reporma upang matugunan ang pangangailangang ng taumbayan,” dagdag pa ng Pangulo. Samantala, pangkalahatang naging matahimik, maayos at payapa ang isinagawang paggunita sa ika 25-taong anibersaryo ng Edsa People Power 1 kahapon. Ayon kay National Ca&amp;shy;pital Region Police Office (NCRPO) Director Nicanor Bartolome,&amp;nbsp; walang silang naitalang “untoward incident” sa kahabaan ng Edsa habang isinagawa ang pagdiriwang. Si Pangulong Noynoy, Vice President Jejomar Binay, sina dating Pangulong Fidel V. Ramos at Joseph “Erap” Estrada, House Speaker Feliciano Belmonte at iba pang opis&amp;shy;yal ng pamahalaan at mga kilalang personalidad ang dumalo at nanguna sa okasyon. Sa pagtaya ng pulisya ay aabot sa kalahating milyong tao, mula sa hanay ng mga estudyante, manggagawa, madre, pari, &amp;nbsp;ibat-ibang goverment at NGOs ang sumaksi at nakiisa sa anibersaryo. Pinasinayaan din ng Pangulo ang monumento ni Jaime Cardinal Sin sa tabi ng monumento nina dating Pangulong Cory Aquino at Sen. Ninoy Aquino Jr. sa kanto ng P. Burgos sa Luneta Park, Manila. Aniya, mahalaga ang naging papel ni Cardinal Sin upang himukin ang taumbayan na makiisa sa EDSA People Power revolution na nagpatalsik sa Marcos dictatorship. Dumiretso naman ang Pangulo sa POEA head office sa kanto ng EDSA at Ortigas kung saan ay nagkaroon ng job fair.&amp;nbsp;&amp;nbsp;</body>
<link>http://www.philstar.com/Article.aspx?articleId=660981&amp;publicationSubCategoryId=92</link>
</article>
<article>
<title>Programa sa EDSA sablay</title>
<author>Ni Mer Layson/Rudy Andal</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Sablay ang unang bahagi ng programa para sa pagdiriwang ng ika-25 anibersaryo ng EDSA People Power revolution kahapon. Dalawang ulit kinanta ang pambansang awit ng Pilipinas na “Lupang Hinirang” dahil nakalimutan itaas ang bandila sa unang pagkanta kaya inulit pa ito. Unang kinanta ni Mauna Kia Chan, pinakabatang miyembro ng OPM, ang national anthem habang nagsasagawa ng trooping the line si Pangulong Noynoy ngunit hindi itinaas ang bandila. Pagkatapos ng trooping the line, muli itong kinanta dahilan upang magtaka at i-boo ng mga nanonood. Na-late din si Pangulong Aquino ng 9 minuto sa itinakdang alas-7:30 ng umaga na flag raising ceremony sa People Power monument sa EDSA.&amp;nbsp;</body>
<link>http://www.philstar.com/Article.aspx?articleId=660982&amp;publicationSubCategoryId=92</link>
</article>
<article>
<title>'Tunay na pagbabago mailap pa rin'</title>
<author>Ni Malou Escudero/Angie dela Cruz</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Mismong kaalyado na ni Pangulong Aquino ang nagsabi na hindi pa nakakamit ng bawat Filipino ang tunay na reporma at pagbabago sa bansa pagkatapos ng 25 anibersayo ng Edsa People Power Revolution. Ayon kay Sen. Kiko Pangilinan, mahalagang muling magising ang tunay na diwa ng Edsa 1 sa bawat Filipino na naniniwalang may pag-asa pa ang bansa. Makakamit lamang aniya&amp;nbsp;ang tunay na People Power kung magkakaisa ang bawat Filipino para muling buuin ang bansa mula sa pagkakawatak-watak. Ayon naman kay Sonny Africa, senior researcher ng Independent Think Tank na IBON Foundation, ang 25 taon matapos ang People Power 1 ay panahon ng “missed opportunities” o nakalagpas na oportunidad tungo sa tunay na pagbabago at kaunlaran. Batay umano sa kanilang pag-aaral, ang panahon makalipas ang unang EDSA revolt ay dapat sapat na para sa economic take off ng bansa pero nananatili ang pangunahing problema ng mga Pilipino. Nabigo umano ang mga nagdaang administrasyon na umpisahan ang tunay na repormang pang-Agraryo na dapat ay bumasag sa kontrol ng mga land owners. Bukod anya dito, matapos ang EDSA&amp;nbsp;1&amp;nbsp;ay pinursige umano ng mga nakaraang administrasyon ang free market policies at dumepende na lamang sa mga dayuhang mamumuhunan. Sa kabila din umano ng ipinagmamalaking taun-taong pagtaas ng gross product ay mas tumaas pa ang unemployment rate ng bansa kaya ang mga walang trabaho ngayon ay may&amp;nbsp; 4.4 milyon na kum&amp;shy;para sa&amp;nbsp;2.6 milyon noong 1986. Nananatili din umano ang gap ng mayayaman at mahihirap dahil ang kayamanan ngayon ng 25 pinakamayamang Pilipino ay katumbas na ng taunang kita ng 55.4 milyon na mahihirap.</body>
<link>http://www.philstar.com/Article.aspx?articleId=660983&amp;publicationSubCategoryId=92</link>
</article>
<article>
<title>GMA 'icon of corruption' - Erap</title>
<author>Ni Mer Layson</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Pagkakaisa ang sinasabing tunay na diwa ng Edsa People Power 1, pero sa ika-25 anibersaryo kahapon ay nagawa pang batikusin ni dating Pangulong Joseph Estrada si&amp;nbsp;ex-President Gloria Macapagal Arroyo. Ayon kay Erap, sa kasaysayan ng bansa ay nagkaroon na tayo ng dalawang presidente na babae, ang una ay ang yumaong si dating pangulong Cory Aquino, ina ng kasalukuyang Pangulong Nonoy Aquino at ang pangalawa ay si GMA. &amp;nbsp;&amp;nbsp; Sinabi ni Erap, si Cory ang icon of democracy habang si GMA ay siya umanong icon of corruption. “President Cory is the icon democracy , si Gloria Macapagal Arroyo is the icon of corruption,” sabi ni Erap. Inihayag pa ni Erap na kaya umano wala o hindi dumating sa selebrasyon si GMA ay dahil nahihiya ito bunsod ng malaganap na corruption sa kanyang administrasyon. Ayon naman sa tagapagsalita ni GMA na si Elena Bautista Horn, hindi sila nakatanggap ng imbitasyon mula sa Palasyo kaya walang dahilan para sumipot at makiisa sa ika-25 taong anibersaryo ng People Power Revolution.</body>
<link>http://www.philstar.com/Article.aspx?articleId=660984&amp;publicationSubCategoryId=92</link>
</article>
<article>
<title>Taas pasahe sa LRT, MRT tatapatan ng campus walkout</title>
<author>Ni Angie dela Cruz</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Maglulunsad ng nationwide campus walkout ang iba’t ibang grupo ng kabataan sa susunod na linggo para almahan ang nakaambang pagtaas ng pamasahe sa LRT at MRT. Isasagawa ito sa Lu&amp;shy;nes, Pebrero 28 ng Anakbayan, League of the Filipino Students, National Union of Students in the Philippines&amp;nbsp;gayundin ang College Editors Guild of the Philippines, Kabataang Artista para sa Tunay na Kalayaan at Strike the Hikes Movement. Ayon kay Vencer Crisistomo, chairperson ng Anakbayan, hindi sapat na bigyan lamang ang mga mag-aaral ng 20 percent discount sa pasahe sa LRT para humupa ang kanilang protesta. Hindi na umano ma&amp;shy;katwiran ang kaliwa’t kanang pagtaas ng pasa&amp;shy;he, presyo ng langis at iba pang bilihin pati na ng toll fee sa ilalim ng Aquino administration. Sinasabing galit ang mga youth groups na ina&amp;shy;prubahan pa ng DOTC ang LRT-MRT fare hike sa mismong bisperas ng People power anniversary. Kaugnay nito, sinabi ni LFS Chairperson Terry Ridon, moro-moro lamang ang isinagawang kon&amp;shy;sultas&amp;shy;yon sa LRT-MRT fare hike dahil hindi naman naisaalang-alang dito ang pag-alma ng publiko.</body>
<link>http://www.philstar.com/Article.aspx?articleId=660986&amp;publicationSubCategoryId=92</link>
</article>
<article>
<title>2 Pinoy nasagip sa New Zealand!</title>
<author></author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Nailigtas na ang dalawa sa 14 Pinoy na iniulat na nawawala sa naganap na 6.3 magnitude na lindol sa New Zealand. Sa report ng Embahada ng Pilipinas sa Wellington sa DFA, nasa ligtas nang kalagayan sina Rita Estrella at Hayley Concepcion na sinasabing kabilang sa na-trap sa mga gusaling gumuho sa area malapit sa CTV building sa Christchurch City. Samantala, hindi pa rin natatagpuan ng New Zealand rescuers ang 12 pang Pinoy na nawawala at pinaniniwalaang buhay pa na naipit sa bumagsak na CTV building. Nakikipag-ugnayan pa rin ang team ng Pilipinas sa pangunguna ni Charge d’Affaires Giovanni Palec sa Ministry of Foreign Affairs and Trade (MFAT), police and rescue teams para sa isinasagawang search and rescue sa mga biktima. Kamakalawa ay ilang pamilya ng mga biktima ang nakakatanggap pa ng text messages mula sa kanilang kaanak na nasa ilalim umano ng bumagsak na gusali at humihingi ng tulong para sila iligtas. (Ellen Fernando)&amp;nbsp;</body>
<link>http://www.philstar.com/Article.aspx?articleId=660987&amp;publicationSubCategoryId=92</link>
</article>
<article>
<title>Extradition ni Aquino kinatigan ng US court</title>
<author>Ni Gemma Garcia</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Pinagtibay ng Court of Appeals sa Estados Unidos ang utos na pagpapapa-extradite kay dating Police Officer Michael Ray Aquino na hiniling ng gobyerno ng Pilipinas kaugnay ng pagpatay kay PR man Bubby Dacer at sa driver nitong si Emmanuel Corbito. Iibinasura ng US Court of Appeals for the Third Circuit ang petisyon ni Aquino at kinatigan ang naunang desisyon ng US District Court of New Jersey na nauna nang nagbasura sa inihaing pagkontra ni Aquino sa extradition request ng Gobyerno ng Pilipinas. Kumbinsido ang US Court of Appeals na sapat ang mga ebidensya para sabihing may probable cause ang reklamo laban kay Aquino na inaakusahang nakipagsabwatan para paslangin sina Dacer at Corbito. Hindi binigyan ng bigat ng Appellate Court sa Amerika ang ginawang pagpuna ni Aquino sa kabiguan ng District Court na ikunsidera ang DNA evidence dahil hindi naman iyon pormal na hiniling ni Aquino. Tinukoy pa sa nasabing desisyon na kahit pa iginiit noon ni Aquino sa District Court ang pagbibigay ng konsiderasyon sa DNA evidence ay hindi pa rin magbabago ang resulta. Iginiit ni Aquino sa kanyang petisyon na nagnegatibo sa human DNA ang mga buto na narekober sa lugar kung saan natagpuan ang umano’y mga labi ni Corbito at Dacer. Tinukoy naman ng Korte na sa kaparehong ulat tungkol sa DNA na tinutukoy ni Aquino, nakasaad na posibleng malabo nang masuri para sa human DNA ang mga buto dahil sunug na sunog na ang mga buto nang marekober.</body>
<link>http://www.philstar.com/Article.aspx?articleId=660988&amp;publicationSubCategoryId=92</link>
</article>
<article>
<title>'Pag di humupa ang gulo sa ME, Africa: Langis posibleng irasyon</title>
<author>Ni Butch Quejada</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Nangangamba ang ilang kongresista sa Kamara na magkaroon ng oil rationing kapag hindi tumigil ang kaguluhan sa Middle East at Western Africa kaya gusto nilang mabigyan ng emergency powers si Pangulong Noynoy Aquino oras na magkaroon ng krisis sa suplay ng langis sa bansa. Ayon kina Western Samar Rep. Mel Senen Sarmiento at Ang Kasangga Partylist Rep. Teodorico Haresco, dapat paghandaan na ng Kongreso ang pagbibigay ng karagdagang kapangyarihan kay Aquino. Sinabi ni Sarmiento, kailangan magsagawa ng imbentaryo ang Department of Energy sa imbak ng langis sa bansa para maiwasang mangyari ang artificial gas rationing. Ayon kay Sarmiento, may mga kompanya ng la&amp;shy;ngis ang siguradong magsasamantala sa nangyayari ngayon sa mga nasabing lugar kaya bago pa man mangyari ito ay dapat magkaroon ng imbentaryo ang DOE para hindi malagay sa malaking problema ang mamamayan sa bansa. Ipinalalatag na rin ni Sarmiento sa gobyerno ang contingency measures nito upang hindi magkagulo sa bansa kung mangyari ang oil shortage.</body>
<link>http://www.philstar.com/Article.aspx?articleId=660991&amp;publicationSubCategoryId=92</link>
</article>
<article>
<title>Kulong sa gagamit ng cell phone habang nagmamaneho</title>
<author>Ni Malou Escudero</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Isinusulong na sa Se&amp;shy;nado ang panukalang batas na naglalayong pa&amp;shy;tawan ng pinakamabigat na multang P10,000 at 1-taong pagkabilanggo ang mga mahuhuling gu&amp;shy;magamit ng cellular phone habang nagmamaneho. Nakapaloob sa Se&amp;shy;nate Bill 2709 na inihain ni Sen. Manny Villar ang pagpapataw ng multang P10,000 sa ikatlong pag&amp;shy;labag, P3,000 sa ikalawa at P1,000 para sa mga first offenders. Nakasaad sa panukala na marami na ang naaaksidente sa pagmamaneho dahil abala ang driver sa pakikipag-usap o pagte-text. Ang paggamit din ng cellular phone ang isa sa itinuturong dahilan sa banggaan ng dalawang train ng MRT kamakailan. Sa report ng Philippine Global Road Safety Partnership (PGRSP) at ng Philippine National Police (PNP), ang cellphone-related accidents ay may 70 kaso lamang noong 2008 subalit tuma&amp;shy;lon ito sa 491 noong 2009. Papayagan lamang umano ang paggamit ng cell phone habang nagmamaneho ng sasakyan kung may nakakabit na accessories tulad ng earphone, microphone o jack na may kakayahan na magpadala at tumanggap ng mensahe. Maari ding gumamit ng cell phone kahit wa&amp;shy;lang accessories kung emergency ang pakay ng tawag.</body>
<link>http://www.philstar.com/Article.aspx?articleId=660992&amp;publicationSubCategoryId=92</link>
</article>
<article>
<title>Reseta kailangan sa pagbili ng condom</title>
<author>Ni Danilo Garcia</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Mahigpit na tinutulan ng isang grupo na nagsusulong sa “reproductive health bill” ang isang ordinansa na ipinasa sa isang mayamang barangay sa Muntinlupa City na nag-uutos na kailangang magpakita ng isang kustomer ng reseta buhat sa doktor para ma&amp;shy;kabili ng condom sa naturang lugar. Sinabi ni Elizabeth Angsioco, ng National Chair&amp;shy;person of the Democratic Socialists Women of the Phi&amp;shy;&amp;shy;lippines, na “unconstitutional” at paglabag sa kara&amp;shy;patan ng mga residente para sa kalusugan, edukasyon, pri&amp;shy;vacy at pagtatag ng pamilya ayon sa kanilang kagus&amp;shy;tuhan ang pagpasa ng ordinansa. Ipinasa ang naturang ordinansa nitong Enero 3 sa pangunguna ni barangay chairman Alfred Xerez-Burgos, Jr. dahil sa paniwala na isa umanong instrumento ng aborsyon ang mga kontraseptibo.&amp;nbsp; Naniniwala rin sila na maaaring makapatay ng sanggol at makasama sa kalusugan ng babae ang paggamit ng mga kontraseptibo at nagpapalakas sa “premarital sex”. Sa ilalim nito, kinakailangan muna magpakita ng reseta para makabili ng condom. Inaatasan rin ang lahat ng mga botika at pharmacist sa naturang barangay na itala ang mga datos sa ibinibentang mga kontraseptibo tulad ng bilang at petsa ng mga preskripsyon; pangalan at tirahan ng doktor; pangalan, bilang at manufacturer ng gamot; pangalan at address ng bumili; petsa ng preskripsyon at pirma ng pharmacist na tumanggap nito. Pinagbabawalan rin ng ordinansa ang lahat ng mga guro, mga advocates ng reproductive health, at mga social workers sa pagtuturo ng “sex education” sa loob ng naturang barangay ng walang kaukulang konsultasyon sa mga magulang ng mga mag-aaral habang mahigpit ring ipinagbabawal ang paglalagay ng mga patalastas para sa lahat ng uri ng kontraseptibo. Ang Barangay Ayala Alabang ang isa sa pinakamayamang barangay sa buong Pilipinas at may populasyon na higit 40,000.</body>
<link>http://www.philstar.com/Article.aspx?articleId=660993&amp;publicationSubCategoryId=92</link>
</article>
<article>
<title>Mandarin, Arabic ituturo sa HS studes</title>
<author>Ni Mer Layson</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Upang magkaroon ng internationally competitive graduates ang Pilipinas, sisimulan na ng Department of Education (DepEd) na ituro sa mga high school students sa bansa ngayong school year 2011-2012 ang Mandarin, na widely-used language sa world economic power China, at ang Arabic, na ginagamit na salita naman sa Middle East. Ayon kay Director Lolita Andrada, chief ng Bureau of Secondary Education ng DepEd, nais nilang ihanda ang mga Filipino students at ga&amp;shy;wing mas competitive ang mga ito sa global arena. Sa kasalukuyan ay ang English ang unang foreign language na mina-master ng mga piling se&amp;shy;condary students, habang ang iba pang foreign language na itinuturo na rin sa mga third at fourth year students ay ang Spanish, French, Japanese at German, sa ilalim ng Special Program in Foreign Language ng DepEd. Sinimulan ng DepEd ang pagtuturo sa mga piling school ng Spa&amp;shy;nish, Japanese at French noong school year 2009-2010, habang ang German ay itinuturo na rin simula nitong 2010-2011. Ang Spanish ay itinuturo na umano sa 54 high school, ang Japanese ay sa 12 high school, ang French sa 12 high school at ang German ay sa siyam na school sa buong bansa.</body>
<link>http://www.philstar.com/Article.aspx?articleId=660994&amp;publicationSubCategoryId=92</link>
</article>
<article>
<title>Due process hingi ni Gutierrez</title>
<author>Ni Butch Quejada</author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Nanawagan si Ombudsman Merceditas Gutierrez sa Kongreso na isailalim sa due process ang isinampang impeachment laban&amp;nbsp;sa kanya at hayaan ang Korte Suprema na madesisyunan muna ang kanyang apelang isinumite dito bago ituloy ang impeachment proceedings. Binigyan ng House committee on Justice si Gu&amp;shy;tierrez ng hanggang Marso 1 para sagutin ang dalawang impeachment complaints na isinampa laban sa kanya matapos na ibasura ng Korte ang petisyon nito na ipawalang saysay ang nasabing reklamo. Idiniin ni Gutierrez sa committee on Justice na dapat muna itong maghintay ng pinal na desisyon ng Supreme Court dahil mayroon pa naman siyang 15-araw para makapaghain ng mosyon sa SC. Binalaan pa ng Ombudsman si Justice Committee Chairman Rep. Niel Tupas Jr., na nilalabag nito ang kanyang karapatan na magkaroon ng due process ang kaso laban sa kanya.</body>
<link>http://www.philstar.com/Article.aspx?articleId=660995&amp;publicationSubCategoryId=92</link>
</article>
<article>
<title>Makilahok sa budget planning - Asilo</title>
<author></author>
<date>
<month>February</month>
<day>26</day>
<year>2011</year>
</date>
<body>MANILA, Philippines - Nanawagan kahapon si Manila Congressman Benjamin “Atong” Asilo, Chairman sa mga samahan na aktibong lumahok sa budget planning ng kani-kanilang barangay ayon sa napapaloob sa Local Government Code na nagtatadhana ng mga alituntunin ukol sa pagbuo ng Barangay Development Council (BDC) sa buong bansa. Napag-alaman rin mula kay Congressman Asilo, ng Manila first district at chairman ng House Committee on People’s Participation, na may memorandum cicular No. 2010-73 ang DILG na nagtatadhana ng mga alituntunin tungkol sa BDC sa bawat barangay. Ang BDC ay siyang inatasan ng batas na mag&amp;shy;handa ng barangay development plan at ng annual budget nito na binubuo ng barangay chairman, 7 ka&amp;shy;gawad, SK chairman, at apat (4) na galing sa people’s organization bukod pa sa kinatawan ng district congressman&amp;shy;. Nabatid rin mula sa kongresisa na tapos na siyang makipag-ugnayan sa mga barangay ng kanyang distrito para sa pagpapatupad ng barangay development plan at budget nito. “Kaya ako ay dumudulog sa iba’t ibang community groups na magpatala na sa kanilang mga barangay at tumulong para sa ikauunlad ng kanilang barangay,” dagdag pa ni Asilo.</body>
<link>http://www.philstar.com/Article.aspx?articleId=660996&amp;publicationSubCategoryId=92</link>
</article>
<article>
<title>OFW patay sa Libya!</title>
<author>Ni Ellen Fernando</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Minalas na masawi ang isang OFW matapos ata&amp;shy;kihin ng mga armadong militanteng Libyano ang kanilang project camp site habang kasagsagan ng sagupaan sa Benghazi City, Libya nitong nakalipas na linggo. Sa natanggap na report ng Migrante Middle East mula sa kanilang miyembro na nakabase sa Benghazi, nakalagak na sa morgue ng Jalo Hospital sa Benghazi ang hindi pa nakikila&amp;shy;lang Pinoy. Ayon kay John Leonard Monterona, regional director ng Migrante ME, nakatanggap siya ng tawag dakong ala-1:47 ng hapon noong Pebrero 25 hinggil sa pagkamatay ng isang OFW bunsod ng walang puknat na engkuwentro at barilan ng mga protester at government troops sa Benghazi. Inatake ng mga armadong lalaki ang camp site ng mga OFWs noong Pebrero 21. Sa takot ay tumakas umano ang nasabing Pinoy subalit sa kasamaang palad ay nahulog sa oil rig at posibleng tinamaan din ng bala. Samantala ang kanyang mga kasamahang OFWs ay lumikas na rin sa kanilang camp site at kabilang sa mga bumiyahe patungo sa border ng Egypt. Kinukumpirma na ng Department of Foreign Affairs nag nasabing ulat at ang pagkakakilanlan ng Pinoy. Kahapon ay duma&amp;shy;ting na sa Tunisia si&amp;nbsp;acting Secretary of Foreign Affairs Albert del Rosario matapos na tumulak&amp;nbsp;noong Biyernes ng gabi kasama si Foreign Affairs Usec. Esteban Conejos Jr. upang personal na pangunahan at tutukan ang ginagawang paglilikas sa OFWs mula Libya.&amp;nbsp; Umaabot na sa 3,500 Pinoy ang nakalabas na ng Libya at nasa relocations sites sa border ng Egypt at Tunisia. Bukod sa DFA hotline na 834-4580, 834-3245, 834-3240, at 834-4646, inilunsad na rin kahapon ng DFA ang 24-oras na “Libreng Tawag” sa pakikipagtulungan ng Smart Communications kung saan maaaring tumawag ang mga pamilya ng mga Pinoy sa kanilang kaanak sa Libya.&amp;nbsp;</body>
<link>http://www.philstar.com/Article.aspx?articleId=661184&amp;publicationSubCategoryId=92</link>
</article>
<article>
<title>UN umaksyon na vs Gadhafi</title>
<author>Ni Ellen Fernando</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Kumilos na ang United Nations upang mabigyan ng unilateral sanction o parusa si Libyan President Moammar Gadhafi dahil sa walang humpay na pagpatay sa mga sibilyan at protesters sa pagpapatuloy ng karahasan sa Libya. Ayon kay UN Secretary General Ban Ki-moon, umaabot na sa mahigit 1,000 katao ang nasasawi sa Libya. Tinukoy nito na lalong tumataas ang bilang ng mga namamatay dahil maging ang mga naisusugod na protesters sa mga ospital ay pinapasok at pinapatay ng mga armadong grupo na umano’y tagasuporat ni Gadhafi. Kahapon ay nagpulong ang UN sa pangunguna ni Ki-moon upang konkretong talakayin ang nagaganap na krisis sa Libya. Nakagawa na rin ng draft resolution ang France at United Kingdom para sa kahilingang bigyan ng parusa si Gadhafi. Kabilang sa mga sanction na inilatag ang pagpapatupad ng ‘arms embargo at travel ban laban kay Gadhafi at mga kapanalig nito bunga ng violation of international human rights. Bukod kay Ghadafi pa&amp;shy;rurusahan din ang apat na anak nito na aktibong namumuno sa karahasan. Samantala, inutos na ni US Pres. Barack Obama sa mga bangko sa US na i-freeze ang lahat ng assets ni&amp;nbsp;Gadhafi at itigil ang military aid nito sa Libya bilang parusa. Sa huling paglabas ni Ghadafi sa harap ng kanyang mga supporters sa Tripoli City kamakalawa ay nagbanta siyang bubuksan ang kanyang arsenal o taguan ng mga armas at kanyang aarmasan ang mga supporters upang siya ay ipaghiganti.</body>
<link>http://www.philstar.com/Article.aspx?articleId=661185&amp;publicationSubCategoryId=92</link>
</article>
<article>
<title>Gobyerno 'double time' na mapauwi ang OFWs sa Libya</title>
<author></author>
<date>
<month>February</month>
<day>27</day>
<year>2011</year>
</date>
<body>MANILA, Philippines - ‘Double time’ na ang ginagawang pagtatrabaho ngayon ng gobyerno upang maiuwi sa Pilipinas ang mga overseas Filipino workers na naiipit sa kaguluhan sa Libya. Ayon kay Deputy Presidential spokesperson Abigail Valte, may mga susunod pang OFWs ang mga batch na dumating kahapon mula sa Libya. Kahapon ay 97 OFWS na inilikas mula sa Libya ang sunud-sunod na dumating sa NAIA sakay ng chartered planes. Idiniretso sila sa mismong recruitment agencies na nagpaalis sa kanila, kung saan nakatanggap sila ng tig-P5,000 financial assistance habang wala pang sweldo mula sa kanilang employer sa nasabing&amp;nbsp;bansa. Sinabi ng agency na walang naging problema ang Pinoy workers na kanilang inilikas dahil matatanggap din ang mga sahod nito na kasalukuyang pinoproseso pa at handa rin silang ipadala sa Qatar kung nanaisin ng mga ito na doon naman maging skilled workers. Malou Escudero/Ludy Bermudo</body>
<link>http://www.philstar.com/Article.aspx?articleId=661186&amp;publicationSubCategoryId=92</link>
</article>
<article>
<title>Kung hindi nangyari ang EDSA 1, PNoy: Pinas baka natulad sa Libya</title>
<author>Ni Malou Escudero</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Bagaman at hindi pinangalanan, halatang si Senator Ferdinand “Bongbong” Marcos ang pinatatamaan kahapon ni Pangulong Aquino kahapon nang sabihin nito na malamang natulad sa Libya ang Pilipinas kung hindi nangyari ang EDSA People Power I kung saan napalayas sa kapangyarihan si dating Pangulong Ferdinand Marcos. “I do not think we could have become a Singapore had we stay the course with Marcos... We were far from becoming a Singapore. Were it not for EDSA we probably could have become another Libya,” sabi ng Pangulo. Matatandaan na sinabi ni Sen. Marcos na hindi naman kusang bumaba sa puwesto ang kaniyang ama dahil mistulang kinidnap sila at kung nagpatuloy umano ang panunungkulan ng kaniyang ama ay posibleng naging kasing unlad ng Singapore ang Pilipinas. Nilinaw naman ng Pangulo na obligasyon niyang ituwid ang nararapat at hindi niya gustong ungkatin ang sugat ng nakaraan.&amp;nbsp;&amp;nbsp; Ipinagmalaki ng Pa&amp;shy;ngulo na isa sa mga natamasa ng mamamayan sa nangyaring People Power I ay ang malayang pamamahayag at ang pagrespeto ng ibang bansa sa Pilipinas. Ginawa ni Aquino ang patama kay Marcos sa EDSA People Power awards sa Malaca&amp;ntilde;ang kahapon.</body>
<link>http://www.philstar.com/Article.aspx?articleId=661188&amp;publicationSubCategoryId=92</link>
</article>
<article>
<title>200 naospital sa abo ng Bulusan</title>
<author>Ni Joy Cantos</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Isinugod sa pagamutan ang may 200 katao matapos dumanas ng paninikip&amp;nbsp;ng paghinga&amp;nbsp;makaraang malanghap ang abo na ibinuga ng bulkang Bulusan sa bayan ng Irosin, Sorsogon. Sa report ng National Disaster Risk Reduction and Management Council (NDRRMC), sa bayan ng Bulan ay nasa 80 residente ang nagpagamot sa Rural Health Center habang 80 pa sa municipal hospital. Sa sobrang dami ng pasyente ay kinakapos na sa hospital bed ang municipal hospital sa Bulan. Bukod sa mga residente nasa 10,000 mga hayop ang nakaranas din ng respiratory disease at diarrhea sanhi ng ash fall. Kabilang dito ang 88 baka, 510 kalabaw, 288 ba&amp;shy;boy, 1,915 mga manok at 1,525 na mga bibe.</body>
<link>http://www.philstar.com/Article.aspx?articleId=661190&amp;publicationSubCategoryId=92</link>
</article>
<article>
<title>DSWD umapela sa mall owners para sa mga bulag na nagmamasahe</title>
<author>Ni Angie dela Cruz</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Nakikipag-ugnayan na ngayon ang Department of Social Welfare and Development sa mga mall owner at manager para maibalik muli ang mga bulag na nagmamasahe sa mga malls. Ang hakbang ay ginawa ng DSWD nang tanggalin ng mga mall owners ang mga ito&amp;nbsp;noong 2005 dahil sa pag-aaway away ng grupo. Ayon kay DSWD Secretary Dinky Soliman, hindi lang sa mga mall ang kanilang target ngayon kundi maging sa mga Metro Rail Transit stations at maging sa mga airport.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Naniniwala si Soliman na malaking tulong sa mga bulag ang pagmamasahe para kumita ang mga ito kahit na may kapansanan Nabatid na 10 porsyento ng kabuuang 4,000 workforce ng DSWD ay may kapansanan.</body>
<link>http://www.philstar.com/Article.aspx?articleId=661192&amp;publicationSubCategoryId=92</link>
</article>
<article>
<title>Presyo ng pagkain apektado</title>
<author>Ni Malou Escudero</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Nagbabala kahapon si Senator Francis “Kiko” Pangilinan na maaapektuhan ang presyo ng pagkain at ng mga pangunahing bilihin dahil sa nangyayaring gulo sa Libya. Ayon kay Pangilinan, kung patuloy na tataas ang presyo ng mga produktong petrolyo dahil nangyayari ang gulo sa mga oil producing countries ay tiyak na tataas din ang presyo ng pagkain. “We call on the Department of Agriculture, Department of Trade and Industry, and the Department of Finance to address worse case scenarios should oil prices and prices of other basic commodities rise due to the ongoing political turmoil in the Middle East,” sabi ni Pangilinan. Dapat aniyang i-monitor ang suplay ng pagkain at tiyakin ng National Food Authority na hind magkukulang ang stocks ng bigas. Hinikayat din ni Pangilinan ang DTI na bantayan ang presyo ng mga basic commodities at protektahan ang mga consumers mula sa mga mananamantala. Maging ang gobyerno ng ibang bansa sa Asia ay naghahanda na sa mga posibleng maging epekto ng gulo sa Libya.</body>
<link>http://www.philstar.com/Article.aspx?articleId=661193&amp;publicationSubCategoryId=92</link>
</article>
<article>
<title>'Word war' ni Gringo, Jim Paredes sumiklab</title>
<author>Ni Malou Escudero</author>
<date>
<month>February</month>
<day>27</day>
<year>2011</year>
</date>
<body>MANILA, Philippines - Hindi lamang sa pagitan nina Pangulong Aquino at Sen. Bongbong Marcos nagkakaroon ng ‘word war’ kaugnay sa ika-25 selebrasyon ng EDSA People Power 1 kundi maging sa pagitan nina Sen. Gregorio “Gringo” Honasan at Jim Paredes ng APO Hiking Society. Mistulang binuweltahan kahapon ni Honasan si Paredes dahil sa tweet nitong “They joined EDSA to save their asses against Marcos. When it was safe again, they launched their coups,” na hindi nagustuhan ni Honasan. Ayon kay Honasan, hindi na sana niya gustong patulan si Paredes pero hindi na maganda ang sinasabi nito sa mga itinuturing na “key players” ng EDSA People Power 1. “Twenty &amp;nbsp;years na ang batikos sa akin eh kaya napuno na ako,” sabi ng senador. Sa tweet pa ni Paredes halata umanong si Honasan ang pinasasaringan nito dahil sa sinasabi nitong naglunsad ng sunod-sunod na kudeta ng wala na ang mga Marcoses. Binanggit pa umano sa tweet ni Paredes, “Serial coup plotters who never accepted the people’s will except when they won in elections. They owe the people an apology. They were plain users without the nations good in mind,” ani Paredes. Pero sinabi ni Honasan na hindi maituturing na opportunism ang ilang taon niyang paglalabas-pasok sa kulungan, pitong taon na nasa underground, at 17 taon na pagiging sundalo. Wala anyang karapatan si Paredes na kuwestiyunin ang kaniyang naging partisipasyon sa EDSA 1 dahil miron lang. “Miron lang siya noong EDSA Revolution eh kami kung sumablay kami, todas kami,” sabi ni Honasan. Pinasaringan pa ni Honasan si Paredes na nagtungo umano sa Australia nang manamlay ang career dito sa Pilipinas at nagbabalik ngayon upang sabihin na isa siyang makabayan. “Eh noong malaos siya, umalis papuntang Australia dahil sa personal reason. Tapos ngayon bumalik siya, sinasabi niyang makabayan siya?” pahayag ni Honasan.</body>
<link>http://www.philstar.com/Article.aspx?articleId=661194&amp;publicationSubCategoryId=92</link>
</article>
<article>
<title>Sali me!</title>
<author></author>
<date>
<month>February</month>
<day>27</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=661419&amp;publicationSubCategoryId=92</link>
</article>
<article>
<title>Gadhafi pinarusahan na ng UN</title>
<author>Ni Ellen Fernando</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Inaprubahan na ng United Nations (UN) Security Council ang isang resolusyon na nagpapataw ng unilateral sanction at pagsasagawa ng imbestigasyon sa International Criminal Court (ICC) laban kay Libyan President Moammar Gadhafi dahil sa umano’y pagpapasimuno ng patayan sa Libya. Napagkasunduan ng 15 bansang kasapi ng pinaka-makapangyarihang bloc na UN Security Council&amp;nbsp;na agad na ipataw kay Gadhafi ang kaparusahan. Mula sa botong 15-0, ipinataw ng UN Security Council&amp;nbsp;ang “arms embargo” laban sa Libya at hiniling sa lahat ng member countries ng UN na i-freeze o ipitin ang lahat ng assets ni Gadhafi maging ang apat nitong anak na lalaki at isang babae. Sa arms embargo, mahigpit na ipinagbabawal sa Libya ang pag-import o pag-export ng mga armas&amp;nbsp;sa iba’t ibang&amp;nbsp;bansa&amp;nbsp;na maaaring gamitin ni Gadhafi sa karahasan. Napagkaisahan din na ipatupad ang “travel ban” kay Gadhafi,&amp;nbsp;sa lima niyang anak at sa&amp;nbsp;10 top associates (military at security officials) nito. Hindi rin makakaligtas si&amp;nbsp;Gadhafi sa war crimes tribunal na ICC dahil sa kasong&amp;nbsp;“crimes against humanity” bunsod ng pagpatay sa mga sibilyan at pag&amp;shy;labag sa international law. Noong Biyernes&amp;nbsp;ay nauna ng iutos&amp;nbsp;ni US President Barack Obama na i-freeze ang may P32 bil&amp;shy;yong assets ng Libya sa iba’t ibang bangko sa Estados Unidos&amp;nbsp;at itigil ang&amp;nbsp;military aid sa nasabing bansa.&amp;nbsp; Hindi naman pinayagan o hindi ikinonsidera ng mga miyembro ng UN Sec. Council ang pagpapatupad ng panukalang “no fly zone” sa Libya. Mismong si UN Sec. Gen.&amp;nbsp;Ban Ki-Moon ang nagkumpirma na&amp;nbsp;may mahigit 1,000&amp;nbsp;anti-goverment protesters at sibilyan&amp;nbsp;ang pinagpapatay na parang aso at karamihan ay may tama ng baril sa ulo&amp;nbsp;dahil sa walang puknat na pag-atake ng&amp;nbsp;tropa ni Gadhafi sa bahay-bahay at hideout ng mga palabang protesters. Dahil sa&amp;nbsp;nagaganap na civil war,&amp;nbsp;itinuturing ngayon na pinaka-mapanganib ang Libya sa buong mundo.</body>
<link>http://www.philstar.com/Article.aspx?articleId=661541&amp;publicationSubCategoryId=92</link>
</article>
<article>
<title>De Lima, Mrs. Mancao maghaharap</title>
<author>Ni Ludy Bermudo</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Nakatakdang magha&amp;shy;rap sina Justice Secretary Leila de Lima at ang misis ni dating P/Supt.&amp;nbsp;Cezar Man&amp;shy;cao na ngayo’y state witness sa Dacer-Corbito double murder case upang tuldukan ang love affair issue sa mister ng huli at sa kalihim. Sa Balitaan sa Tinapayan sa Sampaloc, sinabi ni Atty. Ferdinand Topacio, abugado ni Mancao, hindi lamang umano natuloy noong nakalipas na linggo ang pagkikita ni de Lima at misis ni Mancao na si “Maricar” o Dr. Ma. Carmen Mancao dahil kumplikado ang panahon ni de Lima. Nagpasiya umanong bumalik sa Pilipinas si Maricar dahil&amp;nbsp;nais nitong pabulaanan sa publiko ang kontrobersiya na may romantic love affair ang kaniyang mister at si de Lima. Dagdag pa ni Topacio, pabubulaanan din ni Maricar na sila umano ni Mancao ay magdi-divorce na. Muli umanong ise-set ang paghaharap nina Maricar at de Lima upang magbeso-beso sa harapan ng media para patunayan na walang relasyon o namumuong alitan sa kanila. Una nang umusok ang mga ulat na may sikretong love affair sina Mancao at de Lima nang maghain ng kasong domestic violence at maltreatment laban kay Mancao&amp;nbsp;ang isang Teresa Irene Abas, na nagsabing dati siyang common law wife ni Mancao. Sinabi din ni Abas na may relasyon si Mancao sa isang mataas na opisyal ng pamahalaan na responsable sa paglalagay sa kanya sa ilalim ng Witness Protection Program na tila ang pinatatamaan ay si de Lima. Itinuturing lamang ni de Lima na demolition job ang nasabing isyu para sirain ang kaniyang reputasyon.&amp;nbsp;</body>
<link>http://www.philstar.com/Article.aspx?articleId=661542&amp;publicationSubCategoryId=92</link>
</article>
<article>
<title>Impeachment vs Mercy itutuloy ng House</title>
<author>Ni Butch Quejada</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Takdang dinggin ng House Justice Committee ang kasong impeachment laban kay Ombudsman Merceditas Gutierrez. Sinabi ng vice chairman ng komite na si Ilocos Norte Rep. Rodolfo Farinas na binibigyan nila si Gutierrez ng sapat na panahon para sagutin ang mga akusasyon laban dito. “Binigyan namin siya, binibigyan at bibigyan pa rin ng bawat oportunidad na maiprisinta niya ang kanyang panig sa komite sa loob ng panahong ibinigay namin para sa kanya. Kahit hindi siya sumagot, itutuloy namin ang pagdinig sa Marso, 1, 2, 8 at 9,” sabi ni Farinas kahapon. Idiniin pa ni Farinas na mawawala ang karapatan ni Gutierrez na sumagot kapag hindi siya dumalo sa mga pagdinig. “Tinatalikuran na niya ang kanyang karapatan kapag hindi siya nagpakita. Ang totoo niyan, hindi na kakailangan ang pagdinig kung makakakuha lang kami ng 1/3 vote para maisampa ang article of impeachment,” dagdag ng mambabatas. Sinabi naman ni Iloilo Rep. Neil Tupaz na meron na lang si Gutierrez ng hanggang ngayong araw na ito, Pebrero 28, para sagutin ang mga akusasyon laban dito. Sinabi naman ni Gutierrez na ginagantihan lang siya ng mga mambabatas. Sinabi pa niya na sumasakay sa isyu ang mga mambabatas para pabanguhin ang kanilang pangalan. Iginiit ni Gutierrez na hindi niya ihahain ang kanyang sagot hangga’t walang pinal na desisyon ang Supreme Court sa kanyang petisyon laban sa justice committee.</body>
<link>http://www.philstar.com/Article.aspx?articleId=661543&amp;publicationSubCategoryId=92</link>
</article>
<article>
<title>NAT ipinagpaliban ng DepEd</title>
<author>Ni Mer Layson</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Ipinagpaliban kahapon ng Department of Education ang nakatakdang National Achievement Test (NAT) para sa lahat ng estudyante sa Grade 6 sa buong bansa. Ayon kay DepEd Sec. Armin Luistro, hindi muna maitutuloy sa Biyernes (Marso 4) ang NAT bunsod ng ‘delivery related concerns’. Sa halip na sa Marso 4, ay sa Marso 14 na lamang itutuloy ang nasabing pagsusulit. Ang NAT ang gagawing batayan kung dapat bang makapasok sa secondary o high school ang isang mag-aaral. “It will be administered to all Grade 6 pupils both from public and private elementary school nationwide,” ani Luistro.</body>
<link>http://www.philstar.com/Article.aspx?articleId=661544&amp;publicationSubCategoryId=92</link>
</article>
<article>
<title>11 Pinoy na lang nawawala sa NZ</title>
<author>Ni Ellen Fernando</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - May 11 Pinoy na lang ang nawawala sa naganap na 6.3 magnitude na lindol sa New Zealand noong Martes.&amp;nbsp; Sa report ng Embahada ng Pilipinas sa Department of Foreign Affairs (DFA), hindi 12 ang nawawala kundi 11 na lang dahil naberipika na ang isa sa nakatalang pangalan na Elisa Torres na unang inakalang Pinoy&amp;nbsp;ay isang dayuhan. Sa ipinalabas na&amp;nbsp;listahan ng DFA, ang mga nawawalang Pinoy ay sina Jesse Lloyd Redoble, John Christopher Chua, Ezea Mae Medalle, Emmabel Anova, Jewel Francisco, Ivy Jane Cabunillas, Mary Louise Anne Amantillo, Valquin Bensurto, Rhea Mae Sumalpong, Erica Nora, at Lalaine Agatep. Sinabi ng DFA na wala pa ring naililigtas sa 11&amp;nbsp;nabanggit simula nang isagawa ang search and rescue operations sa CTV building. Tinatayang umaabot sa 50 katao na karamihan ay mga estudayante mula sa Pilipinas, China, Japan, Thailand at iba pang bansa ang kabilang sa mga na-trap sa CTV building. Umakyat na sa&amp;nbsp;147 ka&amp;shy;tao ang patay at mahigit 200 pa ang nawawala.</body>
<link>http://www.philstar.com/Article.aspx?articleId=661545&amp;publicationSubCategoryId=92</link>
</article>
<article>
<title>686 sunog nitong Enero</title>
<author>Ni Ricky Tulipat</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Umabot sa 686 sunog ang naitala ng Bureau of Fire Protection sa bansa nito lang Enero 2011. Base sa talaan ng BFP Intelligence and Investigation Division, sa kabuuang 686 kung saan 68 katao ang nasawi, nasa 512 ang accidental fires, 17 ang intentional, 150 ang iniimbestigahan, habang pito ang hindi pa matukoy ang dahilan. Kabuuang halagang P240 milyon naman ang napinsalang ari-arian. Kaya naman sa pangambang lalong lumobo ang naturang bilang sa pagpasok ng Marso, ang itinuturing na Fire Prevention month,&amp;nbsp;inatasan kahapon ni DILG Jesse Robredo ang BFP na maging vigilante sa kanilang kampanya sa sunog upang maiwasan ang ganitong kataas na bilang. Itinuturing ang buwan ng Marso na mas kritikal bunga na rin ng mainit na panahon na nagiging sanhi ng sunog.</body>
<link>http://www.philstar.com/Article.aspx?articleId=661546&amp;publicationSubCategoryId=92</link>
</article>
<article>
<title>Price freeze sa presyo ng langis hirit</title>
<author>Ni Ricky Tulipat</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Sa pangambang tumaas ang presyo ng langis dahil sa kaguluhan sa bansang Libya, humirit ng price freeze ang grupo ng tsuper kay Pangulong Aquino. Naniniwala si Piston Secretary General George San Mateo na gagamitin lamang ng ilang oil company sa bansa ang kaguluhang nagaganap sa Libya para magtaas ng presyo ng langis. Patunay anya dito ang nakaambang P2.50 oil hike sa susunod na buwan. Nagbanta rin ang Piston na kung magsasagawa ng oil price hike ang mga kumpanya ng langis ay maglulunsad sila ng malawakang kilos protesta. Ang price freeze ang tanging paraan para hindi umano magamit ang sitwasyon sa Libya ng mga mapagsamantalang oil companies.&amp;nbsp;</body>
<link>http://www.philstar.com/Article.aspx?articleId=661547&amp;publicationSubCategoryId=92</link>
</article>
<article>
<title>Vice mayor ng Caloocan laging nagwo-walkout</title>
<author>Ni Danilo Garcia</author>
<date>
<month>February</month>
<day>28</day>
<year>2011</year>
</date>
<body>MANILA, Philippines - Binira ng mga miyembro ng Sangguniang Panglungsod ng Caloocan ang palaging pagwa-walk out ni Vice-Mayor Egay Erice na nagiging dahilan ng pagkabalam ng mga dapat tapusin sa konseho kabilang na dito ang ordinansa tungkol sa pagsuporta sa programa ni Pangulong Aquino na Pangtawid Pamilyang Pilipino na layuning matulungan ang mga maralitang residente ng lungsod. Noong nakalipas na sesyon ay muling nag-walk out si Erice bilang presiding officer ng Sangguniang Panglungsod. Ayon sa mga taong nasa gallery na palaging nakakapanood ng sesyon, hindi ito ang kauna-unahang nag-walk out si Erice kaya’t ilang beses na ring nabibitin ang trabaho ng Sangguniang Panglungsod. Sa pinakahuling pag-walk out ni Erice nitong Martes, Pebrero 22, ay hindi na napigilan ng ilang konsehal na magsalita kung saan ay sinabi ng mga ito na hindi tamang gawi ang ipinakikita ng kanilang vice-mayor.</body>
<link>http://www.philstar.com/Article.aspx?articleId=661548&amp;publicationSubCategoryId=92</link>
</article>
</data>