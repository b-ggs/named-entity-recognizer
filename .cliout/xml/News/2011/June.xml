<?xml version="1.0" encoding="ISO-8859-1" ?>
<data>
<article>
<title>Divorce haharangin</title>
<author>Nina Doris Franche at Gemma Garcia</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Haharangin ng Catholic Bishops Conference of the Philippines (CBCP)&amp;nbsp;at ilang kongresista ang planong gawing legal ang diborsiyo sa Pilipinas. Ayon kay Fr. Francis Lucas, tumatayong spokesman ng CBCP,&amp;nbsp;hindi na kailangan pa ang&amp;nbsp;diborsiyo sa bansa dahil may annulment naman para sa pagpapawalang bisa sa kasal ng&amp;nbsp;isang mag-asawa. Tulad ng kanilang pagtutol sa Reproductive Health Bill, sinabi ni Lucas na hindi rin dapat&amp;nbsp;bigyan ng pansin ang&amp;nbsp;usapin sa Kamara dahil kinokontra nito ang pinag-isang dibdib sa harap ng Diyos.&amp;nbsp; Muling nabuhay ang isyu ng diborsyo sa Kamara nang maipasa ang kahalintulad na batas sa Malta. Ayon naman kay Ala&amp;shy;gad Partylist Rep. Rodante Marcoleta, malabong maipasa ang divorce bill sa bansa dahil maraming lalaking Kongresista ang hindi pabor sa panukalang batas.&amp;nbsp; Bukas naman si Marikina Rep. Miro Quimbo na matalakay at mapagdebatihan ang Divorce Bill bagamat kontra siya dito subalit dapat rin umanong malinaw ang grounds ng mga ponente ng panukalang batas tulad sa aspeto ng pambubugbog sa asawa at alcoholism. Naniniwala si Quimbo na hindi na patok na grounds ang psychological incapacity at irreconcilable differences para isulong ang panukalang diborsyo sa Pilipinas. Para naman kay CIBAC party list Rep. Sherwin Tugna, hindi pa napapanahon at wala sa timing ang referendum sa bansa kayat hindi ito dapat ma&amp;shy;ging prayoridad ng gobyerno upang pagkagastusan dahil mas marami pang isyung dapat tutukan at gastusan ang pamahalaan. Wika niya, ang kasal ay isang sagradong pundasyon ng pamilya na dapat protektahan ng pamahalaan kung saan dapat din umanong ikonsidera ang ekonomiya ng bansa bilang third world country at kulang sa kumpletong edukasyon ang maraming Pinoy. Sa tingin pa ni Tugna hindi pa umano handa ang bansa sa highly liberated na batas ng divorce bill dahil maari lamang itong magdulot ng&amp;nbsp;problema sa halip na solusyon sa problema ng bansa.</body>
<link>http://www.philstar.com/Article.aspx?articleId=691768&amp;publicationSubCategoryId=92</link>
</article>
<article>
<title>350,000 OFWs mawawalan ng trabaho sa Saudi!</title>
<author>Ni Ellen Fernando</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Nanganganib na mawalan ng trabaho ang may 350,000 overseas Filipino workers sa Saudi Arabia matapos ianunsiyo ng Labor Ministry ng Saudi na hindi na ire-renew pa ang mga kontrata o employment contract ng mga dayuhang manggagawa kabilang na ang milyong Pinoy workers na nagtatrabaho at nanatili sa Saudi ng anim (6) na taon. Sinabi ni John Leonard Monterona, regional coordinator ng Migrante-Middle East, isang seryosong usapin ang bagong patakaran ng Saudi sa mga manggagawang dayuhan kung saan prayoridad nila ngayon na mabigyan ng trabaho ang mga Saudi nationals. Sa ilalim ng Saudization ay kailangang mag-employ o tumanggap ng mga empleyado o manggagawang Saudi nationals ang mga foreign, private at locally owned companies sa Saudi. Ang Saudization na nagbibigay ng prayoridad sa&amp;nbsp; mamamayan ng Saudi na walang trabaho ay nabigong maimplementa ng Saudi Labor Ministry matapos na maisabatas ito may 5 taon na ang nakalilipas. Sa datos ng Migrante, mula sa 1.2 milyong Pinoy na nagtatrabaho sa natu&amp;shy;rang bansa ay 60% dito ay mga nare-hire at 40% o 350,000 OFWs ang may 6-taon nang nagtatrabaho na inaasahang maapektuhan sa “6-yr. work permit cap” na ipinatutupad ng Saudi. May 10 milyong dayuhang manggagawa ang nasa Saudi at ang Pilipinas ang may pinakamala&amp;shy;king bilang ng mga manggagawa doon na sinundan ng Pakistan, Bangladesh at iba pang bansa. Bukod sa Saudi, ipinatutupad na rin sa Korea at Japan ang limitasyon sa pagtanggap at pananatili ng mga manggagawang Pinoy at iba pang foreign workers.</body>
<link>http://www.philstar.com/Article.aspx?articleId=691769&amp;publicationSubCategoryId=92</link>
</article>
<article>
<title>PNoy, Bolkiah may 'one-on-one'</title>
<author>Ni Rudy Andal</author>
<date>
<month>June</month>
<day>01</day>
<year>2011</year>
</date>
<body>BANDAR SERI BAGAWAN, Brunei - Magkakaroon&amp;nbsp;ngayon ng one-on-one meeting sina Pangulong Aquino at Sultan Haji Hassanal Bolkiah Mu’zzadin Waddaulaha ng Brunei kaugnay sa 2-araw na state visit ni PNoy dito. Lulan ng kanyang presidential plane mula sa Villamor Airbase ay darating ngayong alas-10:30 ng umaga si Pangulong Aquino kasama ang kanyang delegasyon sa Bandar Seri Begawan International Airport. Makikipagpulong din ang Pangulo sa Filipino community sa Brunei na gaganapin sa Rizqun International Hotel. Nasa 14,000 ang Pinoy workers dito na pawang mga engineers, guro at hotel staff. Sasaksihan din ni Aquino ang paglagda sa Memorandum of Understanding sa turismo, agrikultura, shipping and trade at sports sa pagitan ng gobyerno ng Pilipinas at Brunei.</body>
<link>http://www.philstar.com/Article.aspx?articleId=691770&amp;publicationSubCategoryId=92</link>
</article>
<article>
<title>Isdang namatay sa fishkill 'wag kainin</title>
<author>Ni Doris Franche</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Huwag kainin ang mga isdang namatay sa fishkill. Ito naman ang payo ng Department of Health (DOH) sa publik matapos na magkaroon ng fishkill sa Taal Lake sa Batangas. Ayon kay DOH National Epidemiology Center Chief Dr. Eric Tayag, hindi pa malinaw ang dahilan kung ano talaga ang ikinamatay ng mga nasabing isda, mas mabuting iwasan nang kumain nito. Sakali aniyang makakain ng mga namatay na isda, posibleng magdulot ito ng pagsakit ng tiyan o pagkakaroon ng pamamantal kaya ipinapayo ng DOH na pumunta agad sa ospital upang alamin kung nagdulot ito ng pagkalason. Una nang napaulat na posibleng namatay ang mga isda sa Taal Lake dahil sa kakulangan ng oxygen sa tubig bunsod ng paiba-ibang klima ngunit sinabi ni Tayag na posible ring bunsod ito ng bacteria o iba pang mikrobyo na nangyayari sa ibang bansa.</body>
<link>http://www.philstar.com/Article.aspx?articleId=691771&amp;publicationSubCategoryId=92</link>
</article>
<article>
<title>Taiwanese products na may 'DEHP' tukoy na</title>
<author>Ni Doris Franche</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Tinukoy na ng Taiwan Food and Drug Administration (TFDA) ang ilang produkto na pinaniniwalaang kontaminado DEHP, isang uri ng kemikal na ginagamit sa paggawa ng mga plastic products. Kabilang sa mga produktong ito ay Nature House Lactic Acid Bacteria (apple vinegar-flavored lactic acid powder) na gawa ng King Car Group; Skinny Dietary Drinks ng Chang Gung Biotechnology Corp.; Taiwan Sugar Ginger Clam Tablets ng Taiwan Sugar Corp. at Dongli Sports Drinks at Dongli Lemon Sports Drinks. Sa Pilipinas, nakikipag-ugnayan na rin sa Bureau of Customs at mga local governments officials ang mga health officials ng bansa para matiyak na ligtas sa mga “high-risk” products galing Taiwan ang publiko. Ayon kay FDA deputy director Nazarita Tacandong, partikular din umano nilang tututukan ang mga eskuwelahan sa harap na rin ng nalalapit na pagbubukas ng klase. Una ng ipinag-utos ng FDA sa mga supermarkets at mga retail stores ang pag-recall sa mga Taiwanese products na pinaniniwalaang kontaminado ng kemikal na DEHP o Di(2-ethylhexyl) phthalate. Ang mga nabanggit na produkto ay klasipikadong carcinogenic o nakakakanser kung regular ang intake. Kamakalawa ay&amp;nbsp;boluntaryo na ring tinanggal ng ilang mga supermarkets ang&amp;nbsp;mga produktong galing sa Taiwan upang matiyak ang kaligtasan ng mga consu&amp;shy;mers.</body>
<link>http://www.philstar.com/Article.aspx?articleId=691772&amp;publicationSubCategoryId=92</link>
</article>
<article>
<title>Ok ng Kongreso sa PLDT-Digitel merger di kailangan - Enrile</title>
<author>Ni Malou Escudero</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Nilinaw kahapon ni Senate President Juan Ponce Enrile na hindi na kailangang aprubahan pa ng Kongreso ang pagsasanib ng dalawang communication firm na PLDT at Digitel lalu pa’t tiniyak ng PLDT na bentahe ito sa mga consumers. Sa ginanap na hearing ng Senate Public Service Committee sa Senado, siniguro ni Atty. Rey Espinosa, director at pinuno ng Regulatory Franchising ng PLDT na lalakas pa&amp;nbsp;at ipagpapatuloy ang paggamit ng unlimited calls at text messages ng Sun cellular ng makuha ang share of stocks nito ng Philippine Long Distance Telephone (PLDT) mula sa Digitel Telecommunications Incorporated (Digitel) na may-ari ng Sun cellular. Ayon kay Enrile, isang share-swap ang namagitan o pagkontrol sa share of stocks ng Digitel at ‘di pagbili ng ownership ng Sun cellular, kaya’t &amp;nbsp;di na rin kailangan ang congressional approval. “There is no need for approval of Congress about the merger of Sun Digitel and PLDT because the &amp;nbsp;Congress itself that gives license to telecoms franchise, allowed the Digitel to sell the controlling interests of the succeeding company, like the PLDT-Smart,” &amp;nbsp;ayon kay Enrile. Pinaliwanag ni Espinosa na saklaw na ng unli call at text ng sun cellular ang Luzon, Visayas at Mindanao dahil magagamit na nito ang mga makabagong pasilidad ng PLDT. “Kaya sa PLDT tuluy-tuloy po and Unli. At ito ay magiging mas malakas at mas malawak pa sa buong Luzon, Visayas at Mindanao. Mas marami na makikinabang sa Sun unli,” &amp;nbsp;ayon kay Espinosa. Nilinaw din ni Espinosa na walang paglabag sa batas o sa legislative franchise ang transaksyon dahil ang layunin nito ay ang mapahusay at mapalakas pa ang serbisyo sa publiko. Isinagawa ang pagdinig batay na rin sa &amp;nbsp;resolusyon ni Sen, Joker Arroyo na naglalayon namang linawin ang magiging epekto nito sa mga consumers.</body>
<link>http://www.philstar.com/Article.aspx?articleId=691774&amp;publicationSubCategoryId=92</link>
</article>
<article>
<title>Banco Filipino ginigipit - Yasay</title>
<author>Ni Mer Layson</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Patuloy umano sa panggigipit ang pamunuan ng Banko Sentral ng Pilipinas (BSP) sa mga opisyal at empleyado ng Banco Filipino. Sa pahayag ni Atty. Pefecto Yasay Jr., Vice Chairman ng Banco Filipino, ayaw umanong bigyan ng pagkakataon ng BSP na muling bumangon ang Banco Filipino para sa kanilang pansamantalang pagsasara. Ani Yasay, ang mandato at ibinigay na kapangyarihan sa BSP ay protektahan ang mga depositor at ang mga bangko, pero ang ginagawa umano ng BSP sa Banco Filipino ay kabaligtaran dahil sila pa ang pasimuno para siraan at pabagsakin sila sa lara&amp;shy;ngan ng pagbabangko sa bansa.“Temporary lamang ang aming pagsasara, pero ang lahat ng rekord namin ay itinago na ng BSP, ayaw nila kaming bigyan ng pagkakataon para sa isinasagawa naming rehabilitation,” ani Yasay. Sabi pa ni Yasay, ang Banco Filipino ay may kabuuang P42-B asset, na karamihan ay nasa real property sa ibat-ibang panig ng bansa kumpara sa P19-bilyon na liabilities pero ipinasara na sila ng BSP.</body>
<link>http://www.philstar.com/Article.aspx?articleId=691776&amp;publicationSubCategoryId=92</link>
</article>
<article>
<title>Anti-political dynasty bill umusad na sa Kamara matapos ang 10 taon</title>
<author></author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Sa kauna-unahang pagkakataon sisimulan na ang pagdinig ng House Committee on Suffrage and Electoral Reforms ang panukalang batas kaugnay sa Anti-Political Dynasty Act, sampung taon matapos itong ihain ni Bayan Muna Rep. Teddy Casi&amp;ntilde;o. Ayon kay Casi&amp;ntilde;o, wala pang anti-dynasty bill ang naipasa sa komite o uma&amp;shy;bot sa botohan sa plenaryo sa kasaysayan ng Kamara at matapos itong maihain noong 2001 ay ngayon lamang ito pag-uusapan. Nabatid na ang kasalukuyang Committee chairman ay si Cavite Rep. Elpidio Barzaga Jr. na apektado rin ng House Bill 3431 dahil ang kanyang asawa ay kasalukuyang Alkalde ng Dasmari&amp;ntilde;as City. Sinabi ni Casino na isinusulong nila ang anti-dynasty law dahil wala silang conflict of interest sa panukalang batas kayat dapat nang simulan ang diskusyon at debate sa Kongreso. Ayon pa kay Casino, tiyak na kokontrahin ito ng may 125&amp;nbsp; kongresista mula sa pamilya ng mga pulitiko kabilang na dito ang pamil&amp;shy;ya Arroyo. (Butch Quejada/Gemma Garcia)</body>
<link>http://www.philstar.com/Article.aspx?articleId=691778&amp;publicationSubCategoryId=92</link>
</article>
<article>
<title>US investors interesadong magnegosyo sa Subic, Gapo</title>
<author>Ni Butch Quejada</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Dahil bumilib sa mabilis na pag-asenso ng Subic Freeport ang dalawang Amerikanong senador na bumisita sa bansa kamakailan, nagtungo si Olongapo Mayor James “Bong” Gordon, Jr. sa Estados Unidos sa paanyaya ng mga negosyante duon na interesadong mamuhunan sa Subic at Olongapo. Si Gordon ay nakatakdang makipagpulong sa mga Amerikanong investor gayundin sa mga Filipino communities&amp;nbsp;upang ipaalam ang mga negos&amp;shy;yong maaring pasukin ng mga ito sa Subic at Olongapo at makibahagi sa lalo pang ikasusulong ng lokal na ekonomiya gayundin makapaglikha ng mas marami pang trabaho para sa mga residente ng malalapit na komunidad. Kamakailan ay duma&amp;shy;law sa Subic sina Senador Dan Inouye ng Hawaii at Thad Cochran ng Mississippi at nasorpresa ang mga ito sa nakita nilang pagbabago. Mula sa da&amp;shy;ting pinakamalaking base militar ng US sa ibang bansa, ang&amp;nbsp;tumambad sa kanila ay isang progresibong sentro ng komersyo at turismo. Ayon kay Gordon, posi&amp;shy;tibo ang naging reaksyon ng kanyang mga nakapulong sa mga unang araw ng kanyang pagbisita sa US. Nagpahiwatig diumano ang karamihan sa mga ito ng matinding interes na mamuhunan sa Subic at Olongapo.</body>
<link>http://www.philstar.com/Article.aspx?articleId=691780&amp;publicationSubCategoryId=92</link>
</article>
<article>
<title>Pag-overhaul sa prison system inutos ni PNoy sa DILG, DOJ</title>
<author>Ni Angie dela Cruz</author>
<date>
<month>June</month>
<day>01</day>
<year>2011</year>
</date>
<body>MANILA, Philippines - Pinakilos ni Pangulong Noynoy Aquino ang Department of Interior and Local Government (DILG) at Department of Justice (DOJ) na magtulungan sa pag-overhaul sa prison system sa bansa. Binigyang diin ng Pangulo na marapat lamang na maisaayos sa lalung madaling panahon ang pagbusisi sa mga sistemang ipinaiiral sa mga&amp;nbsp;kulungan sa bansa upang maiwasan ang pagkakaloob ng VIP treatment sa mga prominente at kilalang mga bilanggo. Sa ilalim anya ng kanyang administrasyon, walang mayaman, walang mahirap ang trato sa mga bilanggo at dapat dito ay pantay pantay. Mas mainam anya na magkaroon ng agad na pagbabago sa mga sistemang ipinatutupad sa loob ng mga kulungan sa bansa para magsilbi itong lugar para magbago ang bawat nagkasala sa batas&amp;nbsp; at hindi lugar ng karahasan, pagsisiksikan at hindi makataong pagtrato sa ilang mga bilanggo.</body>
<link>http://www.philstar.com/Article.aspx?articleId=691782&amp;publicationSubCategoryId=92</link>
</article>
<article>
<title>Not guilty - Ampatuan Sr.</title>
<author>Ni Danilo Garcia</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Matapos ang matagal na paghihintay, naghain na ng kanyang “not guilty plea” si dating Maguindanao Governor Andal Ampatuan Sr. kaugnay ng 57 bilang ng murder charges ukol sa karumal-dumal na Maguindanao massacre noong Nobyembre 2009. Kasama si Nicodemus Tolentino, kilala rin bilang Mohammad Datumanong, naghain ng “not guilty plea” ang dalawa sa sala ni Quezon City Regional Trial Court branch 221 Judge Jocelyn Reyes-Solis sa Camp Bagong Diwa, Taguig City. Sa mga inilabas na saksi ng panig ng pro&amp;shy;se&amp;shy;kusyon, itinuturo si Andal Sr. na siya umanong nag-mastermind sa pagpaslang sa 57 katao kabilang ang higit sa 30 mamamahayag nang harangin ang convoy ng mga ito sa bayan ng Ampatuan sa Maguindanao. Nagkaroon naman ng kaguluhan sa panig ng mga naiwang pamilya ng biktima makaraang magsisigaw ang mga ito sa galit matapos ang “not guilty plea” ni Ampatuan.&amp;nbsp; Dahil dito, hiniling ni defense lawyer Sigfrid Fortun na palabasin ng korte ang mga ito kabilang na si prosecution lawyer Nena Santos.&amp;nbsp;Nagbigay naman ng babala si Judge Solis-Reyes sa mga nag-iingay. Ipinagpaliban naman ng korte ang “arraignment” laban kay dating ARMM Governor Rizaldy Ampatuan at 20 pang iba habang hindi pa naaaksyunan ng korte ang inihaing mosyon ng mga ito.&amp;nbsp; Una namang naghain ng “not guilty plea” si Andal Ampatuan Jr., dating alkalde ng bayan ng Datu Unsay, Maguindanao. Kabilang sa mga sak&amp;shy;sing itinuro si Andal Sr. na utak ng krimen sina Kenny Dalandag at Lakmodin Saliao na kapwa nagsabi sa korte na naroroon ang akusado sa dalawang pulong sa pagpaplano sa krimen.&amp;nbsp; Kasama rin umano dito ang mga anak na si Zaldy at Andal Jr. kung saan iginiit umano ng huli na paslangin ang lahat ng kasama sa convoy para walang maging saksi. Bukod sa naturang mga kaso, nahaharap rin ang pamilya Ampatuan sa kasong “money laundering” sa Anti-Money Laundering Council (AMLC).&amp;nbsp; Hiniling rin ng pamilya ng mga biktima sa Bangko Sentral ng Pilipinas na i-freeze ang mga asset ng pamilya at naghain rin ng kasong “plunder” laban sa mga akusado dahil sa pagkakaroon umano ng nakaw na yaman na aabot sa higit sa halagang P200 milyon. Nahaharap rin ang pa&amp;shy;milya Ampatuan sa kasong rebelyon makaraang ma&amp;shy;diskubre ang “armory” ng malalakas na kalibre ng baril at bala na nakatago sa loob ng kanilang mga ari-arian. (May ulat ni Angie dela Cruz)</body>
<link>http://www.philstar.com/Article.aspx?articleId=692118&amp;publicationSubCategoryId=92</link>
</article>
<article>
<title>Menor de edad na mahuhuling umiinom ng alak, ikakalaboso</title>
<author>Ni Gemma Garcia</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Paparusahan na ang mga menor de edad na mahuhuling umiinom ng anumang uri ng alak at iba pang katulad nito na nakalalasing. Ito’y sa sandaling maipasa ang House bill 4589 na inihain ni 2nd District, Caloocan City Rep. Mary Mitzi Cajayon upang mapigilan na ang mga menor de edad sa pag-inom ng alak na siyang nagiging dahilan ng mga kirmen na kinasasangkutan ng mga kabataan. Paliwanag ni Caja&amp;shy;yon, base sa pag-aaral ng World Health Organizationn (WHO), dalawa sa 10 Filipino na may edad 15 hanggang 18 taong gulang ay hindi kuntento sa pag-inom ng dalawang bote ng alak.&amp;nbsp; Ayon naman kay Dr. Invnhoe Escartin, chief ng Health Program Division ng Department of Health (DOH), na karamihan sa mga Filipino ay sobra-sobrang uminom ng alak na nagiging dahilan upang makagawa sila ng domestic violence tulad ng rape at physical abuse. Itinatadhana ng natu&amp;shy;rang panukala na mas kilala bilang “Anti-Underage Drinking Act of 2011” ang tatlong buwan na pagkakakulong at multa na hindi bababa sa P10,000 para sa mga lalabag dito samantalang ang mga menor de edad na lalabag dito ay ipapatupad ang nakasaad sa Presidential Decree 603 o mas kilala bilang Child and Youth Welfare Code. “Underage alcohol use increases the risk of carrying out, or being a&amp;nbsp;victim of, physical or sexual assault, harm the growing brain&amp;nbsp;especially when teens drink a lot, plays a role in risky sexual behavior which can increase the chance of teen pregnancy and sexually&amp;nbsp;transmitted diseases (STDs) including human immunodeficiency virus&amp;nbsp;(HIV), and affects how well a young person judges risks and makes&amp;nbsp;sound decisions, among many other problems,” ayon kay Cajayon. Ipinagbabawal din ang pagpasok ng mga menor de edad sa beer houses, videoke bars, night clubs at anumang establisimyento na nag-aalok ng katulad na serbisyo anumang oras at araw kahit na kasama nila ang kanilang mga magulang, guardians, elders at relatives.</body>
<link>http://www.philstar.com/Article.aspx?articleId=692119&amp;publicationSubCategoryId=92</link>
</article>
<article>
<title>Cellphone nakaka-brain cancer?</title>
<author>Ni Doris Franche</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Nababahala ang World Health Organization (WHO) sa mas tumataas na posibilidad sa pagkakaroon ng brain cancer ng mga gumagamit ng cellular phones lalo na ang madalas na tumatawag. Batay sa panibagong research ng International Agency for Research on Cancer (IARC), sinabi&amp;nbsp;ng WHO na ang cellphone ay inilista na nila bilang isang health hazard kahanay ng lead, aso ng sasakyan at chloroform. Bagama’t nilinaw ng WHO na konklusyon pa lang ito at wala pang kongkretong patunay, ipinayo ng ahensiya na mag-text na lang o gumamit ng headset kapag tumatawag. Sa pamamagitan nito, mababawasan daw ang exposure ng tao sa carcinogenic material. Umaabot sa 31 scientists ang nagsagawa ng pag-aaral mula sa 14 na bansa kabilang na ang Amerika.</body>
<link>http://www.philstar.com/Article.aspx?articleId=692120&amp;publicationSubCategoryId=92</link>
</article>
<article>
<title>DOTC Sec. de Jesus nagbitiw</title>
<author></author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Kinumpirma na ng Department of Transportation and Communications ang ginawang pagbibitiw sa puwesto ni Secretary Jose ‘Ping’ de Jesus. Mismong si DOTC Undersecretary at spokesman Dante Velasco ang nag-anunsiyo sa pagsusumite ni de Jesus ng irrevocable resignation letter kay Pangulong Aquino noong Lunes at magiging epektibo sa Hunyo 30. Tiniyak rin ni Velasco na hindi magli-leave of absence si de Jesus at tatapusin nito ang kaniyang trabaho bago tuluyang bumaba sa puwesto. Tumanggi naman si Velasco na sabihin ang dahilan ng pagbibitiw ni de Jesus, bagamat nilinaw na personal na rason ito at walang kinalaman sa kaniyang kalusugan. Kinumpirma naman ng Malaca&amp;ntilde;ang na tinanggap na ni Pangulong Aquino ang pagbibitiw ni de Jesus pero itinanggi na kaya aalis ito sa Gabinete ay dahil hindi na masaya ang Pa&amp;shy;ngulo sa performance nito at sa isyu ng Stradcom. Nilisan ni de Jesus ang kaniyang puwesto sa kainitan ng kontrobersiya sa ginawang pag-raid ng mga armadong lalaki sa tanggapan ng Stradcom na siyang IT service provider ng Land Transportation Office (LTO), noong Disyembre 9, 2010. Posible umanong naiipit si de Jesus sa nag-aaway na dalawang grupo sa LTO kung saan sakaling naglabas ito ng desisyon at hindi sinang-ayunan ng pamahalaan kayat minabuting magbitiw na lamang ito sa pwesto. Ang naturang raid ay inimbestigahan na ng Department of Justice base na rin sa kahilingan ng DOTC. Bago naging DOTC secretary si de Jesus ay naging Kalihim rin ng Department of Public Works and Highways (DPWH) noong panahon ng pamumuno ng yumaong President Corazon Aquino. (Mer Layson/Rudy Andal/)</body>
<link>http://www.philstar.com/Article.aspx?articleId=692121&amp;publicationSubCategoryId=92</link>
</article>
<article>
<title>'1 Billion trees' project ginamit ni Leviste sa VIP treatment</title>
<author>Ni Doris Franche</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Ginamit&amp;nbsp;ni&amp;nbsp;dating Ba&amp;shy;tangas Governor Antonio Leviste ang kanyang ‘1 Billion Trees” project upang makakuha umano ng VIP treatment mula sa New Bilibid Prisons (NBP). Ito ang nakita ng Department of Justice (DOJ) fact-finding panel kaya’t inilipat ito sa Agro Section na may sleep-out privileges na isang iregularidad dahil hindi ito dumaan sa tamang proseso. Dahil dito, naging kam&amp;shy;pante si Leviste sa sitwasyon kung saan pakiramdam nito ay bahagi na siya ng&amp;nbsp; Bureau of Corrections officials at maaaring makalabas ng kulungan anumang oras niya naisin. Nabatid sa report ng&amp;nbsp;fact finding na ligtas sa isinasagawang head count sa Minimum Security Compound si Leviste&amp;nbsp;bukod pa sa paglabag sa visiting hours&amp;nbsp;at pamamalagi sa kubo na nasa loob ng NBP. Batay sa NBP rules and regulations, kaila&amp;shy;ngan na nakikita sa loob ng&amp;nbsp;compound ang&amp;nbsp;preso apat na beses sa loob&amp;nbsp;ng isang araw. Ngunit sa sitwasyon ni&amp;nbsp;Leviste, ito ang&amp;nbsp;pinupuntahan ng&amp;nbsp;guwardiya sa kanyang&amp;nbsp;kubo at pinapayagan na&amp;nbsp; magreport sa Bilibid Reservation Security Service para sa head count.</body>
<link>http://www.philstar.com/Article.aspx?articleId=692122&amp;publicationSubCategoryId=92</link>
</article>
<article>
<title>Phl 'di na aangkat ng diesel</title>
<author>Ni Rudy Andal</author>
<date>
<month>June</month>
<day>02</day>
<year>2011</year>
</date>
<body>BANDAR SERI BEGAWAN, Brunei (via PLDT/Smart) - Nagkasundo sina Brunei Sultan Haji Hassanal Bolkiah at Pangulong Aquino na magkatuwang na i-develop ang natural gas ng Pilipinas sa Compressed Natural Gas (CNG) upang ito ang maging kapalit ng ginagamit na diesel ng public transport. Ayon kay PNoy, sakaling madevelop ang natural gas ng bansa sa CNG sa tulong ng Brunei ay hindi na natin kailangang umangkat ng diesel para sa public transport at tayo na ang magdidikta ng presyo nito sa merkado. Nagkasundo rin sina Aquino at Bolkiah na dapat panatiliin ang peace and order sa isyu ng Spratly island kung saan ang Brunei at Pilipinas ay kabilang sa mga claimants. Ang dalawang lider ay nangakong magtutulungan sa larangan ng agrikultura, turismo, pangangalakal, sports at shipping. Binisita rin ng Pangulo ang Jollibee store sa Serusop complex kung saan pumila ang chief executive tulad ng isang ordinaryong kustomer para umorder ng hamburger at softdrinks. May 11 store ang Jolibee sa Brunei na pawang mga Pinoy ang staff at personnel. Maraming Pinoy staff din sa Istana Nurul Iman (Palasyo ng Sultan) kabilang dito ang operations manager na 29 taon na ditong nagtatrabaho simu&amp;shy;la ng itayo ang Palasyo.</body>
<link>http://www.philstar.com/Article.aspx?articleId=692123&amp;publicationSubCategoryId=92</link>
</article>
<article>
<title>Marcos burial sa 'Libingan' dedesisyunan na!</title>
<author>Ni Ellen Fernando</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Inihayag kahapon ni Vice President Jejomar Binay na inaasahang nga&amp;shy;yong linggo ay iaanunsyo na ni Pangulong Aquino&amp;nbsp;ang desisyon sa pagpapalibing kay da&amp;shy;ting Pangulong Ferdinand Marcos sa Libingan ng mga Bayani. Ang pahayag ni Binay, tumatayo ring Presidential adviser on OFWs affairs ay isinagawa sa pagpapasinaya ng Pimentel Ins&amp;shy;titue for Leadership and Governance sa University of Makati. Ipinaliwanag ni Binay na ang ginawang survey ng kanyang tanggapan ay base sa pulso ng masa at sa isinagawa nilang iba’t ibang konsultasyon. Aniya, binigyan din ng halaga ang sentimyento ng lahat ng sektor. Nitong Abril nagpalabas ng mga sulat ang Office of the Vice President sa mga political parties, civic organizations, senators, at mga mambabatas na naglalayong makagawa ng multi-sectoral consultation sa usapin kung ililibang ba o may karapatan bang ihimlay sa Libingan ng mga Bayani si Marcos. Nagsagawa rin ng text and e-mail survey ang OVP hinggil sa Marcos burial upang magkaroon ng partisipasyon ang publiko para sa kanilang saloobin at opinyon hinggil sa nasabing isyu. Sinabi ni Binay na ang pinal na desisyon para sa Marcos burial ay balanse o magiging patas.</body>
<link>http://www.philstar.com/Article.aspx?articleId=692124&amp;publicationSubCategoryId=92</link>
</article>
<article>
<title>Torres balik LTO na</title>
<author>Ni Angie dela Cruz</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Tinotoo ni DOTC Secretary Ping de Jesus ang kanyang pangako na kung sakaling babalik sa LTO ang nagbabakasyon nitong hepe na si Virgie Torres ay magbibitiw ang una sa tungkulin. Ang pagbabalik ni Torres sa LTO ang sinasabing dahilan umano ng pagre-resign ni de Jesus. Sinasabing malakas sa administrasyong Aquino si Torres kaya inaasahan na ang pagbabalik nito sa naturang ahensiya matapos ang dalawang buwang bakasyon. Habang si Torres ay nasa LTO, iba’t ibang legal at administrative problems ang kinasangkutan ng ahensiya gaya ng tangkang pag-takeover sa IT provider ng LTO na Stradcom ng Sumbilla group dahilan para mahinto ang operasyon ng ahensiya ng kalahating araw. Dapat umanong gayahin ni Torres si&amp;nbsp;Bureau of Corrections Chief&amp;nbsp; Ernesto Diokno na nagkabutas sa pagtupad sa tungkulin ay agad na nagbitiw sa puwesto&amp;nbsp;for delicadeza. Isinusulong ni Torres ang pagbabalik sa manual system sa operasyon ng LTO o mano-mano na babalik na naman sa pagkakaroon ng mga pekeng papel ng mga sasakyan at drivers license. Sa ngayon sa ilalim ng computerization system, 30 minuto lamang ang inaabot sa transactions sa LTO at mahirap makalusot ang mga car syndicate at smugglers.</body>
<link>http://www.philstar.com/Article.aspx?articleId=692125&amp;publicationSubCategoryId=92</link>
</article>
<article>
<title>Fishkill sa Batangas may konting epekto sa suplay ng isda - BFAR</title>
<author>Ni Angie dela Cruz</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - May konting impact lamang sa suplay ng mga isda ang naganap na fishkill sa Batangas. Ayon sa&amp;nbsp;Bureau of Fisheries and Aquatic Resources (BFAR), uma&amp;shy;abot lamang sa 0.015 percent ang nawala dahil sa fish kill o may 700 metric tons lamang ng target fish production ng bansa na&amp;nbsp;5.36 million metric tons. “The supply of fish in Metro Manila will not be affected as large volumes of fish supply from Region VI and other adjacent areas,” ayon sa BFAR. Kaugnay nito, nagpalabas na ng abiso ang BFAR sa mga fish cage operators na anihin&amp;nbsp;na ang kanilang isda at agad dalhin ito sa malapit na fish ports ng pamahalaan. Ang BFAR ang gagastos&amp;nbsp;sa halaga ng&amp;nbsp;cold storage. Bukod dito, pagkakalooban din ng BFAR ang mga mangingisda ng fish fry o mga&amp;nbsp;fingerlings na naapektuhan ng fishkill upang makapagsimulang muli ang mga ito at makabangon sa pagkakalugi.</body>
<link>http://www.philstar.com/Article.aspx?articleId=692126&amp;publicationSubCategoryId=92</link>
</article>
<article>
<title>Pinas nagprotesta vs China</title>
<author>Ni Ellen Fernando</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Dahil sa paglipana ng mga Chinese war plane, navy ships at pagtatayo ng kampo sa Spratlys, naghain na ng protesta ang Pilipinas laban sa pamahalaang China. Sa pamamagitan ng isang note verbal o summon na ipinadala ng Department of Foreign Affairs (DFA) noong Mayo 31, hiniling ng Pilipinas na magpaliwanag ang Charge d’ Affaires ng Chinese Embassy hinggil sa nagaganap na lihim na pagkilos ng China sa pagdadagdag ng kanilang military force at pagtatayo ng kampo sa Reed Bank o sa Spratlys Groups of Islands. Gustong klaruhin ng DFA sa China ang pagtatayo ng kanilang military camp at paglutang ng China Marine Surveillance vessel at People’s Liberation Army Navy sa bisinidad ng Iroquois (Army Douglas) Bank. Bagaman sinasabing wala pang nakatayong istraktura, ang kampo at military ships ng China na inilagay nila sa bisinidad ng Iroquis Bank ay may 26 nautical miles ng Patag Island at 125 nautical mile mula sa Palawan. Sa pulong nina China’s CDA Bai Tian at Foreign Affairs Sec. Albert del Rosario, iginiit ng huli na ilegal ang bagong pagtatayo ng China ng kanilang post sa Iroquois Bank sa Spratlys. Noong Mayo 27 ay hiniling ng DFA na ilatag ng China ang kanilang talagang planong lokasyon ng paglalagay ng mega oil rig at pinunto na hindi dapat na ilagay ito sa saan mang lugar na sakop o teritoryo ng Pilipinas.</body>
<link>http://www.philstar.com/Article.aspx?articleId=692127&amp;publicationSubCategoryId=92</link>
</article>
<article>
<title>Parusa kay Go hingi ng ina ni Maguan</title>
<author>Ni Butch Quejada</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Dapat maparusahan ang convicted murderer na si Rolito Go at sampahan ng kasong kriminal ang kanyang mga custodians dahil hinahayaan siyang makalabas ng New Bilibid Prison (NBP) sa Muntinlupa City nang walang permiso, ayon sa ina ng road rage victim na si Eldon Maguan. Binanggit ni Gng. Rosario Maguan ang mga probisyon sa Revised Penal Code na nagpaparusa sa mga public officer na nagpapabaya sa tungkulin na dahilan para makatakas ang isang preso sa bilangguan. Sa isang panayam sa loob ng NBP, inamin ni Go na anim na beses sa isang buwan kung lumabas siya sa kulungan. “Noong nakaraang taon, araw-araw akong lumalabas para sa chemotherapy session,” sabi ni Go na meron umanong colon cancer. Nasentensiyahan siya ng korte ng parusang habambuhay na pagkabilanggo dahil sa pagpatay niya kay Maguan sa Greenhills, San Juan noong 1994 bunsod ng iringan sa trapiko. Sinabi ni Go na ang kanyang regular check up ay isinasagawa sa isang ospital sa Makati tulad ni dating Batangas Gov. Jose Antonio Leviste, na kinasuhan ng evasion of service of sentence matapos maaresto habang nasa labas ng NBP nang walang kaukulang permit noong May 18. Subalit walang naisampang anumang kaso laban kay Go at sa mga jail guards nito na kahit mismong si DOJ Secretary Leila de Lima ay nagbunyag na ilang beses ding nakalabas ng NBP si Go nang walang awtorisasyon. Aniya, nakatanggap sila ng impormasyon na si Go ay nakakalabas kasama ang tatlo pang convicts na nagsisilbing chaperon-cum-escort nito tuwing pumupunta sa “doktor” na ginagamit na alibi ni Go para mabisita ang kanyang pamilya sa Roosevelt, Quezon City.</body>
<link>http://www.philstar.com/Article.aspx?articleId=692128&amp;publicationSubCategoryId=92</link>
</article>
<article>
<title>Kita ng PCSO rumatsada!</title>
<author>Ni Butch Quejada</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Ang pagtaya sweepstakes at Lotto ang isa pa rin sa mga pag-asa ng mga Pilipinong gustong yumaman. Ito ay pinatunayan ng pagratsada sa first quarter 2011 performance ng Philippine Charity Sweepstakes Office (PCSO) sa pagtatamo nito ng malaking dagdag na benta sa three-on-line games (lotto, Keno, STL), ayon kay PCSO Chair Margie Juico. Kumpara sa P6.795-B nung 1st quarter 2010, bumenta ang ahensya ng P7.6-B same period ng kasalukuyang taon o 12.21% increase. Sa Keno game, nagtala ng 253.82% na dagdag sa benta o P134.9-M kumpara sa P38.1-M sa taong 2010. Samantala sa STL, nagtala ng 93.97% increase o P1-B sa 2011 kumpara sa P518.49-M sa 2010. Sa lotto, 3.93% increase, o P6.48-B sa 2011 kumpara sa P6.2-B sa 2010. Dahil sa magandang performance na ito, lumawak ang naging tulong ng ahensya sa pangangalaga ng kalusugan ng mahihirap at iba pang social services sa komunidad, ayon kay Juico.&amp;nbsp; Sa first quarter 2011, 32,824 kabuuang indigent patients ang natulungan sa out-patient charity clinics (Quezon City Hall, PCSO San Marcelino, Our Lady of Peace Hospital).&amp;nbsp;Ang kabuuang ito ay nag a-average ng 10,941 cases buwan buwan, o 497 cases araw-araw.&amp;nbsp;Samantala, 22,472 cases ang natulungan sa 26 na medical-dental missions sa mga lalawigan at Metro-Manila. Nung January 2011, ang PCSO ay nagbayad ng P2.9-B kabuuang buwis sa Bureau of Internal Revenue (BIR).&amp;nbsp;Kasama sa halagang ito ang P1.2-B unpaid accounts ng ahensya sa BIR nung nakaraang administrasyong Arroyo.&amp;nbsp; Ang P1.7-B PR/Advertising budget na ginastos noong 2010 ay ibinaba sa P500-M budget sa taong ito. Ito ay nangangahulugan na nabawasan ang gastos sa PR ng P1.2B na napunta sa pagsisilbi sa mahihirap. Ang bagong tanggapan ng ahensya sa PICC ay nagbabayad lang ng P1.9-M buwan buwan kumpara sa ibinabayad nitong P2.4-M buwan buwan sa Quezon Institute (QI). “Sound professional management, high employee morale, and focused vision on the PCSO mission are among the factors that made this happen. We are committed to President Noynoy to transform the agency into a vital and effective arm for the welfare of the poor.&amp;nbsp;We will not waver,” patapos ni Juico.</body>
<link>http://www.philstar.com/Article.aspx?articleId=692130&amp;publicationSubCategoryId=92</link>
</article>
<article>
<title>QC, Puerto Princesa kapit bisig para pangalagaan ang kalikasan</title>
<author>Ni Angie dela Cruz</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Lumagda sa isang memorandum of agreement si QC Mayor Herbert Bautista at Puerto Princesa Mayor Edward Hagedorn bilang sister city para pangalagaan ang kanilang kapaligiran at kalikasan. Sa isang press conference sa QC Circle, pinaliwanag ni Hagedorn na ang hakbang na ito ay hudyat ng pagsasama ng kanilang mga lunsod sa pagpapalitan ng educational,cultural,scientific, civic,governmental gayundin ang commercial endeavors para sa kapakanan ng kani-kanilang mga constituents. Sinabi ni Hagedorn na ang QC govt ay magkakaroon ng ilang ektarya ng lupa sa Puerto Princesa bilang&amp;nbsp; bahagi ng pagkakapatiran ng dalawang lunsod. Kaugnay nito, pormal ding nailunsad dito ang kampanya upang maipahatid sa taumbayan ang pakikiisa ng Puerto Princesa Underground River bilang isa sa New 7 Wonders of nature. Sinabi ni Hagedorn na buhat nang sumali dito ang Puerto Princesa, mula sa 200,000 turista na nagtutungo sa kanila, umaabot na ngayon sa 425,000 turista at patuloy pa sa pagdami nang nagtutungo sa kanilang lunsod. Sa mga nais bumuto sa Puerto Princesa para maging isa sa New &amp;nbsp;7 Wonders of &amp;nbsp;Nature ay maaaring mag text sa PPUR-15 at send sa 2861.</body>
<link>http://www.philstar.com/Article.aspx?articleId=692131&amp;publicationSubCategoryId=92</link>
</article>
<article>
<title>Manual recount sa Marikina mayoralty post binabantayan</title>
<author>Ni Doris Franche</author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Nakabantay ngayon ang libo-libong residente ng Marikina sa nagaganap na manual recount hinggil sa tunay na naging resulta ng eleksyon sa kanilang lungsod kasunod ng pinalabas na kautusan ng Commission on Election na ilantad kung totoo ba na nagkaroon ng malawakang dayaan at manipulasyon sa resulta ng&amp;nbsp;botohan noong May 10 national at local polls. Ito ay base sa compliance order ng Comelec&amp;nbsp;First Division na pumapabor sa&amp;nbsp;petisyong inihain sa komisyon laban kay Marikina Mayor Del De Guzman na inakusa&amp;shy;hang sangkot umano sa manipulasyon ng naging resulta sa nakaraang May 10&amp;nbsp;election. Ayon kay dating Marikina Councilor Efren Angeles, posibleng may nakitang probable cause ang Comelec kaya kinatigan ang kahilingan ni Dr. Alfredo Senga Cheng laban kay de Guzman. Patunay nito, ayon pa kay Angeles,&amp;nbsp;isang cluster precinct ang naglabas ng Zero result noong araw ng eleksyon subalit lumabas sa physical count ngayon sa Comelec ay may 200 mahigit na boto rito. Lubha rin umanong nakaka-alarma na isang PCOS Machine na naka-assign sa isang presinto na idineklarang defective at duly noted&amp;nbsp;pa ng nakatalagang election officer ay lumalabas sa isinasagawang manual count ay nakapag-transmit ng election report, ani Angeles.</body>
<link>http://www.philstar.com/Article.aspx?articleId=692132&amp;publicationSubCategoryId=92</link>
</article>
<article>
<title>9TH DZMM Buntis Congress</title>
<author></author>
<date>
<month>June</month>
<day>02</day>
<year>2011</year>
</date>
<body>MANILA, Philippines - Mahigit 900 na buntis ang nagkaroon ng pagkakataong matuto ng mga dapat at hindi dapat gawin bilang isang ina sa ika-siyam na DZMM Buntis Congress noong May 21 sa SM Megamall Megatrade Hall 1. Ang mga eksperto mula sa Department of Science and Technology (DOST), Commission on Population (COP), Midwives Association of the Philippines (MAP), National Nutrition Council (NNC) at Food Nutrition Research Institute ay nagbigay ng mga paalala at aral sa nasabing event. Namigay din ang DZMM ng baby bags at nagpa-raffle ng mga bathroom, bedroom, at recreation showcases. Sa nakalipas na siyam na taon, nagbibigay ang DZMM Buntis Congress ng libreng seminar upang matulungan ang mga kababaihang alagaan at palaguin ang kanilang kaalaman bilang isang ganap na ina. Ngayong taon, nagbigay tuon ang naturang seminar sa tamang paraan ng breastfeeding na magsisilbing pundasyon ng kalusugan ng mga sanggol sa kanilang paglaki.</body>
<link>http://www.philstar.com/Article.aspx?articleId=692134&amp;publicationSubCategoryId=92</link>
</article>
<article>
<title>Same sex marriage naman!</title>
<author>Nina Gemma Amargo-Garcia at Malou Escudero</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Posibleng magkaroon na rin ng panukalang “same sex marriage” sa Ma&amp;shy;babang Ka&amp;shy;pulungan ng Kongreso sa sanda&amp;shy;ling pumasa at maisabatas ang divorce. &amp;nbsp;&amp;nbsp;&amp;nbsp; Sinabi ni CIBAC party list Rep. Sherwin Tugna, na hindi mala&amp;shy;yong magkaroon na rin ng same sex marriage bill sa san&amp;shy;daling pumasa ang divorce bill sa Kamara kaya mahigpit umano niya itong tinutulan. Bukod dito, ang panukalang diborsyo ay magbibigay daan sa mas malaking problema kung saan makokompromiso ang moralidad ng mga Pilipino sa halip na gumawa ng solusyon. Idinagdag pa ni Tugna&amp;shy; na, kapag pina&amp;shy;yagan ang mga nabanggit na panukalang ba&amp;shy;tas at lu&amp;shy;musot sa Kongreso, ma&amp;shy;laki na rin ang posibilidad na mas marami pang panukalang labag sa moralidad at paniniwala ng mga Pilipino ang maihain tulad na lamang ng pagligalisa sa aborsyon. Ayon naman kay Eas&amp;shy;tern Samar Rep. Ben Evardone, hindi im&amp;shy;posibleng magkaroon ng same sex marriage bill sa Kamara suba&amp;shy;lit baka mas mahirap umano itong makalusot at maisabatas. Matatandaan na ini&amp;shy;hain ni Gabriela party list Reps. Luzviminda Ila&amp;shy;gan at Emmie de Jesus ang House bill 1799 o “An Act Introducing Di&amp;shy;vorce in the Philippines” upang matugunan ang karahasan sa mag-aasawa kung saan ang siguradong ma&amp;shy;ki&amp;shy;kinabang umano dito ay mga kababaihan. Samantala, posibleng suportahan ni Sena&amp;shy;tor Francis “Chiz” Escudero ang panukalang batas na naglalayong gawing legal ang diborsiyo sa Pilipinas kung ang dahilan sa pagsusulong nito ay maging “accessible” at “affordable” ang legal na pamamaraan nang paghihiwalay ng mag-asawa. Pero agad na nili&amp;shy;naw ni Escudero na&amp;nbsp; sa ngayon ay wala pa siyang pormal na posis&amp;shy;yon sa isyu ng divorce lalo pa’t hindi pa naman nadadala sa Senado ang panukalang batas na pi&amp;shy;nagtatalunan ngayon sa House of Representatives. “Mahirap at ayoko munang gumawa ng position pero kung gaga&amp;shy;wing mas accessible at affordable, wala akong nakikitang pagtutol dun pero iba yung magiging accessible at affordable sa padadaliin ang pro&amp;shy;seso at pagaanin yung grounds,” pahayag ni Escudero sa Kapihan sa Senado. Ayon kay Escudero, sa ngayon ay para lamang sa mga mayayaman at may pera ang annulment kung saan palaging isinasangkalan ang psychological incapacity at hindi para sa mga mahihirap.</body>
<link>http://www.philstar.com/Article.aspx?articleId=692458&amp;publicationSubCategoryId=92</link>
</article>
<article>
<title>Diokno meron nang kapalit</title>
<author>Ni Rudy Andal</author>
<date>
<month>June</month>
<day>03</day>
<year>2011</year>
</date>
<body>BANDAR SERI BE&amp;shy;GAWAN, Brunei— Iaanunsyo ni Pangulong Benigno Aquino III sa susunod na linggo ang papalit sa nagbitiw na sina Bureau of Corrections (Bucor) director Ernesto Diokno at Department of Transportation and Communications Sec. Jose de Jesus. Sinabi ni Pangulong Aquino sa mga mediamen na kasama nito sa 2-day state visit dito na mayroon na siyang napiling papalit kina Diokno sa Bucor at inaasahan niyang maiaanunsiyo na niya ito sa susunod na linggo. Ayon sa Pangulo, sinabi sa kanya ni de Jesus na nais na nitong bumalik sa pribadong buhay at nahiya na siyang makiusap na baka puwedeng isang taon pa siyang maglingkod sa kanyang Gabinete. Naunawaan ni PNoy ang pagnanais ni de Jesus na bumalik sa private life dahil matagal na rin itong nagsilbi sa Gabinete ng kanyang ina bilang DPWH chief at pagkatapos nitong magawa ang ibat ibang imprastraktura tulad ng mga fly-over ay puro demanda pa ang kanyang hinarap.</body>
<link>http://www.philstar.com/Article.aspx?articleId=692459&amp;publicationSubCategoryId=92</link>
</article>
<article>
<title>Subsidy Card sinimulan nang ipamigay</title>
<author>Ni Danilo Garcia</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Sinimulan na ang pamimigay ng Department of Energy ng mga “fuel subsidy smart cards” sa mga lalawi&amp;shy;gan umpisa ngayong Hunyo 3 upang mabiyayaan naman ng ayuda sa krudo ang mga driver at operators ng mga pampublikong jeep at tricycle. Maaari na rin itong ma&amp;shy;kuha ng iba pang mga driver at operators na may hawak ng mga legal na prangkisa ng mga pampublikong jeep sa lahat ng lalawigan sa kanilang regional of&amp;shy;fices ng Land Transportation Office o Land Transpor&amp;shy;tation Fran&amp;shy;chi&amp;shy;&amp;shy;sing and Regulatory Board (LTFRB).&amp;nbsp; Magkakaroon rin ng “satellite regional distribution” na ihahayag ng DOE. Maglalagay naman ng distribution center ang DOE sa SM City Cebu covered terminal para maipamahagi ang Pantawid Pasada cards. Samantala, inilipat na simula nitong naka&amp;shy;raang Miyerkules ang dis&amp;shy;tribus&amp;shy;yon ng “smart cards” na naglalaman ng P1,100 subsidiya sa gasolina sa mga pampublikong drivers at ope&amp;shy;rators sa compound ng DOE sa Taguig City. Ayon sa DOE, inilipat na nila ang distribusyon mula sa Camp Crame sa Quezon City sa DOE-Oil Industry Management Bu&amp;shy; reau (OIMB) compound na nasa Merritt Road, Fort Bonifacio, ng natu&amp;shy;rang lungsod. Mula Hunyo 6, ililipat naman ito sa DOE Audio Visual Room mula alas-9 ng umaga hanggang alas-5 ng hapon. Maaari namang tumawag ang mga ope&amp;shy;rators at drivers na may katanungan sa mga telepono bilang: (02) 984-6381; Globe: 0917-5560759; Smart: 0947-3925378; at Sun: 0932-7786494.</body>
<link>http://www.philstar.com/Article.aspx?articleId=692460&amp;publicationSubCategoryId=92</link>
</article>
<article>
<title>Solon kay PNoy: Subukan mong mag-asawa</title>
<author>Nila ni Gemma Garcia at Rudy Andal</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Pinayuhan ng isang kongresista si Pangulong Noynoy Aquino na subukang mag-asawa muna upang malaman ang kahalagahan ng diborsyo. Sinabi ni Bayan Muna Rep. Neri Colme&amp;shy;nares na walang asawa ang pangulo &amp;nbsp;kaya hindi nito ramdam at nararanasan &amp;nbsp;ang hirap at hindi pagkakaunawaan &amp;nbsp;ng mga mag-aasawa kaya hindi nito prayoridad ang divorce bill. Dahil sa kawalan ng karanasan sa pag-aasawa, pinayuhan na lamang ni Colmenares na subukan munang mag-asawa ng Pangulo upang malaman ang ka&amp;shy;halagahan ng diborsyo at ng sa gayun ay ma- intindihan nito ang pa&amp;shy;ngangailangan ng natu&amp;shy;rang panukala para sa nagkakalabuang pagsasama. Dagdag pa ng mam&amp;shy;babatas, wala din intensyon &amp;nbsp;na kalabanin ng nasabing panukala ang simbahan dahil pangunahing layunin naman nito ay ang matulu&amp;shy;ngan ang mga asawang naaabuso na kumawala sa hindi magandang re&amp;shy;lasyon. Kaugnay nito puma&amp;shy;lag naman &amp;nbsp;si Gabriela Partylist Representative Luzviminda Ilagan sa pagkwestiyon ni Pangulong Noynoy Aquino sa kanilang motibo sa pagsusulong ng Divorce Bill. Nauna nang iniha&amp;shy;yag ng Pangulo &amp;nbsp;na hindi prayoridad ng kaniyang administrasyon ang pag&amp;shy;sasabatas ng Divorce Bill at kinuwestiyon din nito ang motibo ng mga proponent ng naturang panukalang batas at duda kung sinsero ba ang intensyon ng mga ito o nais lamang na pa&amp;shy;lalain pa ang giyera sa pagitan ng gobyerno at simbahan katoliko. Buwelta ni Ilagan, 13th Congress pa nang naihain ang Divorce Bill at nagkataon lamang na ngayon lamang 15th Con&amp;shy; gress nai-kalendaryo ang pagdinig. Paliwanag ng kongresista, hindi kasalanan ng Gabriela at iba pang nagsusulong nito na itaon sa pamamahala ni Aquino ang pagtalakay sa panukala. Iginiit muli kahapon ni Pangulong Aquino na hindi prayoridad ng kanyang administrasyon ang pagsusulong ng diborsyo sa Pilipinas. Sinabi ni Pangulong Aquino sa mediamen na kasama sa kanyang 2-day state visit sa Brunei mas maraming mahahalagang bagay ang dapat bigyan ng prayo&amp;shy;ridad at hindi ang pagsusulong ng diborsyo. “Hindi pa nga ako nakakapag-asawa eh, tapos may nagsusulong ng diborsyo,” pagbibiro ng Pangulo sa mga mediamen. Aniya, hindi dapat madaliin ang prosesong ito bagkus ay dapat patatagin ang relasyon ng pamilyang Pilipino.</body>
<link>http://www.philstar.com/Article.aspx?articleId=692461&amp;publicationSubCategoryId=92</link>
</article>
<article>
<title>Inspektor sa DEHP ikinalat</title>
<author>Ni Danilo Garcia</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Nagsimula nang magpakalat ang Department of Trade and Industry (DTI) ng “inspection team” para makatuwang ng mga tauhan ng Food and Drugs Administration (FDA) sa mga pag-iinspeksyon sa mga pamilihan at supermarket upang matiyak na walang makakalusot sa merkado na mga produkto na may sangkap na “plasticizer di(ethylhexyl) phthalate (DEHP)”.&amp;nbsp; Nagbabala si DTI Undersecretary Zenaida Maglaya sa mga retai&amp;shy;lers na mahaharap sa mabigat na parusa kapag napatunayan na hindi pa rin nagpu-pull-out ng mga produkto na may naturang sangkap sa kabila ng pagpapalabas na ng FDA ng listahan ng naturang mga produkto. Nakiusap rin ang DTI sa mga distributor at importers na tumigil na sa pag-angkat at pagbebenta ng mga produktong pasok sa listahan ng FDA lalo na iyong mga galing sa Taiwan.&amp;nbsp; Makikita ang kumpletong listahan sa kanilang website: .</body>
<link>http://www.philstar.com/Article.aspx?articleId=692462&amp;publicationSubCategoryId=92</link>
</article>
<article>
<title>Paniningil ng miscellaneous fees rerendahan</title>
<author>Ni Malou Escudero</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Tiniyak kahapon ng Commission on Higher Education (CHED) na hindi na papayagan ang paniningil ng mga kuwestiyunableng miscellaneous fees ng mga unibersidad at kolehiyo sa bansa. Inimbestigahan kaha&amp;shy;pon ng Senate committee on education, arts and culture ang reklamo ng mga magulang sa hindi umano makatuwirang paniningil ng kung anu-anong miscellaneous fees katulad ng&amp;nbsp; band fee,&amp;nbsp; resum&amp;egrave; printing fee, at maging thesis. Ayon kay Kabataan party-list Rep. Raymond Palatino, hindi makataru&amp;shy;ngan at kaduda-duda ang mga nasabing fees na hindi nasisilip ng CHED. Kaugnay nito, sinabi ni&amp;nbsp; CHED Executive Director Julito Vitriolo na bumalangkas na sila ng regulasyon o framework upang mamonitor ang mga kuwestiyonableng miscellaneous fee na inirereklamo ng mga ma&amp;shy;gulang at estudyante. “Under sa binaba&amp;shy; langkas na regulasyon o framework, siguro magkakaroon ng pro&amp;shy;seso ng monitoring at saka reporting para makita natin, mapag-aralan kung legitimate ba ang fees na ito,” sabi ni&amp;nbsp; Vitriolo. Sa binabalangkas umano nilang regulasyon, sampung item na lamang ang maituturing na miscellaneous fees, kabilang na dito ang re&amp;shy;gistration, medical and dental, athletic fees, library fee at iba pa. Pag-aaralan pa rin umano kung papayagang singilin sa mga&amp;nbsp; estudyante ang ‘aircon fee’ para sa mga paaralan na may air-conditioned classrooms. Sinabi ni Vitriolo na ang ibang miscellaneous fee na wala namang ki&amp;shy;nalaman sa pag-aaral ng estudyante ay kanilang ipatatanggal. Ayon kay Vitriolo, ang mga magulang at estudyante ay maaring tu&amp;shy;mawag sa telephone number 4411216 kung may reklamo sila sa mga hindi makatuwiran na miscellaneous fees.</body>
<link>http://www.philstar.com/Article.aspx?articleId=692463&amp;publicationSubCategoryId=92</link>
</article>
<article>
<title>Comelec tipid sa PCOS</title>
<author>Ni Butch Quejada</author>
<date>
<month>June</month>
<day>03</day>
<year>2011</year>
</date>
<body>MANILA, Philippines - Malaki ang matiti&amp;shy;pid at makakamura ang Com&amp;shy;mission on Elections sa pagbili ng mga Precinct Count Optical Scan (PCOS) machine na ginamit noong nakaraang halalan, Mayo 2010 sa halip na maghanap at magbayad para sa bagong teknolohiya at mga ma&amp;shy;kina para sa auto&amp;shy;mated election sa 2013. Ito ang ipinaliwanag ni Comelec Chairman Sixto Brillantes &amp;nbsp;sa hearing sa Senate Committee on Local Government na pinamumunuan ni &amp;nbsp;Sen. Ferdinand “Bongbong” Marcos. Sinabi ni Brillantes na may alok ang nagsuplay ng PCOS machines na bilhin ang mga ito sa malaking discounted price. Nang ipaalala sa kanya ni Marcos ang tungkol sa alok ng Smartmatic-TIM, ang nag&amp;shy;suplay ng mga PCOS machines, ukol sa “option to purchase” nito, sinabi ni Brillantes na kapag ito ay natuloy, 30% na lamang ng halaga ng PCOS machines ang babayaran ng Comelec dahil sa discount. Ang “option to purchase” ayon kay Brillan&amp;shy;tes, ay hanggang sa bago matapos ang ta&amp;shy;ong ito. Bukas pa din ang alok na ito ng Smartmatic-TIM matuloy man o hindi ang automation ng halalan sa Autonomous Region in Muslim Mindanao (ARMM) na nakatakda ng Agosto 8.&amp;nbsp;</body>
<link>http://www.philstar.com/Article.aspx?articleId=692464&amp;publicationSubCategoryId=92</link>
</article>
<article>
<title>4 pang Usec ng DOTC nag-resign!</title>
<author>Nina Angie dela Cruz at Mer Layson</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Apat pang Undersecretary ng Department of Transportation and Communications&amp;nbsp;ang nagbitiw na rin sa kani-kanilang mga puwesto kasunod ng ginawang pagre-resign ng kanilang “boss”na si DOTC Secretary Jose “Ping” de Jesus. Sa isang press conference kahapon, binasa muna ni DOTC Undersecretary for Road Transport Dante Velasco ang 2 pages statement na rason ng pagbibitiw ni de Jesus. Nakasaad dito na ang dalawang dahilan ng kanyang pagreresign ay dahil nakumpleto na niya ang isang taong pamamalagi sa&amp;nbsp;DOTC at nais na tapusin ang nalalabing buhay sa pamilya at bumalik sa pribadong pamumuhay. Pero hindi anya ito dahil sa kalusugan dahil maayos ang kanyang kalagayan. Inanunsyo din ang pag&amp;shy;bibitiw sa puwesto nina&amp;nbsp;Undersecretaries Glicerio Sicat&amp;nbsp;ng Railways and Civil Aviation; Ruben Reinoso Jr., Planning and Project Development Management Administration and Controlership Service at Velasco. Ayon kay Sicat, ba&amp;shy;gamat hindi nila naka&amp;shy;sama sa presscon si Usec. Aristotle Batuhan ng Legal Affairs Finance and Management Service and PSPMS In-Charge for Maritime Transport ay sinabing magbibitiw din ito. Anila, tatapusin na lamang nila ang kanilang trabaho hanggang sa katapusan ng Hunyo at kusa na silang aalis sa kani-kanilang mga puwesto. Layunin nilang bigyan ng ‘free hand’ o laya na makapamili na makakasama ang sino mang bagong itatalagang DOTC Secretary ng Pangulong Noynoy Aquino. “Ang aking pagbibitiw ay irrevocable at babalik na lamang ako sa pribadong sector, si Reinoso ay babalik sa NEDA habang si Velasco ay babalik sa office of the Executive Secretary,” ani Sicat. Sinabi pa ni Sicat, hindi na gaanong mahihi&amp;shy;rapan ang sino mang papalit sa kanilang babakantehing puwesto dahil inilatag na nila ang iba’t-ibang programa na kapaki-pakinabang sa iba’t-ibang transport sector sa bansa.&amp;nbsp; Inamin naman ng isang mapapagkatiwalaang source na ang nagbabakasyong si LTO Chief Virgie Torres na babalik na daw sa LTO ang ugat ng pagbibitiw ni de Jesus. Si Torres ay pinagbakasyon ng Department of Justice para bigyang daan ang imbestigasyon sa Dec. 9 takeover ng Sumbilla group sa IT Provider ng LTO, ang Stradcom Corp. Sa kasong ito, kumampi umano si Torres sa naturang grupo. Gayunman, sinasabing ‘di maaaring magbalik si Torres sa LTO dahil wala pang naisasagawang imbestigasyon hinggil dito ang Malaca&amp;ntilde;ang lawyers. Ang Malaca&amp;ntilde;ang lawyers ang bubusisi sa kaso dahil si Torres ay isang Presidential appointee. Sa kanyang panig, sinabi ni&amp;nbsp;LTO officer-in-charge Atty. Raquel Desiderio na patuloy pa niyang tinatapos ang audit system sa LTO. Abril 19 anya siya nagsimula sa LTO kayat malamang na bumalik si Torres sa LTO ng June 20 pero depende pa rin ito kay Pangulong Noynoy Aquino.</body>
<link>http://www.philstar.com/Article.aspx?articleId=692795&amp;publicationSubCategoryId=92</link>
</article>
<article>
<title>Marcos hindi maililibing sa Libingan ng mga Bayani</title>
<author>Ni Rudy Andal</author>
<date>
<month>June</month>
<day>04</day>
<year>2011</year>
</date>
<body>BANDAR SERI BEGAWAN, Brunei (via PLDT/Smart) -Hindi maililibing sa Libingan ng mga Ba&amp;shy;yani si dating Pangulong Ferdinand Marcos batay na rin sa isinumiteng mungkahi ni Vice-President Jejomar Binay sa Malaca&amp;ntilde;ang. Ayon sa source, naisumite na ni VP Binay ang kanyang rekomendasyon kay Pangulong Aquino noong Mayo 27 at inirekomenda nito na bigyan na lamang ng ‘full military honors’ si Marcos pero hindi na dapat ili&amp;shy;bing sa Libingan ng mga Bayani. Sa halip, inirekomenda nitong ilibing na lamang si Marcos sa Ilocos Norte na may ‘full military honors’ bilang isang da&amp;shy;ting sundalo pero hindi kikilalaning ‘bayani’. Idinagdag pa ng impormante, pumayag na rin umano ang pamilya Marcos na bigyan na lamang ng full military honors ang yumaong lider at ilibing na lamang sa bayan nito sa Ilocos Norte. Ang rekomendasyon ni Binay ay batay na rin umano sa pulso ng mamamayan sa ginawa nitong survey kung dapat bang payagang mailibing sa Libingan ng mga Bayani si Marcos. Magugunita na napatalsik si Marcos sa pamamagitan ng EDSA People Power 1 noong February 1986 na nagluklok naman sa ina ni PNoy na si dating Pangulong Cory Aquino. Nag-exile ito kasama ang kanyang pamilya at matatapat na tagasunod sa Hawaii kung saan ay namatay na rin si Marcos saka inuwi sa bansa at hanggang ngayon ay naka-freezer ang bangkay nito sa kanilang Mausoleum sa Batac, Ilocos Norte.</body>
<link>http://www.philstar.com/Article.aspx?articleId=692796&amp;publicationSubCategoryId=92</link>
</article>
<article>
<title>PNoy 'di na masaya sa Customs chief?</title>
<author>Ni Rudy Andal</author>
<date>
<month>June</month>
<day>04</day>
<year>2011</year>
</date>
<body>BANDAR SERI BEGAWAN, Brunei (via PLDT/Smart) - Ipinahiwatig ni Pangulong Aquino na hindi na siya masaya sa performance ni Customs chief Angelito Alvarez. Sinabi ni Pangulong Aquino sa mediamen na kasama nito sa 2-day state visit dito, ikinagulat niyang BIR pa ang sumalakay sa mga stalls na nagbebenta ng mga smuggled goods sa 168 Mall sa Divisoria, Maynila. Wika pa ni PNoy sa ‘coffee with the media’, trabaho ng Customs na bantayan ang mga kontrabando na pumapasok sa bansa pero nakalusot ang mga ito. Nabigo din umano si Alvarez na maabot ang target collections ng BoC sa buwan ng Mayo. Umugong ang tsismis na isa si Alvarez sa posibleng masibak sa gagawing revamp ni Aquino. Kabilang sa posibleng pumalit kay Alvarez sina dating BIR chief Liwayway Vinzons-Chato at dating Cagayan Valley Rep. Manuel Mamba na pawang kapartido ni Aquino sa Libe&amp;shy;ral Party. Umugong din ang pangalan ni dating BoC chief Guillermo Parayno.</body>
<link>http://www.philstar.com/Article.aspx?articleId=692797&amp;publicationSubCategoryId=92</link>
</article>
<article>
<title>Magulang na pinagpapalimos, pinagpo-prosti ang anak, ikulong!</title>
<author>Nila ni Butch Quejada/Gemma Garcia</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Maaari nang makulong ng anim na buwan hanggang isang taon ang mga magulang na hahayaang mamalimos o pumasok sa prostitusyon ang kanilang mga anak. Sa ilalim ng House Bill 4555 na inihain ni Rep.Carlo Lopez (2nd district, Manila), maari nang sampahan ng kasong kriminal ang magulang o guardian ng isang bata sa sandaling pinayagan nitong mamalimos o pumasok sa prostitusyon ang kanyang anak. Nakasaad pa sa House bill 45555 na mas kilala bilang “Parental Sanction Law for Child Begging and Prostitution” na mas mataas ng isang degree ang parusa sa sandaling ang biktima ay mas mababa sa edad na 21 anyos. Paliwanag ni Lopez, ang pamilya ng bata ang dapat na sumagot sa pa&amp;shy;ngunahing responsibilidad at pangangailangan ng isang bata upang mapalaki ito at maging produktibong mamamayan ng bansa at hindi upang maging pulubi o child prostitute. Nilinaw pa ng kongresista na nais lamang niyang gawing illegal ang child exploitation para sa mga magulang na pumapayag na mamalimos at pumasok sa sex trade ang kanilang mga anak. Layunin din ng panukala na maitaas ang dignidad ng batas gayundin ang kanilang mga magulang na maari namang palakihin, alagaan at mahalin ang kanilang mga anak ng walang eksploytasyon.</body>
<link>http://www.philstar.com/Article.aspx?articleId=692798&amp;publicationSubCategoryId=92</link>
</article>
<article>
<title>P115-M pinsala ng fishkill sa Batangas, Pangasinan</title>
<author>Ni Joy Cantos</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Umaabot na sa P115.536 milyong halaga ang napinsala sa massive fishkill ng bangus at tilapia sa lalawigan ng Batangas at Pangasinan. Ayon kay National Disaster Risk Reduction and Management Council (NDRRMC) Executive Director Benito Ramos, nasa P75 M ang naging pinsala ng fishkill sa Batangas. Una rito, pitong bayan sa Batangas ang isinailalim sa state of calamity kabilang ang Talisay, Agoncillo, Laurel, San Nicolas, Cuenca, Alitagtag at Sta. Teresita. Partikular na apektado ng fishkill ang mga fish pen sa Brgy. Sampaloc na nasa 84 ang bilang sa Talisay City; 47 sa Brgy. Leviste, Laurel; isa sa Poblacion, San Nicolas&amp;nbsp;at 22 sa Subic Ilaya, Agoncillo. Naitala naman sa 952.6 metriko tolenada ang namatay na bangus at tilapia sa nasabing mga lugar sa Batangas. Sa kasalukuyan, ay namahagi na rin ng ‘face masks’ ang lokal na pamahalaan ng Batangas&amp;nbsp;sa mga residente dito upang makaiwas sa sakit dulot ng mabahong amoy ng mga botchang bangus at tilapia. Isa sa mga sinisilip na sanhi ng fishkill ay ang mga dumi ng hayop mula sa bayan ng Balete, Batangas. Samantala sa Panga&amp;shy;sinan ay nasa P40,710,300 milyon naman ang pinsala ng fishkill sa may 108 fish cage at karagdagan pang 39 fish cage operators sa Brgy. Culang at Catubig sa bayan ng Bolinao at Brgy. Mal-ong, Awag, Siapar at Narra mula naman sa bayan ng Anda. Posible rin umanong ang pagbabago ng klima sa tubig dulot ng mala&amp;shy;lakas na pag-ulan sa pananalasa ng bagyong Chedeng kamakailan ang sanhi ng fishkill matapos na bumaba ang ‘oxygen level’. Isa pa sa mga sinasabing dahilan ng fish kill ay hindi wastong implementas&amp;shy;yon ng aquaculture, lalim ng fish cage na dapat nasa limang metro at tamang pagpapakain sa mga isda.</body>
<link>http://www.philstar.com/Article.aspx?articleId=692799&amp;publicationSubCategoryId=92</link>
</article>
<article>
<title>Kahit lutuing mabuti, isdang namatay sa fishkill delikado</title>
<author>Ni Doris Franche</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Delikado pa rin kahit lutuin mabuti ang mga isdang namatay sa fishkill, paglilinaw ng&amp;nbsp;Department of Health (DOH) sa publiko kaugnay ng&amp;nbsp;ideya na ligtas nang kainin ang mga ito kapag nalutong mabuti. Ayon kay DOH National Epidemiology Center Chief Dr. Eric Tayag, may mikrobyong tumutubo sa isdang namatay sa fishkill kaya hindi na talaga ito ligtas pang kainin kahit anong luto pa ang gawin dito dahil maaari pa rin itong magdulot ng pagkakasakit. Samantala, may tatlo namang iniulat na nalason matapos kumain ng bangus na hinihinalang namatay sa fishkill. Naospital ang traffic enforcer ng Quezon City na si Rafael Asis, 35, matapos mananghalian kahapon ng pritong bangus. Kwento ni Asis, sumakit ang kanyang ulo at tiyan at nagsuka, isang oras matapos siyang kumain ng bangus sa isang karinderya. Sa pagsusuri ng mga doktor sa Valenzuela District Hospital, lumitaw na food poisoning ang nangyari kay Asis. Bukod kay Asis, may dalawa ring nalason ng kinaing bangus sa Pangasinan. Nilinaw naman ni Tayag na kailangan munang suriin kung talagang namatay sa fishkill ang bangus na nakain ng nabiktima ng food poisoning dahil mayroon namang isda na kahit hindi naman botcha, maaari ring magbigay ng kaparehong sintomas.</body>
<link>http://www.philstar.com/Article.aspx?articleId=692800&amp;publicationSubCategoryId=92</link>
</article>
<article>
<title>Hubert 'di pa ligtas sa Vizconde case - DOJ</title>
<author>Ni Doris Franche</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Bagama’t ‘genuine’ ang passport&amp;nbsp;ni Hubert Webb, hindi pa rin ito ligtas kaugnay ng isinasagawang&amp;nbsp;re-investigation&amp;nbsp;sa Vizconde&amp;nbsp;massacre. Ito ang paniniyak ni&amp;nbsp;Justice Secretary&amp;nbsp;Leila de Lima&amp;nbsp;dahil ang nasabing dokumento ay hindi naman nagpapatunay na hindi umalis ng bansa si Webb. “It is not as yet proof of Hubert Webb’s non-involvement or innocence,” ani de Lima. Ayon kay de Lima, may dalawang bagong suspect na sangkot sa&amp;nbsp;pamamaslang sa mag-iinang Estrelita, Carmela at Ann Jennifer noong Hunyo 30, 1991. Aniya,&amp;nbsp;ang lahat ng mga indikasyon ay nasa dalawang mga suspect na ang isa ay nasa bansa habang ang isa naman ay nasa Amerika. Samantala,&amp;nbsp;wala naman&amp;nbsp;balak na&amp;nbsp;makipagtulungan ang dating state witness na si Jessica Alfaro&amp;nbsp;sa re-investigation ng Vizconde massacre. Nakatakda naman sa susunod na linggo ang case conference habang&amp;nbsp;kinukumbinsi pa ng mga&amp;nbsp;im&amp;shy;bestigador ang mga testigo na magbigay ng&amp;nbsp;kanilang sworn statements at sumailalim sa&amp;nbsp;polygraph test.</body>
<link>http://www.philstar.com/Article.aspx?articleId=692801&amp;publicationSubCategoryId=92</link>
</article>
<article>
<title>Pagiging 'bobo' pwedeng basehan para mapawalang bisa ang kasal</title>
<author>Ni Malou Escudero</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Isasama na ang pagiging bobo o “extremely low intelligence” at immaturity sa mga basehan ng ‘psychological incapa&amp;shy;city’ para sa&amp;nbsp;pagpapawalang bisa ng kasal. Sa Senate Bill 781 na inihain ni Sen. Jinggoy Estrada, sinabi nito na masyadong malabo ang mga rason o batayan ng ‘psychological incapacity’ na kalimitang ginagamit sa pagpapawalang bisa ng kasal. Nais ni Estrada na linawin sa Family Code ang mga basehan ng ‘psychological incapacity’ upang hindi malito ang mga abogado o hukom at maging mabilis ang desisyon ng korte. Bukod sa “extremely low intelligence” o pagi&amp;shy;ging bobo, nais ring isama ni Estrada sa basehan ng psychological incapacity ang bayolenteng pag-uugali hindi lamang sa asawa kundi sa mga anak, pag-abandona sa pamilya, pagiging adik sa sugal, alak, at droga, sobrang tama, sobrang pagtataksil at pagiging bakla o tomboy. Ayon kay Estrada, posibleng maging alternatibong paraan ang pag-amiyenda sa Family Code kaysa magpasa ng batas tungkol sa diborsiyo.</body>
<link>http://www.philstar.com/Article.aspx?articleId=692802&amp;publicationSubCategoryId=92</link>
</article>
<article>
<title>Serye ng intrusyon ng China sa Spratly wake-up call sa modernisasyon ng AFP</title>
<author>Ni Joy Cantos</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Dapat magsilbing wake-up call sa pamahalaan upang madaliin ang modernisasyon ng Armed Forces of the Philippines (AFP) ang sunud-sunod na intrusyon ng China sa pinag-aagawang Spratly Islands sa South China sea. “One of the major thrust ni Defense Secretary Voltaire Gazmin is &amp;nbsp;to expedite procurement for equipment needed for modernization and capability upgrade of AFP in terms of new development, it is an eye opener,” pahayag ni Defense Undersecretary Eduardo Batac. Ginawa ni Batac ang pahayag kasunod ng pagkakabulgar kamakalawa hinggil sa pamamaril ng Chinese warship 560 sa bangka ng mga mangi&amp;shy;ngisdang Pinoy&amp;nbsp;noong Pebrero 25 sa karagatang nasasakupan ng Jackson atoll, isa sa mga islang inaangkin ng Pilipinas sa Spratly Islands na higit na mas malapit sa teritoryo ng&amp;nbsp;bansa. Nadiskubre naman ng militar na ang nasabing Chinese warship na tatlong beses nagpaputok sa bangkang pangisda ng mga Pinoy na F/V Jaime DLS,F/V Mama Lydia DLS at&amp;nbsp;F/V Maricris 12 ay natukoy na Chinese warship Dongguan, isang Jianghu-V Class missile frigate. Samantalang noong Marso ay hinarass rin ng Chinese vessel sa karagatan ng Reed Bank ang research vessel ng Department of Energy (DOE) habang patuloy rin ang intrusyon&amp;nbsp;sa lugar. Nabatid na ang Jackson atoll ay isang hugis singsing na coral reef na may lagoon na nasasaklaw ng 200 nautical miles na Exclusivee Economic Zone sa bahagi ng Kalayaan Island Group (KIG) na sa ilalim ng batas ng Pilipinas ay bahagi ng teritoryo ng bansa. Ang Spratly Island na mayaman sa depositong mineral at langis&amp;nbsp;ay pinag-aagawan ng mga bansang Malaysia, Brunei, Taiwan, Vietnam, Pilipinas at China na pinakamapangahas at mas maraming inaangking teritoryo. Tiwala naman ang opisyal na susunod ang China sa Code of Conduct sa Spratly Islands upang maiwasan ang sigalot sa pagitan ng mga bansang nag-aagawan dito kung saan sa kabila ng limitado ang kapabilidad ng AFP ay dapat palakasin pa ang pagpapatrulya dito.</body>
<link>http://www.philstar.com/Article.aspx?articleId=692803&amp;publicationSubCategoryId=92</link>
</article>
<article>
<title>DTI, FDA nag-inspeksiyon vs DEHP</title>
<author>Ni Doris Franche</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Bilang paghahanda sa pagsisimula ng klase sa Lunes, nagsagawa ng inspeksiyon ang mga tauhan ng Manila City hall, Department of Trade and Industry&amp;nbsp; (DTI) at Food and Drug Administration (FDA)&amp;nbsp;sa mga supermarkets na posibleng nagbebenta ng mga Taiwan products na umano’y nakakabaog. Sa pangunguna nina&amp;nbsp;City&amp;nbsp; Administrator Jay Marzan at DTI representative Emma Susano,&amp;nbsp;&amp;nbsp;isa-isang tinignan ang mga produkto sa tatlong malalaking supermarket sa Maynila. Ayon kay Marzan, wala silang nakitang mga Taiwan products na kabilang sa mga sinasabing nagtataglay ng Di(2-ethylhexyl) phthalate DEHP. Paliwanag ni Marzan,&amp;nbsp;ang kanilang inspeksiyon ay para na rin sa kaligtasan ng mga estudyante partikular ang mga nasa&amp;nbsp; elementary at high school na nagbabaon ng kanilang mga&amp;nbsp; bottled fruit juices. Magsasagawa din sila ng inspeksiyon sa mga school canteen upang masiguro na walang mga&amp;nbsp;Taiwan products ang ibebenta sa mga estudyante. Magpapamahagi din ang&amp;nbsp;city government at ang DTI&amp;nbsp;ng mga listahan ng mga Taiwan products na ipinagbabawal na ibenta. Sinabi naman ng pamunuan ng mga&amp;nbsp;supermarkets, nagsagawa sila ng&amp;nbsp;voluntary pull out ng mga Taiwan products&amp;nbsp; matapos na lumabas ang report hinggil sa pagtatag&amp;shy;lay ng DEHP.</body>
<link>http://www.philstar.com/Article.aspx?articleId=692804&amp;publicationSubCategoryId=92</link>
</article>
<article>
<title>Mga sundalong Kano na napatay sa Phl noong WW2 huhukayin</title>
<author>Ni Ellen Fernando</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Lumagda kahapon sa isang kasunduan ang Pilipinas at Estados Unidos na naglalayong marekober ang mga sundalong Amerikano na nagbuwis ng buhay o napaslang noong World War 2 sa bansa. Pinangunahan nina Foreign Affairs Sec. Albert del Rosario at US Ambassador to Manila Harry K. Thomas Jr. ang paglalagda ng “Statement of Intent” (SOI). Sa ilalim ng SOI, ang US Joint POW/MIA Accounting Command kasama ang&amp;nbsp;Department of National Defense ay magsasagawa ng joint missions upang makuha ang mga bangkay o labi ng mga American soldiers na napaslang sa Pilipinas noong kasagsagan ng WW2. Kabilang sa misyon ang pananaliksik, imbestigasyon, pagtunton at pagkilala sa mga American military personnel. Bibigyan din ng pagkilala ang lahat ng mga sundalong Amerikano at Pinoy na nagsakripisyo at nagbuwis ng buhay para ipagtanggol ang bayan at upang idepensa ang kalayaan ng bansa noong Ikalawang Digmaan.</body>
<link>http://www.philstar.com/Article.aspx?articleId=692805&amp;publicationSubCategoryId=92</link>
</article>
<article>
<title>Hirit na manual recount ng natalong kandidato tinawanan</title>
<author></author>
<date>
<month>June</month>
<day>04</day>
<year>2011</year>
</date>
<body>Manila, Philippines - Tinawanan lamang kahapon ng kampo ni incumbent Marikina Mayor Del de Guzman ang inihain na manual recount ng isang natalong kandidato noong nakaraang eleksyon.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Ayon kay Marikina Vice Mayor Jose Fabian Cadiz, si de Guzman na kandidato ng Liberal Party, ay nakakuha ng 101,495 boto habang ang nakalaban nitong si Alfredo Cheng ay may 16,035 na boto o 85,460 na lamang si de Guzman. Ayon sa opisyal na resulta ng Commission on Elections noong nakaraaang Mayo 2010 elections, si Cheng ay pumangatlo lamang sa apat ng kumandidato sa pagka-alkalde&amp;nbsp;sa Marikina. Ang kaalyado ni da&amp;shy;ting Mayor Bayani Fernando at ng kanyang asawang si Marides, na si dating Vice Mayor Ma&amp;shy;rion Andres ay puma&amp;shy;ngalawa na nakakuha ng 35,162 na boto at ang pumanghuli ay si John Alexander Chong ay nakakuha ng 306 boto. “Sa milya-milyang layo ng lamang ni Mayor de Guzman, kataka-taka naman si Cheng pa ang magpo-protesta samantalang si Andres na puma&amp;shy;ngalawa ay nag-concede matapos ang eleksyon,” paliwanag naman ni City Administrator Victoriano Sabiniano. Umaasa din Sabiniano na ibabasura lamang ng Comelec ang protesta ni Cheng sapagkat malinis at credible umano ang naging halalan sa Marikina noong isang taon.</body>
<link>http://www.philstar.com/Article.aspx?articleId=692806&amp;publicationSubCategoryId=92</link>
</article>
<article>
<title>Consignee ng black corals kinasuhan na sa DOJ</title>
<author>Ni Doris Franche</author>
<date>
<month>June</month>
<day>04</day>
<year>2011</year>
</date>
<body>Manila, Philippines - Kinasuhan sa Department of Justice ang consignee sa mga black corals na nasabat sa lungsod ng Maynila noong nakaraang buwan kaugnay ng paglabag sa section 91 ng Republic Act 8550 o mas kilala bilang Fisheries Code of the Philippines at section 27 ng Wildlife Resources Conservation and Protection Act of 2001. Ayon kay Customs Commissioner Angelito Alvarez, kay Exequiel Navarro, sinampahan din ng kaso sina Olivia Lim Li, may-ari ng Zamboanga based Li and Lim Trading na itinuturong nasa likod ng mga kontrabando; Kim Atillano, may-ari ng Zamboanga based JKA Transport System na ginamit sa pagbiyahe ng mga black corals at Ireneo Penuliar, kasama ang iba pa na mga nagtatrabaho naman sa JKA Manila branch. Batay sa assessment ng BoC, aabot ng P35 milyon ang halaga ng black corals at endangered marine species na nasamsam ng mga otoridad mula sa kostudiya ng mga respondent. Sinabi pa ni &amp;nbsp;Alvarez, maituturing na attempted smuggling na rin ang insidente at hindi lamang natuloy kaya may iba pang mga reklamong posibleng kaharapin ang mga taong may kinalaman sa nasabing tran&amp;shy;saksyon.</body>
<link>http://www.philstar.com/Article.aspx?articleId=692808&amp;publicationSubCategoryId=92</link>
</article>
<article>
<title>25M estudyante balik-iskul!</title>
<author>Nina Malou Escudero at Mer Layson</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Kasado na ang lahat para sa pagbabalik eskuwela ng mahigit 25 mil&amp;shy;yong mag-aaral sa bansa kaugnay ng pagbubukas ng klase bukas. Sinigurado kahapon ng Malaca&amp;ntilde;ang na magi&amp;shy;ging maayos ang opening ng klase bukas lalo pa’t ginawa naman ng mga kinauukulang ahensiya ng gobyerno ang lahat ng paghahanda. Ayon kay deputy presidential spokesperson Abigal Valte, naglagay na ng mga action center ang Department of Education sa mga eskuwelahan upang makaaksiyon kaagad sakaling magkaroon ng problema. Nakahanda na rin umano ang Philippine National Police na nagpakalat na ng mga tauhan sa mga lugar na malapit sa mga eskuwelahan. “You can safely go back to school na ‘di iniisip ang peace and order situation,” pahayag ni Valte. Umapela rin sa Valte sa mga school bus owners na siguraduhing maayos ang kanilang mga sasakyan para sa kaligtasan ng mga mag-aaral. Dapat din umanong tiyakin ng mga drivers at konduktor na maging mai&amp;shy;ngat sa pagmamaneho lalo na sa mga highway. Inaasahan ng DepEd na aabot sa may 23 mil&amp;shy;yong estudyante ang papasok sa pampublikong Kindergarten, elementary at high school, habang tatlong milyon naman sa mga pribadong paaralan. Sa kabila nito, aminado naman si DepEd Secretary Armin Luistro na may ilang problema ang kanilang kinakaharap sa pagbubukas ng klase tulad ng kakulangan ng silid-aralan, mga upuan, mga palikuran at mga guro. Tiniyak naman nito na pinagsisikapan nilang gawan ng paraan ang mga naturang problema. Sa ngayon aniya ay malaking pondo na ang inilaan nila para makapagpatayo ng mga bagong silid-aralan at mga palikuran at makabili ng mga upuan. Gayunman, kulang pa rin ito kaya’t umaasa pa rin aniya sila sa tulong ng iba’t ibang ahensya ng gobyerno gaya ng PNP, MMDA, DILG, DPWH, DSWD, DoH, Pagasa, LGUs at maging power at water utilities, na magampanan ang papel para sa Bayanihan system at matiwasay na pagbubukas ng klase. Samantala, nakaalerto rin ang PNP sa mga posibleng pagsasamanta ng mga sindikato ng droga na kadalasang humihikayat sa mga estudyante na maging kasangkapan sa kanilang operasyon bilang mga drug courier. Bantay sarado rin ang mga bisinidad ng mga paaralan lalo’t kadalasang nabibiktima ang mga estudyante ng mga elementong kriminal.</body>
<link>http://www.philstar.com/Article.aspx?articleId=693166&amp;publicationSubCategoryId=92</link>
</article>
<article>
<title>Military honors kay Marcos pag-iisipan pa ni P-Noy</title>
<author>Ni Malou Escudero</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Sa kabila nang naging rekomendasyon ni Vice President Jejomar na bigyan ng full military honors si dating Pangulong Ferdinand Marcos pero sa Ilocos Norte at hindi sa Libingan ng mga Bayani ito ilibing, humingi kahapon ang Malaca&amp;ntilde;ang ng kaun&amp;shy;ting panahon dahil pinag-aaralan pa ito ni Pangulong Aquino. Ayon kay Deputy Presidential Spokesperson Abigal Valte, ayaw nilang ma-preempt ang magiging desisyon ng Pangulo kaugnay sa isyu ng paglilibing kay Marcos at pagbibigay dito ng full military honor. “Hinihintay po natin si Pangulong Aquino, given the enormity of the issue ayaw nating i-preempt ang Pangulo,” pahayag ni&amp;nbsp;Valte. Posible umanong nga&amp;shy;yon o kaya ay sa Lu&amp;shy;nes ihahayag ang desisyon ng Pangulo. Umapela rin ang Palas&amp;shy;yo sa mga tumututol sa rekomendasyon na pagbibigay ng full military honors lalo na ang mga biktima ng human rights na kumalma at hintayin ang desisyon ng Punong Ehekutibo. Noong Biyernes ay inihayag ng Malaca&amp;ntilde;ang na kahapon (Sabado) nila ia&amp;shy;anunsiyo ang stand ng Pangulo sa rekomendasyon ni Binay pero hindi nga ito natuloy. Mahigit dalawang de&amp;shy;kada na ang nakakaraan simula nang mamatay si Marcos noong 1986 pero hindi pa rin ito naililibing at nakalagak sa isang airconditioned na lugar sa kanilang lalawigan sa Ilocos Norte dahil naninindigan ang pamilya Marcos na dapat sa Libingan ng mga Bayani ito ilibing. Tinawag naman ni Sen. Ferdinand “Bongbong” Marcos na isang “reasonable compromise” ang rekomendasyon ni Binay.</body>
<link>http://www.philstar.com/Article.aspx?articleId=693167&amp;publicationSubCategoryId=92</link>
</article>
<article>
<title>DA, BFAR, lokal na pamahalaan may pananagutan sa fishkill - DENR</title>
<author>Ni Angie dela Cruz</author>
<date>
<month>June</month>
<day>05</day>
<year>2011</year>
</date>
<body>Manila, Philippines - May pananagutan din umano&amp;nbsp;ang Department of Agriculture (DA) at Bureau of Fisheries and Aquatic Resources (BFAR) gayundin ang lokal na pamahalaan sa naganap na fishkill sa Taal Lake, Batangas dahil ang mandato ng&amp;nbsp;mga ahensiyang ito ay ang maparami ang produksyon ng mga isda sa bansa. Ang pahayag ay ginawa ni Department of Environment and Natural Resources (DENR) Secretary Ramon Paje bilang reaksyon sa naganap na fishkill sa Batangas. Aniya, bagamat hindi maisasantabi na dapat ay may limitasyon ang paglalagay ng mga isda sa fish cages, kailangan pa rin umanong mabalanse ang pangangalaga sa kalikasan at pagpapalakas sa ating agrikultura. Sinabi pa ng kalihim na seryoso sila sa pagbabawas ng fish pens at cages hanggang sa wala ng matira dito. Binigyang diin ni Paje na may pagkukulang dito ang mga lokal na pamahalaan dahil hindi nito naipatutupad ng husto ang pagtatanggal ng&amp;nbsp;lahat ng fish cages at fish pens sa nasabing lawa. Ang mga mangingisdang may fish pen o fish cage na masisira ang kabuhayan kapag nangyari ito, ay papayagan namang makapangisda sa pamamagitan ng dating pamamaraan ng pangingisda na gumagamit ng lambat upang malaya pa ring makakakilos ang mga isda sa lawa.</body>
<link>http://www.philstar.com/Article.aspx?articleId=693169&amp;publicationSubCategoryId=92</link>
</article>
<article>
<title>DOJ panel mas pinalakas vs Ampatuans</title>
<author>Ni Doris Franche</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Mas pinalakas pa ng Department of Justice (DOJ) ang kanilang panel of prosecutors na may hawak sa Maguindanao massacre case bilang tugon sa&amp;nbsp;panawagang madaliin ang proseso ng kaso gayundin ang pagharap ng testigo at ebidensiya. Batay sa direktiba ni Justice Secretary Leila de Lima, gagawing 12-man panel ang dating 10-man panel. Idadagdag sa grupo sina Asst. State Prose&amp;shy;cutor Olivia Torrevillas at prosecuting lawyer Aristotle Reyes. Inaasahan ng DoJ na mas magiging epektibo ang isang dosenang abogado para humarap sa panig ng mga Ampatuan na pangunahing itinuturong nasa likod ng pagpatay sa 58 indibidwal, kasama na ang mahigit 30 mamamahayag. Magugunitang nagkaroon ng sigalot ang mga piskal ng DoJ at abogado ng mga Ma&amp;shy;ngudadatu kaya pinalitan ni de Lima ang mga miyembro ng nasabing lupon. Handa naman ang panel para sa marathon hearing upang matapos na ang kontrobersyal na kaso.</body>
<link>http://www.philstar.com/Article.aspx?articleId=693171&amp;publicationSubCategoryId=92</link>
</article>
<article>
<title>Tagaytay nilindol</title>
<author>Ni Angie dela Cruz</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Niyanig ng 3.1 magnitude na lindol ang Tagaytay City kahapon ng madaling araw. Ayon sa&amp;nbsp;Phivolcs, naramdaman ang lindol dakong 3:07 ng madaling araw kahapon at ang lokasyon nito ay naitala sa may&amp;nbsp;hilaga kanluran ng Tagaytay City, subalit wala naman iniulat na intensity sa naturang lindol. Ang&amp;nbsp;origin ng lindol ay tectonic at ang lalim sa lupa ng lindol ay 116 (Intermediate). Walang iniulat na napinsala o inaasahang aftershocks sa naturang pagyanig.</body>
<link>http://www.philstar.com/Article.aspx?articleId=693173&amp;publicationSubCategoryId=92</link>
</article>
<article>
<title>Pagbibitiw ng DOTC chief 'wag ng intrigahin - Malaca&amp;ntilde;ang</title>
<author>Ni Malou Escudero</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Umapela kahapon ang Malaca&amp;ntilde;ang na huwag ng intrigahin at bigyan ng ibang kulay ang pagbibitiw sa puwesto ni Department of Transportation and Communication Secretary Ping de Jesus. Ayon kay Deputy Presidential Spokesperson Abigail Valte, maliwanag naman ang sinabi ni de Jesus na nais na niyang bumalik sa pribadong buhay kaya hindi na dapat intrigahin ang pag-alis ng kalihim sa Gabinete. Naniniwala rin ang Malaca&amp;ntilde;ang na hindi apek&amp;shy;tado ang morale ng mga kawani ng DOTC kahit pa sinundan ng apat na opisyal ng ahensiya ang pagbibitiw ni de Jesus. Hindi rin anya totoo ang mga sinasabing kulang umano ang suporta ni Pangulong Aquino kay de Jesus kaya napilitan itong umalis sa puwesto. Naniniwala naman ang ilang senador na may demoralisasyon sa DOTC kaya sinundan ng pagbibitiw ng apat na undersecretaries ng ahensiya ang pagbibitiw ni de Jesus. Sinabi ni Senator Jo&amp;shy;ker Arroyo na maituturing na mass resignation ang ginawa ng apat na undersecretaries na pag-alis sa puwesto at isa itong dagok sa administrasyong Aquino. Pero naniniwala naman si Sen. Franklin Drilon na mas mabibigyan ng pagkakataon ang bagong uupong kalihim ng DOTC na pumili ng sariling tauhan dahil sa ginawang pagre-resign ng 4 na undersecretaries.</body>
<link>http://www.philstar.com/Article.aspx?articleId=693174&amp;publicationSubCategoryId=92</link>
</article>
<article>
<title>P55-M pang yaman ng mga Ligot pinasasamsam ng Sandiganbayan</title>
<author>Ni Angie dela Cruz</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Ipinag-utos ni acting Ombudsman Orlando Casimiro ang pagsamsam sa umano’y mga nakaw na yaman ni dating Lt. Gen. Jacinto Ligot at pamilya nito na may mahigit sa P55 milyon. Sa ipinalabas na 18-pahinang resolusyon, sinabi ni Casimiro na dapat ay mayroong isang Supplemental Petition na isasampa sa Sandiganbayan para sa pagbawi sa yaman ni Ligot gayundin ng asawang si Erlinda Yambao-Ligot, mga anak na sina&amp;nbsp;Riza, Paulo at Miguel Ligot, gayundin sina Edgardo T. Yambao at Gilda Y. Alfonso-Velasquez. Ang hakbang ay inutos ni Casimiro nang ireklamo ng Office of the Ombudsman’s Field Investigation Office (OMB-FIO) na si Gen. Ligot ay may iba pang assets at properties na naka-deposito sa bangko at investment accounts na hindi nakasama sa nagdaang kaso na naisampa laban sa mga ito sa anti-graft court. Sa record, si Ligot at ang mga nabanggit na indibidwal ay mayroong&amp;nbsp;mahigit P5 milyon na nakadepositio sa Armed Forces and Police Savings and Loan Association, Inc. (AFSLAI), Equitable PCI bank, BPI, Land Bank, United Overseas Bank Phils, Metrobank&amp;nbsp;at sa Citicorp Financial Services and Insurance Brokerage Philippines, Inc. (CFSI) Binigyang diin ng Ombudsman na bagamat ang mga accounts ay kinokonsiderang “web of accounts”, kailangan pa rin itong busisiin dahil bahagi ito ng kanilang nakaw na yaman. Samantala, pinakakasuhan naman ni Casimiro ng 8 bilang ng paglabag sa Sec 11 ng RA 6713 sa Sandiganbayan si retired Police General Eduardo S. Matillano dahil sa hindi nito paghaharap ng&amp;nbsp;Statements of Assets, Liabilities and Net Worth (SALN) mula 1994 hanggang 2000 at 2004.</body>
<link>http://www.philstar.com/Article.aspx?articleId=693175&amp;publicationSubCategoryId=92</link>
</article>
<article>
<title>Alert level sa Bahrain ibinaba na</title>
<author>Ni Ellen Fernando</author>
<date>
<month>June</month>
<day>05</day>
<year>2011</year>
</date>
<body>Manila, Philippines - Ibinaba na ng Department of Foreign Affairs (DFA) ang crisis level sa Bahrain matapos na humupa ang sitwasyon doon. Mula sa alert level 2 ay ibinaba sa alert level 1 ang alarma para sa may tinatayang 31,000 Pinoy sa Bahrain. Ayon sa DFA, ang pagbaba ng alert crisis level ay kasunod ng pag-aalis ng Bahrain government noong May 31 sa ipinatupad nilang “state of emergency”. “Under alert level 1, Filipinos are urged to actively monitor ongoing developments. Returning workers are allowed to go back to the concerned country, but non-essential and non-urgent travels are still not allowed,” ayon sa DFA. Magugunita na noong Marso 15 ay itinaas ng DFA sa alert level 2 ang sitwasyon sa Bahrain. Bunsod nito, inaanunsyo ng Embahada ng Pilipinas na inaalis na rin ang travel&amp;nbsp;ban matapos na bumalik na sa normal ang buhay ng mga mamamayan sa nasabing bansa. Una na ring hiniling ng Migrante Middle East kay Vice President Jejomar Binay na tumatayo ring Presidential Adviser on OFWs Concern na alisin na ang pagbabawal sa pagpapadala ng mga Pinoy workers sa Bahrain.</body>
<link>http://www.philstar.com/Article.aspx?articleId=693176&amp;publicationSubCategoryId=92</link>
</article>
<article>
<title>Sino pumatay sa mga fish?</title>
<author></author>
<date>
<month>June</month>
<day>05</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=693281&amp;publicationSubCategoryId=92</link>
</article>
<article>
<title>3,000 schools 'kolorum'! - DepEd</title>
<author>Ni Mer Layson</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - Ibinunyag ng pamu&amp;shy;nuan ng Department of Education (DepEd) na mahigit 3,000 mga pribadong paaralan sa bansa ang ‘kolorum’ o walang permit to operate at akreditasyon mula sa departamento. Batay sa record ng DepEd, lumilitaw na ang mga rehistradong private elementary schools sa kanila ay nasa 7,084 habang nasa 4,707 naman ang registered private high schools. Dahil dito, binalaan ni Education Secretary Armin Luistro ang mga may-ari ng mga paaralan na kumuha ng kanilang permit sa kagawaran sa ilalim ng DepEd Order No. 38 series of 2011. Kung mabibigo at babalewalain umano ng mga may-ari ng mga pribadong eskuwelahan ang kanyang kautusan ay mapipilitan siyang ipasara ang mga ito. Nabatid din sa DepEd na karamihan sa mga pribadong paaralan ay sa susunod na Linggo pa (June 13) magbubukas ng klase at tumatanggap pa ang mga ito ng mga enrollees. Kasabay nito, pinayuhan ng kalihim ang mga magulang na beripikahin muna kung may permit, recognition at accreditation ang mga pribadong paaralan na nais nilang pagpasukan sa kanilang mga anak upang makaiwas sa mga kumplikasyon at problema sa hinaharap. Ayon sa DepEd, ang mga mag-aaral na nakatapos sa mga paaralan na walang permit to operate ay pinakukuha pa ng Philippine Validating Test bago tanggapin sa public school upang mabatid kung may natutunan nga ba sila sa kanilang pag-aaral. Bagamat ‘in full charge’ ang DepEd sa basic education sa elementarya at secondary public schools, may ‘supervisory powers’ rin naman ito sa mga private schools upang matiyak kung sumusunod sila sa mga ipinatutupad na pa&amp;shy;nuntunan ng pamahalaan. Inatasan na ng DepEd central office ang lahat ng regional offices nito na magsumite ng pangalan at address ng mga pribadong paaralan na kinikilala, accredited at may&amp;nbsp;permit to operate sa Office of the Undersecretary for Regional Operations. Ang naturang listahan ay ipapaskil ng DepEd sa kanilang mga tanggapan, mga municipal hall at mga pampublikong lugar upang magsilbing reference at gabay ng mga magulang.&amp;nbsp;</body>
<link>http://www.philstar.com/Article.aspx?articleId=693464&amp;publicationSubCategoryId=92</link>
</article>
<article>
<title>Pagpapaliban sa ARMM polls kinontra</title>
<author>Ni Butch Quejada</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - “Election, Not Selection; Autonomy, Not Autocracy!” Iyan ang sigaw kahapon ng mahigit 150 grupo na nanawagan sa mga senador na kontrahin ang House Bill 4146 at Senate Bill 2756 na naglalayong ipagpaliban ang August 8, 2011 elections sa Autonomous Region in Muslim Mindanao. Sa pangunguna ng PDP-Laban, sinabi ng grupo na kung maipapasa ay yuyurakan ng naturang mga pa&amp;shy;nukalang-batas ang pagkakatatag ng ARMM na isa sa mga legacy na naiwan ng yumaong dating Pangulong Corazon Aquino na ina ni Pangulong Noynoy Aquino. Sinabi ng grupo na hindi kailanman dapat ipagkait sa mga mamamayan ng ARMM ang kanilang karapatan na maghalal ng kanilang mga lider. Ilan lang sa mga miyembro ng grupo ang Magdalo Group, AKMA-PTM, Maguindanao Provincial Federation of Irrigators, Alliance for Mindanao Genuine Development, Initiative for Green Environment in Mindanao, Ulama Council Region IX, Bangsa Moro Youth Movement, Sulu Sultanate Advisory Council, Nacionalista Party at&amp;nbsp;Agthia Center for a Peaceful Mindanao. Nauna rito, nagbabala si Senator Juan Miguel Zubiri na maaaring gamitin ng administrasyon ang “pork barrel blackmail” para pilitin umano ang mga senador na pumabor sa bill na isang pangamba na inihayag rin ni Senator Bongbong Marcos. Ayon sa Committee Report 42, labag sa prinsipyo ng awtonomiya ang pagtalaga ng Pangulo ng OICs sa ARMM, gayundin ang pagpapaliban sa ARMM election na mag-aamyenda sa ARMM Organic Act nang hindi ito idinadaan sa plebisito.</body>
<link>http://www.philstar.com/Article.aspx?articleId=693466&amp;publicationSubCategoryId=92</link>
</article>
<article>
<title>Pulis bawal mag-text, mag-yosi</title>
<author>Ni Ricky Tulipat</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - Upang mas matugunan ang pangangailangan ng 25 milyong estudyante na dadagsa ngayon sa mga paaralan ay pinagbawalan ng National Capital Region Police Office (NCRPO) ang mga pulis na mag-text at manigarilyo habang naka-duty. Ayon kay NCRPO Director P/Chief Supt. Alan Purisima, ipinakalat na niya ang lahat ng opisyales ng PNP sa mga paaralan sa Metro Manila, kasama na rito ang mga sibilyang magbabantay naman sa mga sasakyan at kalsada, para masiguro ang katahimikan, ligtas, maayos at matagumpay na pagbubukas ng klase ngayon, at maipatupad ito hanggang sa pagtatapos ng taong ito. “Our policemen must also be in their respective area of responsibility (AOR) as early as 6:00 in the morning, Monday, to man their post and to refrain from cellphone texting, smoking when in police uniform and other bad habits while on duty,” sabi ni Purisima. Giit ni Purisima, nakakaramdam umano ang publiko ng kaligtasan kapag nakakakita sila ng pulis sa kalye dahil alam nilang mayroong magli&amp;shy;ligtas sa kanila sa oras ng peligro. Pinayuhan ni Purisima ang publiko na huwag mag-atubiling humingi ng tulong sa kanila sa sandaling magkaroon ng anumang problema. Pwedeng itext ang NCRPO “Subukan Nyo Po Kami” sa 0915-8888181 at 0999-9018181 o tumawag sa QCPD Tactical Operations Center (TOC) 925-8417, 928-3606, 920-1378, o 474-3106 o 0915-258-1066.</body>
<link>http://www.philstar.com/Article.aspx?articleId=693468&amp;publicationSubCategoryId=92</link>
</article>
<article>
<title>Access ng China sa Phl satellite pinangambahan</title>
<author>Ni Butch Quejada</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - Nagpahayag ng pangamba si Kasangga Partylist Rep. Teodorico Haresco na baka mapaluhod ng China ang Pilipinas dahil umaasa rin sa una ang telecommunication system ng huli. Nanawagan siya sa pamahalaan na simulang maghanap ng kapalit sa inaasahang pagkawala ng Agila 2 na siyang una at tanging communication satellite ng Pilipinas. “Sa tingin ko, dapat ikonsidera ang hidwaan sa Spratlys habang naghahanap tayo ng kapalit ng Agila 2,” sabi pa ng mambabatas. Kilala rin bilang Mabuhay 1 ang Agila 2 na magkakatuwang na proyekto ng Mabuhay Satellite Corporation at ng iba’t-ibang kumpanya sa People’s Republic of China, Indonesia at sa Pilipinas. Pinuna ni Haresco na, bagaman nasa MPSC Space Center sa Subic Bay Freeport Zone ang control station ng satellite, pawang produkto naman ng PROC ang teknolohiyang ginamit sa paggawa nito. Ginawa niya ang pahayag dahil kabilang ang China at Pilipinas sa mga bansang nagtatalo at nag-aagawan sa Spratlys. Sinabi pa niya na, dahil merong access ang China sa Agila 2, madali nitong malulumpo ang communication system ng Pilipinas.</body>
<link>http://www.philstar.com/Article.aspx?articleId=693469&amp;publicationSubCategoryId=92</link>
</article>
<article>
<title>'Fire trucks ng Pinoy matibay'</title>
<author>Ni Butch Quejada</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - Matibay at subok na umano sa mga sunog ang mga fire truck na gawang Pinoy. Tugon ito ng Anos Research Manufacturing sa alegasyon ng Bureau of Fire Protection at Department of Interior and Local Government na mahina ang performances ng Pinoy-made fire trucks nito. Nabatid na ipinahayag ng BFP na mababa umano ang performances ng Anos fire truck kumpara sa mga imported na power take off o PTO driven trucks na binili pa nuong 1980’s. Mabagal din umano ang takbo ng Anos Pinoy fire truck sa mga matarik na lugar, at madaling kinakapos ng pressure sa panahong lumalaban ito sa sunog. Nasa 185 fire truck units ang nabili ng BFP sa Anos Research mula pa noong 2006 hanggang 2010. Naniniwala si Maria Estrella Anos Garcia, general manager ng Anos Research, ang mga paratang na ito ay naglalayon lang na sirain ang kanilang kredibilidad para mabigyan daan ang kagustuhan ng DILG at BFP na makabili ng imported fire trucks at tuluyang patayin ang lokal na industriya ng fire truck manufacturing. “Pasado sa technical standards ang lahat ng aming fire trucks na maging ang ibang bansa ay bumilib sa sta&amp;shy;bility at effectivity sa paglaban sa sunog,” ayon pa kay Garcia. Nakakalungkot din umano na sa halip na tangkilikin ang gawang Pilipino, gaya ng nais ni Pangulong Aquino, hayagan pang pinapaboran ng mismong pamunuan ng DILG ang pagbili ng imported fire trucks. Matatandaan na sa isang Congressional hearing, ipinahayag din mismo ni BFP Directorate for Logistics, Col. Leonides Perez, na buo at fully operational ang lahat ng 185 fire trucks na nabili nila sa Anos, na kaagad din naman pinuri ng mga mambabatas, na nagpahayag ng suporta sa Filipino-made fire truck.</body>
<link>http://www.philstar.com/Article.aspx?articleId=693470&amp;publicationSubCategoryId=92</link>
</article>
<article>
<title>Almendras sa DOTC itinanggi ng Palasyo</title>
<author>Ni Rudy Andal</author>
<date>
<month>June</month>
<day>06</day>
<year>2011</year>
</date>
<body>MANILA, Philippines - Mariing itinanggi ng Palasyo na si Energy Sec. Rene Almendras ang ipapalit ni Pangulong Aquino sa nagbitiw na si DOTC Sec. Jose de Jesus. Ayon kay Presidential Spokesman Edwin Lacierda, pawang espekulasyon pa lamang umano ang lahat ng pangalang lumilitaw na posibleng pumalit kay de Jesus na epektibo ang pagbibitiw sa DOTC sa June 30. Magugunita na mismong ang Pangulo ang nagsabi sa ‘coffee with the media’ sa ambassador’s residence sa Brunei na ang ipapalit niya kay de Jesus ay dating miyembro ng Gabinete ng kanyang ina. Ang dating DOTC head ni yumaong Pangulong Cory ay si Oscar Orbos na ginawa ding executive secretary sa huling bahagi ng termino ni Mrs. Aquino. Samantala, lumutang na ang pangalan ni retired Gen. Rex Piad bilang magiging kapalit naman ni Ernesto Diok&amp;shy;no sa Bureau of Corrections.</body>
<link>http://www.philstar.com/Article.aspx?articleId=693471&amp;publicationSubCategoryId=92</link>
</article>
<article>
<title>Convoy ni Binay naaksidente sa New York</title>
<author>Ni Ellen Fernando</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Naaksidente ang convoy ni Vice-President Jejomar Binay sa Estados Unidos pero maswerte na walang nasaktan sa entourage&amp;nbsp;nito. Sa pahayag ng Office of the Vice-President, kinumpirma nitong nasa ligtas na kalagayan si Binay at hindi nasugatan sa insidente dahil lulan siya sa hiwalay na sasakyan matapos na ang mini-van na kanyang sinusundan ay nabangga ng isang pick-up truck dakong alas-8:30 ng umaga (U.S. time). Hindi rin nasugatan ang mga kasamahan ni Binay mula sa naka-banggang van. Si Binay, tumatayo ring&amp;nbsp; Housing and Urban Development Coordinating Council (HUDCC) at Presidential adviser on Overseas Filipino workers’ (OFWs) concerns, ay umalis sa&amp;nbsp; bansa noong Hunyo 3 ng alas-10 ng gabi sakay ng Philippine Airlines flight PR-102&amp;nbsp; para sa dalawang linggong pagbisita at pakikipagpulong sa mga matataas na opisyales ng key shelter agencies (KSA) at tingnan ang kalagayan ng mga OFWs sa Estados Unidos. Ang Bise Presidente ay nasa New York,USA upang&amp;nbsp; makipag-dayalogo&amp;nbsp; sa Filipino communities sa Rockland County, New York City, Washington, Philadelphia at Monterey. Nakatakda ring duma&amp;shy;lo ang Bise Presidente sa flag raising&amp;nbsp;at Independence Day parade sa Hunyo 5 sa New York City;&amp;nbsp; flag raising sa Hunyo 12 sa Washington, at&amp;nbsp; Rizal Day celebration sa Hunyo 17 sa Monterey. Ayon kay Binay, ang gagawin niyang study program sa US ay isang malaking oportunidad upang makakuha ng kaa&amp;shy;laman sa mga eksperto na kanyang iaaplay naman umano sa Pilipinas upang mapaganda ang housing system sa bansa. Sasailalim si Binay kasama ng mga KSA executives sa Wharton School, University of Pennsylvania mula Hunyo 6 hanggang Hunyo 16. Ang nasabing programa ay pamamagatang “Housing Finance in a Changing Global Environment,” kung saan tata&amp;shy;lakayin dito ang mga may kaugnayan sa housing policies tungong microfinancing para sa pabahay.</body>
<link>http://www.philstar.com/Article.aspx?articleId=693693&amp;publicationSubCategoryId=92</link>
</article>
<article>
<title>School opening sinalubong ng problema</title>
<author>Nila Danilo Garcia/Mer Layson/Joy Cantos</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Sa kabila ng pagbibigay prayoridad ng administrasyong Aquino sa sektor ng edukasyon, mga lumang problema pa rin ang sumalubong sa pagbubukas ng klase sa mga pampubliko at pribadong paaralan kahapon mula sa kakapusan sa mga silid-aralan hanggang sa iligal na paniningil ng mga guro. Umaabot sa 25.7 milyong estudyante ang bumulaga sa mga paaralan kahapon kung saan 22.05 milyon o 86% nito ay nasa public habang 3.65 milyon naman sa mga pribadong paaralan.&amp;nbsp; Nasa 7.73 milyon nito ay nasa high school at 15.47 ay nasa elementarya. May 1.93 pupils sa kindergarten rin ang tatanggapin ng DepEd sa ilalim ng “universal kindergarten program” na kinailangang pumasok muna sa “pre-school” ang isang bata bago makatungtong ng elementarya. Sa kabila ng mga pre&amp;shy;parasyon, maraming paaralan pa rin ang kapos sa silid-aralan, desks at armchairs dahil sa pagdagsa ng mga mag-aaral.&amp;nbsp; Sa Quezon City, mara&amp;shy;ming paaralan ang halos umaapaw sa estudyante dahil sa epekto umano ng ipapasang ordinansa sa lungsod na kakasuhan ang mga magulang na hindi pag-aaralin ang mga anak. Tadtad rin ng sumbong ang DepEd Action Center sa patuloy na paniningil ng mga guro at iba pang opisyales ng mga pampublikong paaralan sa mga magulang na mahigpit na ipinagbabawal ng ahensya.&amp;nbsp; Ayon sa DepEd, hindi pinapayagan ang anumang uri ng paniningil mula Grade 1 hanggang 4.&amp;nbsp; Mula Grade 5 hanggang fourth year high school, boluntaryo naman ang kontribusyon na ginagawa tuwing Agosto ng taon .&amp;nbsp; Kabilang sa mga “voluntary expen&amp;shy;ses” ang: Boy/Girl Scout fees na aabot ng P50; Anti-TB fund drive na P5; &amp;nbsp;Parent-Teacher Association fee na base umano sa kasunduan ng mga guro at magulang; school publication fee, P60 sa elementarya at P90 sa high school. Pinayuhan ni Education Secretary Bro. Armin Luistro ang mga magulang na sapilitang sinisingil ng mga opisyal ng mga paaralan na magsumbong sa DepEd Action Center sa mga numero: 636-1663 o 0919-456-00-27 at maaari ring mag-email sa&amp;nbsp;comm-osec@deped.gov.ph. Ngayong taon, ipinagmalaki ng kalihim na maipapatupad na ang 1:1 ratio sa textbook kada mag-aaral habang inaasahang maibaba umano ang kakapusan na 66,800 sa silid-aralan dahil sa inaasahang matatapos na 12,000 classrooms. Base sa pag-aaral, sa 10 mag-aaral na pumapasok ng grade 1, anim lamang sa mga ito ang nakakapagtapos ng ele&amp;shy;mentarya.&amp;nbsp;Lima dito ang nakakapasok ng high school at apat lamang ang nakakapagtapos.&amp;nbsp; Sa natu&amp;shy;rang bilang, 2 lamang ang nakakatuntong ng kolehiyo at isa lamang ang nakakapagtapos. Samantala, sinabi naman ng PNP na naging maayos naman sa pangkalahatan ang school opening sa bansa. &amp;nbsp;&amp;nbsp;</body>
<link>http://www.philstar.com/Article.aspx?articleId=693694&amp;publicationSubCategoryId=92</link>
</article>
<article>
<title>RH bill lusot sa komite ng Senado</title>
<author>Ni Malou Escudero</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Naniniwala si Sen. Pia Cayetano na bago magbakasyon ang Kongreso sa June 9 ay matatalakay na sa plenaryo ng Senado ang kontrobersyal na Reproductive Health (RH) bill. Ayon kay Cayetano chairperson ng Senate committee on health and demography, tapos na ang kanyang committee report kaugnay ng panukala kung saan tanging mga pirma na lamang ng mga kasamahang senador ang kinakailangan bago ang kanyang sponsorship speech sa plenaryo. Ang naturang panukala ay ang pinagsamang bersyon ng inihain na Senate Bill 2378 ni Sen. Miriam Defensor-Santiago at Senate Bill 2768 ni Sen. Panfilo Lacson. Sa kanyang committee report tiniyak ni Cayetano na walang isinusulong na abortion na siyang tinututulan ng nakararami, ngunit may karapatan umano ang pamahalaan na tulungan ang mga nagpa-abort na ina. Binigyang diin ng senadora na sa RH bill ay hindi kinokonsinte ang pagpapalaglag ng sanggol sa halip ay naglalayon itong mailigtas ang buhay lalo na ng ina at ng sanggol sa sinapupunan. &amp;nbsp;&amp;nbsp;</body>
<link>http://www.philstar.com/Article.aspx?articleId=693695&amp;publicationSubCategoryId=92</link>
</article>
<article>
<title>Globe Asiatique prexy pinakakasuhan ng DOJ</title>
<author>Ni Ludy Bermudo</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Iniutos ng Deparment of Justice (DOJ) ang pagsasampa sa korte ng mga kasong kriminal laban sa pangulo ng kontrobersiyal na Globe Asiatique Realty Holdings Corporation (GA)&amp;nbsp;&amp;nbsp;kaugnay sa diumano’y mapanlokong&amp;nbsp;&amp;nbsp;pagbebenta ng mga bahay at lupa. Ito’y kasunod ng pagbasura ng DOJ sa inihaing motion for reconsideration ni GA president Delfin Lee na ibasura ang inihaing kaso laban sa kaniya hinggil sa alegasyong ‘double sale’ o muling pagbebenta ng house and lot sa kabila ng may nauna nang nakabili. Sa 5-pahinang reso&amp;shy;lusyon na inaprubahan ni Justice Secretary Leila De Lima, hindi nito pinagbigyan ang kahilingan ni Lee na mabaligtad ang kautusan ng DOJ na nagdidiin sa kaniya sa paglabag sa “The Subdivision and Condominium Bu&amp;shy;yers Protective Decree” o Presidential Decree No. 957, na nagre-regulate sa real estate trade and business at pagpapatupad ng mga penalties sa fraudulent practices. May probisyon din sa batas na nagsasabing: “the subdivision developer should ini&amp;shy;tiate the organization of a Homeowners Association (HOA) among the buyers and residents of the housing project to promote and protect their mutual interest and assist in their community development.” Kabilang din sa probisyon na ang subdivision lot/housing unit ay makakapasa sa minimum design standards, may balidong titulo at ang developer ay may financial capacity na makumpleto ang proyekto. Una nang inatasan ng DOJ ang Pasig City Prosecutor’s Office na ipagharap na ng demanda ang nasabing kumpanya kaugnay sa double selling ng unit, sa reklamo ng isang Mailene Coloma, na nakabili noong Oktubre 2004 ng Lot 19, Block 20, Phase 1&amp;nbsp;&amp;nbsp;sa Sta. Barbara Villas II , Barangay Silangan, San Mateo, Rizal sa halagang P650,000.</body>
<link>http://www.philstar.com/Article.aspx?articleId=693696&amp;publicationSubCategoryId=92</link>
</article>
<article>
<title>Polusyon sa ilog sa South Cotobato sanhi ng small scale mining</title>
<author>Ni Rudy Andal</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Natuklasan sa pag-aaral ng Blacksmith Institute sa pamamagitan ng Global?Inventory Project (GIP) na mataas ang antas ng mercury o asoge sa Pulabato River? sa South Cotabato dahil laganap ang illegal na small scale mining sa lugar. ?Iprinisinta na ang GIP findings kaugnay ng Pulabato sa River Provincial Mining?Regulatory Board (PMRB) sa ilalim ni South Cotabato Governor Arthur Pingoy na?dumalo sa presentasyon kamakailan. ?“Right now we attribute the contamination of Pulabato River to small scale? mining since these activities use mercury”, ayon kay Prof. Nelson Pampolina,?environmental biologist at senior investigator para sa GIP ng Blacksmith. Base sa mga datos, gumagamit ang mga ilegal na nagmimina ng prose&amp;shy;song “sluice”?na tinatawag na “banlas” o paggamit ng tubig sa pamamagitan ng hose para ?mapuwersa ang deposito ng ginto na umangat sa ilog. Sasalain ang umangat na bato ?at buhangin at gagamit ng asoge para humiwalay ang ginto kaya nagkakaroon ng ?kontaminasyon sa ilog at dumidiretso ang kontaminadong tubig sa lupa at water?sources. Kinatigan naman ni Anacleto Suelto ng Sagittarius Mines, Inc. (SMI) ang ?natuklasan ng Blacksmith. Ang SMI ang may hawak sa Tampakan copper-gold project ?sa South Cotabato na magsisimula ang operasyon sa taong 2016.?“As early as 2007 we have detected mercury in Pulabato river”, sabi ni Suelto. ?Nilinaw ni Suelto na may water monitoring data sila mula noong 1995 pero? nagsimula ang kanilang buwanang &amp;nbsp;monitoring sa ilog mula noong Abril 2007. Base ?sa record ng kompanya, ang SMI ay may 37 surface water monitoring sites, 12 ?stream flow monitoring stations, 6 automatic weather stations, 12 rain gauges at? 17 groundwater observation wells sa mga lugar na sakop ng proyekto nito.&amp;nbsp;&amp;nbsp;</body>
<link>http://www.philstar.com/Article.aspx?articleId=693697&amp;publicationSubCategoryId=92</link>
</article>
<article>
<title>GOCC Law nilagdaan na ni PNoy</title>
<author>Ni Rudy Andal/Angie dela Cruz</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Nilagdaan na kahapon ni Pangulong Benigno Aquino III ang Government Owned and Controlled Corporations (GOCC) Act upang maging ganap na batas. Sinabi ni Presidential Spokesman Edwin Lacierda, ang GOCC Governance Act of 2011 ay magpapatupad ng rationalization ng salaries at benepisyo ng mga opisyal at empleyado ng GOCC’s. Samantala, sinabi naman ni DBM Sec. Butch Abad na mayroon na ngayong kapangyarihan si Pangulong Aquino na rebyuhin, buwagin, palitan ang mga opisyal sa mga GOCC’s lalo ang mga non-performing agencies. Nagpasalamat naman si Pangulong Aquino kina Speaker Sonny Belmonte at Senate President Juan Ponce Enrile gayundin sa mga kongresista at senador na nagsulong ng nasabing batas sa Kongreso. Samantala, wala ng dapat ipag-alala ang taumbayan sa pagkakaroon ng malalaking allowances at maluluhong benefits ang mga official ng GOCC’s. Dahil ditto, mas higit na mapapakinabanagn ng mamamayan ang anumang matitipid na gastusin sa mga GOCC’s at GFI’s bilang dagdag pondo sa paghahatid ng serbisyo sa publiko. &amp;nbsp;&amp;nbsp;</body>
<link>http://www.philstar.com/Article.aspx?articleId=693698&amp;publicationSubCategoryId=92</link>
</article>
<article>
<title>Rep. GMA 'no show' sa plunder case nito sa DOJ</title>
<author>Ni Ludy Bermudo</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Hindi sumipot si dating Pangulo at Pampanga Rep. Gloria Macapagal Arroyo sa isinagawang pagdinig ng Department of Justice (DoJ) kaugnay sa kinakaharap nitong kasong plunder. Maliban kay Rep. Arroyo, nabigo ring humarap sa preliminary investigaton sina dating Executive Sec. Alberto Romulo, dating health secretary at kasalukuyang Civil Service Commission (CSC) chairman Francisco Duque III, at dating OWWA administrator Virgilio Angelo. Binigyan naman ng DOJ panel si GMA ng hanggang June 23 upang magsumite ng kanyang counter-affidavit. Ang kaso ay isinampa laban sa mga respondents kaugnay sa sinasabing ma-anomalyang paggamit ng nakaraang administrasyon sa pondo ng Overseas Workers Welfare Administration (OWWA). Ayon naman kay Atty. Benjamin Santos, abogado ni Arroyo, mayroon pa silang 10 araw para maghain ng counter-affidavit. Sa panig ni Duque, nagpasabi ang opisyal na nasa seminar umano ito habang hindi naman umano natanggap ni Angelo ang subpoena sa kanya. &amp;nbsp;&amp;nbsp;</body>
<link>http://www.philstar.com/Article.aspx?articleId=693699&amp;publicationSubCategoryId=92</link>
</article>
<article>
<title>Muro-ami gamit sa pangunguha ng black corals - DENR</title>
<author>Ni Malou Escudero</author>
<date>
<month>June</month>
<day>07</day>
<year>2011</year>
</date>
<body>MANILA, Philippines - Ibinunyag kahapon ni Environment Secretary Ramon Paje na gumagamit ng mga batang “Muro-ami” ang grupo na ilegal na nangongolekta ng black corals sa bansa. Humarap kahapon si Paje sa hearing ng Senate Committees on environment and natural resources, agriculture, finance, climate change at local government kaugnay sa nasakoteng black corals na nagkakahalaga ng milyon-milyong piso. Sinabi ni Paje na maituturing na bagong “muro-ami” ang pangongolekta ng mga bata ng mga black corals na sumisisid sa ilalim ng dagat upang magkapera. “The collection of these seashells and black corals is now the new muro-ami,” pahayag ni Paje. Sinabi pa ni Paje na hindi nakakapagtakang ginagamit ang mga bata sa pangunguha ng sea shells at black corals lalo na sa Tawi-Tawi at Sulu dahil magagaling na divers ang mga ito at kayang tumagal ng 20 minuto sa ilalim ng dagat.</body>
<link>http://www.philstar.com/Article.aspx?articleId=693701&amp;publicationSubCategoryId=92</link>
</article>
<article>
<title>Mar swak sa DOTC!</title>
<author>Ni Rudy Andal</author>
<date>
<month>June</month>
<day>08</day>
<year>2011</year>
</date>
<body>MANILA, Philippines -&amp;nbsp;Itinalaga na ni Pangulong Aquino bilang bagong kalihim ng&amp;nbsp;Department of Transportation and Communications (DoTC) si dating Sen. Mar Roxas. Sinabi ni Pangulong Aquino na kahapon ay pormal nang tinanggap ni Roxas ang iniwang puwesto ni Sec. Jose de Jesus. Inamin ng Pangulo na meron sanang nakalaang puwesto para sa kanyang dating runningmate subalit hindi umano inaasahan ang pagbibitiw ni de Jesus. Inihahanda na sana ang administrative order para sa posisyon ni Roxas bilang Presidential chief of staff pero hindi muna ipinalabas dahil sa ilang probisyong kinailangang maplantsa. Pero ayon sa Chief Executive meron pang mahahalagang misyon si Roxas na kanyang iaatang sa balikat nito sa ilang mga pagkakataon. Kaugnay nito, binigyan din ng blanket authority ng Pangulong Aquino si Mar na pumili ng iba pang opisyal sa kagawaran lalo na at nagbitiw sa puwesto ang ilang undersecretary.</body>
<link>http://www.philstar.com/Article.aspx?articleId=694043&amp;publicationSubCategoryId=92</link>
</article>
<article>
<title>'Garci boys' sa ARMM pinasisibak kay Brillantes</title>
<author></author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Matapos ipasa sa Senado ang pagpapaliban sa eleksyon sa Autonomous Region in Muslim Mindanao (ARMM) upang sumabay sa 2013 midterm election, nakapuwesto pa rin sa impluwensyal na posisyon sa Commission on Elections ang halos lahat ng opisyal na alipores ni dating COMELEC commissioner Garcillano na dawit sa “Hello Garci” scandal noong 2004. Anang impormante ng Pilipino Star NGAYON sa personnel division ng Co&amp;shy;melec na ayaw magpabanggit ng pangalan, lahat ng mga nakatalang pangalan na nabanggit sa expose&amp;nbsp;sa mga nagdaang pagdinig sa Senado at Kongreso ay mataas pa rin ang puwesto sa Comelec. Kabilang rito sina Atty. Renato Magbutay, Atty. Carlito Ravelo, Atty. Remlane Tagbuang, Atty. Teopisto Elnas, Atty. Cirilo Nala Jr., Atty. Francisco Pobe, at si Atty. Vilfred Balisado, at Atty. Renault Macarambon. Sa halalan noong 2004, inakusahan si dating pa&amp;shy;ngulong Gloria Macapagal Arroyo ng malawakang pandaraya laban sa yumaong Fernado Poe Jr.. Ang mga nabanggit na pangalan ay nakakalat sa ibat ibang parte ng Min&amp;shy;danao bilang mga assistant election director o di kaya ay director. Ayon sa isang grupong kontra sa postponement ng halalan, kung talagang di mapipigilan ang pagpapaliban sa eleksyon sa ARMM, dapat nang linisin ang Comelec sa mga political operators na nagpapagamit sa mga politikong ibig mandaya sa eleksyon. Binatikos nila si Comelec Chairman Sixto Brillantes na sumira sa pangako noon pang&amp;nbsp;Enero na sisibakin niya ang mga tirador at political operators sa Comelec. Dinirinig ng Commission on Appointments (CA) ang nombramyento ni Brillantes na naghihintay ng kumpirmasyon. Inaakusahan ng grupo si Brillantes na “election operator” at bihasa diumano sa “gapangan” sa Comelec upang maipanalo ang mga kandidato lalo na ang mga natatalo. Nangunguna sa lista&amp;shy;han ng mga dawit sa “Hello Garci” scandal ang tagapamahala ng nalalapit na ARMM elections ngayong Agosto na walang iba kundi si Atty. Ray Sumalipao. Si Sumalipao ay naging assistant election director ng Region XI ng pumutok ang Hello Garci scandal. (May ulat si Malou Escudero)</body>
<link>http://www.philstar.com/Article.aspx?articleId=694044&amp;publicationSubCategoryId=92</link>
</article>
<article>
<title>'Kubol' sa Bilibid binaklas</title>
<author>Ni Gemma Garcia/Doris Franche</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Pinabuwag kahapon ng mga Kongresista ang mga “special kubol” ng mga mayayaman at maimpluwensiyang preso sa New Bilibid Prison (NBP). Sa ginanap na hearing ng House Justice Committee sa NBP kahapon sa pangunguna ni Iloilo Rep. Niel Tupas Jr., inirekomenda nito na gibain ang mga special kubol kay Justice Secretary Leila de Lima kayat kaagad naman nitong inatasan si NBP Supt. Ramon Reyes na baklasin ang mga ito at unahin ang kubol ng isang Chinese drug lord na hindi maibigay ang pangalan. Bukod sa special kubol ng nasabing drug lord ay nadiskubre din ng mambabatas na mayroon itong katabing maliit na playground bukod pa dito ang mga tindahan at palengke na nasa loob ng Bilibid. Ang special kubol ay selda ng isang preso na sarili nilang ipinatayo at mayroong nakalagay na mga sariling gamit tulad ng bintilador, airconditioned, sofa, kama, sariling banyo at iba pa. Nadiskubre din sa ginawang pag-iikot ng mga kongresista ang patuloy na umiiral na double standards sa loob ng Bilibid dahil ang mga mahihirap ay nagtitiyagang magsiksikan sa loob ng isang mainit at mabahong selda samantalang ang mga mayayaman at maimpluwensyang personalidad at drug lord ay nagpapatayo ng kanilang sariling kubol. Ayon naman kay de Lima, dapat aniyang maranasan ng mga mayayamang convicts ang parusa&amp;nbsp; kahalo at kasama ng mga ordinaryong sentensyado. Bukod dito, sinabi ni De Lima na hindi dapat na namumuno&amp;nbsp; sa peace and order ng lugar ay mga gang dahil pinagmumulan ito ng inggit at gulo gayundin ang&amp;nbsp; pananamantala.</body>
<link>http://www.philstar.com/Article.aspx?articleId=694045&amp;publicationSubCategoryId=92</link>
</article>
<article>
<title>Comelec tigil na sa paghahanda sa ARMM polls</title>
<author>Ni Doris Franche</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Ititigil na ng&amp;nbsp;Commission on Elections (Comelec) ang anumang paghahanda para sa eleksyon sa Autonomous Region in Muslim Mindanao (ARMM) sa Agosto 8 matapos aprubahan ng Senado ang panukalang batas na isabay na lamang ito sa 2013 midterm elections. Ayon kay Comelec chairman Sixto Brillantes, hindi muna sila gagalaw habang hinihintay ang sasabihin dito ng Korte Suprema kung saan tumanggi din muna si Brillantes na magbigay ng komento sa argumento ng mga nagsusulong ng postponement bill. Iginiit ni Brillantes na hindi malayong may kukuwestiyon sa legalidad ng naipasang panukala kayahintayin na lamang ang desisyon ng Korte Suprema.</body>
<link>http://www.philstar.com/Article.aspx?articleId=694046&amp;publicationSubCategoryId=92</link>
</article>
<article>
<title>3,840 kaso sa Ombudsman nadesisyunan ni Casimiro</title>
<author>Ni Butch Quejada</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Hindi pa man nag-iinit sa kanyang puwesto, umabot na sa 3,840 kasong nakabinbin sa anti-graft body ang nadesisyunan ni Ombudsman Orlando Casimiro sa loob lang ng isang buwan matapos na maging acting Tanodbayan ang dating overall deputy Ombudsman. Sa nakalap na datos mula sa Ombudsman, 3,854 kaso ng katiwalian ang ipinasa ni dating Ombudsman Merceditas Gutierrez kay Casimiro nang magbitiw sa puwesto ang una noong Mayo 6. Umabot na sa 3,840 anti-graft cases o 99.6% disposal rating ang nabigyan na ng resolusyon ni Casimiro bilang acting Ombudsman, habang nalalapit na rin madesisyunan ang natitira pang 14 na kaso. Kabilang na rito ang mga kasong katiwalian na naisampa sa Sandiganbayan laban sa mga opisyal ng pamahalaan, halal man o nahirang, at sa mga dating opisyal ng AFP at PNP. Bukod sa pagsasampa ng kasong katiwalian, nirendahan din ni Casimiro ang kapwa nito opisyal sa anti-graft body nang ipatupad ang desisyon ng Office of the President laban kay Atorni Emilio Gonzales III kung saan pinagbawalan ang huli na gampanan ang tungkulin bilang Deputy Ombudsman for Military and other Law Enforcement Offices. Nadesisyunan din ni Casimiro ang 1,009 rekomendasyon ng mga sangay ng Ombudsman sa Luzon, Visayas at Mindanao, gayundin ang panukala ng field office prosecutors na sampahan ng kasong katiwalian ang mga nasasangkot na opisyal ng pamahalaan.</body>
<link>http://www.philstar.com/Article.aspx?articleId=694047&amp;publicationSubCategoryId=92</link>
</article>
<article>
<title>E-trike ipinasa sa House</title>
<author>Ni Butch Quejada</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Dalawang unit ng solar at battery-powered na E-tricycle ang ipinasa kahapon sa House of Representatives para sa ebalwasyon at paggamit nito. Tinanggap ni House Speaker Feliciano Belmonte Jr. ang mga E-trike na produkto ng Technostrat Corp., isang subsidiary ng W inace Holdings Philippines, Inc. Ang turn-over ay inis&amp;shy;yatiba ng Ang Kasangga Partylist sa pangunguna ni Rep. Teodorico T. Haresco sa pakikipagtulungan ng Technostrat Corporation Sina Haresco at Technostrat Chief Scientist at President Brian Stanley-Jackson ang imbentor ng E-trike. Sinabi pa ni Haresco na ang halaga ng isang E-trike ay halos katulad din ng sa standard na tricycle. Ang makina ng E-trike ay pinapaandar ng baterya na kumukuha ng lakas sa araw, walang polusyon o i&amp;shy;ngay. Kaya hindi ito umaasa sa langis at makakatipid ng malaki ang operator nito. Umaasa sina Haresco at ang Technostrat na ba&amp;shy;lang araw ay mapapalitan na ng tahimik at environment-friendly e-trike ang mayorya ng 1.5 milyong rehistradong tricycle sa bansa.</body>
<link>http://www.philstar.com/Article.aspx?articleId=694049&amp;publicationSubCategoryId=92</link>
</article>
<article>
<title>Singil sa kuryente tataas</title>
<author>Ni Mer Layson</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Tataas ng 51 sentimo ang singil sa kada kilowatt-hour (kWh) sa generation charge ng Manila Electric Company (Meralco) nga&amp;shy;yong buwan ng Hunyo. Ayon kay Joe Zaldirriaga, pinuno ng External Communication ng Meralco, ang dagdag singil ay bunsod ng pagtaas ng generation cost ng lahat ng supplier nito para sa buwan ng Mayo. Iginiit naman ng Meralco na hindi lamang ang presyo ang may impact sa electricity bills ng mga kostumer, kundi maging ang power usage ng mga ito. Ang generation charge ang pinakamalaking component ng electricity bill, na binubuo ng 60 porsiyento ng binabayaran ng mga consumers. Anang Meralco, hindi napupunta sa kanila ang generation charge kundi sa mga distribution company dahil ito’y ‘completely pass through charge.’</body>
<link>http://www.philstar.com/Article.aspx?articleId=694050&amp;publicationSubCategoryId=92</link>
</article>
<article>
<title>Pinay, 2 anak pinatay; ex-lover nag-suicide</title>
<author>Ni Ellen Fernando</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Isang 41-anyos na Pinay at dalawang anak nito ang pinatay sa bigti ng kanyang dating live-in partner sa loob ng kanilang 3-storey house bago nagpatiwakal ang lalaki sa pamamagitan ng pag-dive sa bangin sa Eastlake Home, San Diego, California. Kinilala ng Chula Vista Police Department sa San Diego ang mga biktima na sina Catherine Jaccard Alvarez, at mga anak na sina Angelica, 12 at Hamid, 11.&amp;nbsp; Nakitaan din&amp;nbsp;si Alvarez ng matitinding sugat at palo sa ulo at ibang bahagi ng katawan na pinaniniwalaang ginulpi muna bago tuluyang sinakal. Nadiskubre lamang ang pagkasawi ng mag-iina nang matagpuan ang kanilang mga katawan sa loob ng tatlong makakahiwalay na kuwarto ng kanilang bahay, ilang araw matapos ang krimen nang tuntunin ng California Highway Patrol motorcycle officer ang nagmamay-ari ng sasakyan ng suspek na si Alfredo Almonte. Si Almonte ay natagpuang patay nang mahulog ang kanyang sinaksakyang&amp;nbsp; 2011 Hyundai Elantra sa may 150 talampakang lalim na bangin sa Route 125 Spring Valley noong Miyerkules ng alas-5:30 ng umaga. Hindi rin pumasok sa kanyang trabaho si Alvarez isang araw bago ang nasabing karumal-dumal na krimen. Posible umanong nagkaroon ng pag-aaway sina Alvarez at Almonte matapos na makipaghiwalay ang babaeng biktima sa huli hanggang sa pagpapatayin ang pamilya Alvarez saka umalis ang lalaki lulan ng nasabing sasakyan at kusang inihulog ang sarili sa matarik na bangin.</body>
<link>http://www.philstar.com/Article.aspx?articleId=694051&amp;publicationSubCategoryId=92</link>
</article>
<article>
<title>Pagpasok ng private printer sa government pinapipigil</title>
<author>Ni Butch Quejada</author>
<date>
<month>June</month>
<day>08</day>
<year>2011</year>
</date>
<body>MANILA, Philippines - &amp;nbsp;Naghain ng petisyon sa Quezon City Regional Trial Court para maglabas ng “temporary restraining order (TRO)” ang isang dating opisyal ng National Printing Office (NPO) para pigilin ang pagkakasama ng isang pribadong printing company na kinikilala umanong ikatlong “Government Recognized Printer (GRP)” sa bansa. Sa argumento ni Richard Oderon, dating pangulo ng National Printing Office Workers Association (NAPOWA), kailangang aksyunan agad ng hukuman ang sumbong laban sa Asian Productivity Organization (APO) dahil maaaring mapunta umano sa korapsyon ang pera sa nakukuhang kontrata nito. Dapat umanong maliwanagan na tanging ang National Printing Office at Bangko Sentral ng Pilipinas (BSP) lamang ang pinapayagang maglimbag nang lahat ng “accountable forms” ng pamahalaan base sa Executive Order no. 285 na inisyu ni dating Pangulong Cory Aquino. Naisingit umano ang APO bilang GRP base sa Section 29 ng General Appropriations Act Fiscal Year 2010 na isang paglabag sa batas dahil lahat ng kontrata na pasok sa GAA ay para lamang sa mga korporasyon na pag-aari ng pamahalaan. Ang pagsingit na ito sa GAA para sa APO ay isang halimbawa kung paano naabuso ng nakalipas na Arroyo administrasyon ang isang ahensiya na dapat imbestigahan para sa ‘betrayal of public trust’. Base sa rekord na nakalap ni Oderon, wala umanong buwis na naipapasok ang APO sa pamahalaan dahil sa “tax free” ang pag-angkat nito ng mga materyales at pagtanggap ng mga printing jobs sa pamahalaan ng hindi dumaraan sa “public bidding” kundi ‘negotiable bids’ lamang kaya hindi umano malayong may papaboran itong paboritong private security printers.&amp;nbsp;</body>
<link>http://www.philstar.com/Article.aspx?articleId=694052&amp;publicationSubCategoryId=92</link>
</article>
<article>
<title>GMA scholar silat</title>
<author>Nina Rudy Andal at Gemma Garcia</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Inamin kahapon ng Palasyo na hindi na maitutuloy ang scholarships ng ‘bangkang papel boys’ bagkus ay tanging ‘ study now pay later plan’ lamang ang puwedeng ipagkaloob dito ng Malaca&amp;ntilde;ang. Sinabi ni Deputy Presidential Spokesperson Abigail Valte, inalok na nila ang bangkang papel boys na dating iskolar ni Mrs. Arroyo ng study now, pay later plan subalit tinanggihan nila ito. Wika pa ni Valte, malinaw naman sa bangkang papel boys na hanggang 2010 lamang ang scholarship na ipinagkaloob sa kanila ni dating Pangulong Arroyo subalit nang inalok sila ng Aquino administration ng study now, pay later plan ay tinanggihan nila ito. Aalamin din ng Palasyo ang kinakaharap ding suliranin ng may 70 iba pang scholars ng nakaraang administrasyon. Idinagdag pa ni Valte, walang halong pulitika ito dahil nakasalalay dito ang edukasyon ng mga kabataan. Samantala, umalma si dating Pangulo at ngayon ay Pampanga Rep. Gloria Arroyo dahil sa hindi pagbabayad ng tuition fees ng Malaca&amp;ntilde;ang sa mga scholars nito na kanyang tinawag na “Bangkang Papel Boys” na binanggit niya sa kanyang unang State of the Nation Address (SONA) na naging simbolo ng pagiging Pangulo. Ayon sa tagapagsa&amp;shy;lita ng dating Pangulo na si Elena Bautista-Horn,nadiskubre lamang nila na inihinto na ng Department of Social Welfare and Development (DWSD) ang pagbibigay ng tuition fee kay Erwin Dolera,graduating student sa Trinity University of Asia sa kursong Bachelor of Arts Major in Communication Art at presidente din ng student council nang humingi ng tulong sa kanila ang bata. Si Dolera ay isa sa tatlong Bangkang Papel Boys na sumulat ng kanilang pangarap at pag asa para sa kanyang pamilya sa isang bangkang papel na pinadala sa Malaca&amp;ntilde;ang matapos ang Payatas tra&amp;shy;gedy kung saan isa ang kanilang bahay sa nasira noong 2000,kabilang sa mga kasama nito sina Jason Banogan at Jomar Pabalar. Nilinaw ni Horn na sa loob ng siyam na taon ay sinasagot ng DSWD ang pag-aaral ni Dolera subalit ngayong taon na malapit nang magtapos sa kolehiyo ang bata ay saka pa ito ihihinto ng ahensya. Ipinaliwanag naman kay Jocelyn Lagang ,Social Welfare Officer 3 ng Program Management Bureau &amp;nbsp;ng DSWD, ang budget para sa scholarship ng dating Pangulo ay magmumula sa Presidential Management Staff (PMS) at wala pang nakalaan na pondo para ngayong taon. Giit ni Horn, kuwestiyunable at kadudaduda ang ginawa ng PMS dahil alam na pasukan na nga&amp;shy;yong Hunyo ay hindi pa ginawang prayoridad ang naturang mga estudyante.</body>
<link>http://www.philstar.com/Article.aspx?articleId=694316&amp;publicationSubCategoryId=92</link>
</article>
<article>
<title>PNoy binatikos ng oposisyon sa 'conflicting statement' tungkol kay Torres</title>
<author>Ni Butch Quejada</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Binatikos ng oposisyon si Pangulong Benigno Aquino III dahil sa kabila ng pagbibigay nito ng blanket authority kay incoming DOTC Sec. Mar Roxas ay inanunsiyo din nito ang pagbabalik sa LTO ng kanyang shooting buddy na si Virginia Torres. Sinabi ni Minority Leader Edcel Lagman at Quezon Rep. Danilo Suarez, may conflict kaagad sa mga pahayag ni Pangulong Aquino dahil inanunsyo nito ang pagbabalik sa LTO ni Torres pero binibigyan daw niya ng blanket authority si Roxas na pumili ng kanyang magiging tao sa DOTC. “Parang hindi tama yun, hoc can you have a free hand tapos sasabihin mo na retain ang isang da&amp;shy;ting puwesto na under sa DOTC.Mukhang contradicting yun, if Torres is back to her position,” dagdag pa ng mga mambabatas. Wika pa ni Lagman, paiimbestigahan nila sa Kamara ang gulo sa pagitan ng LTO at Stradcom na kinasangkutan ni Torres sa grupo nina Bonifacio Sumbilla at Aderito Yujuico na umaangking sila ang tunay na may-ari ng Stradcom.</body>
<link>http://www.philstar.com/Article.aspx?articleId=694317&amp;publicationSubCategoryId=92</link>
</article>
<article>
<title>DoF chief kumpirmado sa CA, Brillantes bypass</title>
<author>Ni Malou Escudero</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Nakalusot kahapon sa Commission on Appointments (CA) si Finance Sec. Cesar Purisima habang na-bypass naman si Comelec chairman Sixto Brillantes sa huling araw ng Kongreso. Maisasalang lamang uli sa kumpirmasyon si Brillantes sa pagbabalik sesyon ng Kongreso sa Agosto 9. Umaasa naman si Brillantes na maaawa na sa kanya ang mga senador at makukumpirma siya bago sumapit ang kaniyang kaarawan sa Agosto 14. Aminado naman si Brillantes na kinakailangan niyang makalusot sa CA kaya hihintayin na lamang niya ito. Isa si Sen. Alan Peter Cayetano sa komokontra sa kumpirmasyon ni Brillantes dahil sa iba’t ibang isyu katulad ng ang Hello Garci at ang diumano’y tangkang pangba-blackmail sa kaniya. Matatandaan na inakusahan ni Cayetano nang pangba-blackmail si Brillantes kung saan ginagamit umano ang kaso ng kaniyang asawang si Taguig Mayor Lani Cayetano sa Comelec kapalit ang paglusot&amp;nbsp; sa CA.</body>
<link>http://www.philstar.com/Article.aspx?articleId=694318&amp;publicationSubCategoryId=92</link>
</article>
<article>
<title>Ebidensiya sa manual recount tinanggap ng Comelec</title>
<author>Ni Doris Franche</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Tinanggap ng Commission on Elections (Comelec) ang mga nalantad na kuwestiyunableng resulta sa isinasagawa ngayon manual recount hinggil sa compliance order na ibinaba ng Comelec 1st Division &amp;nbsp;nitong nakalipas na buwan &amp;nbsp;hinggil sa hiling na manual recount sa Marikina mayoralty election result. Nabatid na wala uma&amp;shy;nong nagawa ang Comelec representatives at ang mga watchers na itinalaga ng protestee na i-attest ang mga umano’y anomalyang lumalabas sa sinasagawang manual recounts ngayon. Ayon kay dating Mari&amp;shy;kina Councilor Efren Angeles unang araw pa lang ng recount ay may nadiskubre ng anomalya tulad ng discrepancy o ang pagkaka-iba ng mga boto sa statement of votes at sa manual count sa ilang clustered precincts ng ilang Barangay Gaya sa &amp;nbsp;Malanday. Kinukuwestyon din ngayon ang umanoy nadiskubreng mga &amp;nbsp;pagkakaiba sa pirma ng board of elections inspector (BEI) &amp;nbsp;sa mahigit 249 na balota&amp;nbsp; at ang pagkakaroon ng dalawang&amp;nbsp; minutong election returns sa ilang clustered precinct gayundin&amp;nbsp; ang pagkawala ng umano’y &amp;nbsp;election returns sa loob ng ilang ballot boxes mula sa ilang barangay tulad ng Calumpang, Fortune at Tumana. Nakatutok ngayon ang mga taga Marikina sa Comelec sa pangambang maaari umanong marami pang lalabas na anomalya sakaling buksan pa ang natitira pang 171 clustered precincts. Ang nasabing protesta ay inihain ni Dr. Alfred Cheng ilang araw matapos ang pambansa at lokal na halalan noong May 10, 2010 na ang layunin ay alamin ang integridad ng eleksyon at ilantad kung anong sistema ang ginamit sa pagmanipula ng resulta ng nasabing halalan kung totoong mayroon gaya ng mga nakikita umano ngayon ng Comelec.</body>
<link>http://www.philstar.com/Article.aspx?articleId=694319&amp;publicationSubCategoryId=92</link>
</article>
<article>
<title>Anti-Crony watch vs PNoy gov't inilunsad</title>
<author>Ni Butch Quejada</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp; Inilunsad na&amp;nbsp;&amp;nbsp;ng oposisyon sa Kamara ang kanilang Anti-Crony Watch laban sa Aquino administration ngayong napupuno na ito ng mga umanoy cronies ni Pangulong Aquino na pawang kakampi, kaklase at kabarilan nito. Sinabi nina House Minority Leader Edcel Lagman, Zambales Rep. Mitos Magsaysay at Davao del Sur Rep. Douglas Cagas nakabalik ang cronyism 25 taon matapos mapalsik ang diktaduryang Marcos. Babantayan ng Anti-Crony watch ang miyembro ng Gabinete ni PNoy na sumabit sa ibat-ibang kontrobersya kasabay ang kahilingang imbestigahan ng Kamara ang nagbakasyon na presidential friend na si LTO chief Virginia Torres dahil sa panghihimasok sa problema ng Stradcom gayundin sa pagsasampa ng tax evasion case sa mga kalaban ng gobyerno habang hindi naman naghahain ng tamang returns ang PCSO chairperson na si Margie Juico na nagrereklamo ng kakulangan sa pondo at hindi nagbibigay ng tamang financial assistance gayung may bilyones sa bangko ang PCSO.</body>
<link>http://www.philstar.com/Article.aspx?articleId=694320&amp;publicationSubCategoryId=92</link>
</article>
<article>
<title>Utak ng black coral smuggling pinapaaresto ng Senado</title>
<author>Ni Malou Escudero</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Labing-apat na senador ang pumirma kahapon sa&amp;nbsp; arrest order laban sa mag-asawang negosyante na nasa likod ng smuglling ng black corals sa bansa na hindi sumipot sa ginawang pagdinig kahapon. Ipinapaaresto ng Senado sina Vivian Lim at Li at isang nagngangalang Joe Pring matapos ipa-contempt ng mga senador. Ayon kay Sen. Juan Miguel Zubiri, kung nabigo ang gobyerno na arestuhin ang mga nabanggit ay ang Senado ang aaresto sa mga ito. Ang Office of Senate Sergeant at Arms ang magpapatupad ng arrest order na ipinalabas ng Senado sa pangunguna ni Senate President Juan Ponce Enrile.</body>
<link>http://www.philstar.com/Article.aspx?articleId=694321&amp;publicationSubCategoryId=92</link>
</article>
<article>
<title>Reporma sa PCSO, nagbunga ng pag-asenso - Juico</title>
<author></author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Sinabi kahapon ni Philippine Charity Sweepstakes Office (PCSO) Chair Margie Juico na ang layunin ng reporma sa ahensya ay upang gawin pang epektibo at malawak ang paglilingkod sa kalusugan at kapakanan ng mga mahihirap. Ayon kay Juico, dahil sa mga repormang ipinatupad,&amp;nbsp;nagtamo ng banner sales performance sa first quarter ang ahensya. Nakakuha ito ng 12.21% sales growth over the same period last year.&amp;nbsp;Ang growth na ito ay katumbas ng P829,375-M. Sinabi din ni Juico, dahil sa maingat na paghahawak ng PCSO funds at resources, ang ahensya ay nakaipon ng P688.868-M. Idiniin niya na ang mataas na kita at naipon ay nakakatulong nang malaki sa pagpapalawak pa sa serbisyo ng PCSO. Tinitiyak ni Juico na tuloy-tuloy pa ang pag-unlad ng ahensya.&amp;nbsp;“Lalu naming pag-iibayuhin ang pagsusumikap para makamit ito at mapagbuti pa ang paglilingkod sa mahihirap.” Ang loterya ng bayan ay malapit nang magsimula. “Ang STL revenue ay lumago ng P1.4-B o 93.4% kumpara sa first quarter 2010 sales. Tiyak na madadag&amp;shy;dagan ang kita ng ahensya galing sa processing fee, authority fee, at presumptive monthly revenue receipts. Sa kaganapang ito, tiyak na lalago pa hanggang 200,000 mula sa 100,000 ang maibibigay na trabaho ng loterya.&amp;nbsp;Ang karagdagang kitang ito ay magpapaibayo pa ng ating serbisyo,” ayon kay Juico. Ang PCSO ay lumagda ng kasunduan sa East Avenue Medical Center para sa pagtatayo ng Tahan Tahanan Center, isang haven para sa mga batang mahihirap na may kanser.&amp;nbsp;Lumagda rin ito ng kasunduan sa Medical City para sa Pediatric Liver Transplant sa bansa. Prayoridad din ng ahensya ang pagbibigay ng ambulansya sa 4th, 5th at 6th class municipalities sa ilalim ng 100% Ambulance Donation Program.&amp;nbsp;Sa mga susunod na buwan, binabalak din na mag-donate ng ambulance unit sa malalayong isla para sa emergency na pangangailangan sa typhoon season.</body>
<link>http://www.philstar.com/Article.aspx?articleId=694322&amp;publicationSubCategoryId=92</link>
</article>
<article>
<title>Sekyu ng BSP ikinadena ang sarili sa Senado</title>
<author>Ni Malou Escudero</author>
<date>
<month>June</month>
<day>09</day>
<year>2011</year>
</date>
<body>MANILA, Philippines - &amp;nbsp;Isang security officer ng Bangko Sentral ng Pilipinas ang ikinadena ang sarili sa tapat ng Senado upang maaksyunan ang kanyang reklamo. Nangyari ang insidente dakong alas-11 ng umaga habang busy ang mga senador sa apat na magkakahiwalay na hearing sa ikalawang palapag ng Senado. &amp;nbsp;Nakilala ang suspek na isang Jesus Tacata na diumano’y isang security officer ng Bangko Sentral ng Pilipinas na nais paimbestigahan kay Sen. Chiz Escudero ang ipinapatupad na salary structure sa BSP simula noong 2005 na para sa kanya ay lugi silang rank and file employees. Talo umano sa nasabing Salary Structure ang mga rank-and-file employees dahil “8 steps increase” ang ibinigay sa mga opisyal ng BSP pero “one step” lamang para sa mga rank-and-file, ayon kay Tacata. Kinailangan pang gamitan ng&amp;nbsp; lagareng-bakal ng mga taga Office of the Seargeant-at-Arms (OSSA)&amp;nbsp; upang maputol ang kadenang ginamit ni Tacata sa pagtali sa kaniyang sarili upang hindi kaagad makaladkad palabas ng gate.</body>
<link>http://www.philstar.com/Article.aspx?articleId=694323&amp;publicationSubCategoryId=92</link>
</article>
<article>
<title>Enrile, Belmonte nag-usap na, Cha-cha aariba na</title>
<author>Nina Malou Escudero at Rudy Andal</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Kinumpirma ni Se&amp;shy;nate President Juan Ponce Enrile na nagkausap na sila ni House Speaker Feliciano Belmonte Jr. kaugnay sa posibilidad na pag-am&amp;shy;yenda sa 1987 Cons&amp;shy;titution. Sinabi ni Sen. Enrile, panahon na upang lutasin ang lumalalang problema ng kahirapan sa bansa at ang pag-amyenda sa Konstitusyon ang solusyon upang baguhin ang mga economic provisions nito lalo sa pagpasok ng mga foreign investors. “Kaming dalawa ni Speaker, nag-usap na kami na panahon nang rebisahin ang Saligang Batas,” wika pa ni Enrile sa mga reporters. Pero nilinaw din ng Senate chief, kung magkakaroon ng pagbabago sa Konstitusyon dapat limitado lamang ito sa probisyong makakatulong sa paglago ng ekonomiya at hindi dapat pag-usapan ang pagbabago sa uri ng gobyerno o sa termino ng mga opisyal ng pamahalaan. Naniniwala si Enrile na ang probisyong 60-40 sa ownership ay hindi nakakatulong sa ekonomiya ng bansa bagkus ay nagiging hadlang ito sa pagpasok ng mga foreign investors. Iginiit naman ng Malacanang na hindi prayoridad ni Pangulong Benigno Aquino III ang pag-amyenda sa Kons&amp;shy;titusyon. Wika pa ni Presidential Spokesman Edwin Lacierda, naninindigan pa rin si Pangulong Aquino na hindi dapat maging prayoridad ang Charter Change (Cha-Cha). Aniya, patuloy pa rin ang pagtitiwala ng mga foreign investors sa bansa kahit walang pag-amyenda sa economic provision ng 1987 Constitution.</body>
<link>http://www.philstar.com/Article.aspx?articleId=694641&amp;publicationSubCategoryId=92</link>
</article>
<article>
<title>Bagyong Dodong narito na!</title>
<author>Ni Angie dela Cruz</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Naging ganap na bagyo na ang Low Pressure Area na namataan sa Kanluran ng Metro Manila at pinangalanan na itong bagyong ‘Dodong’. Sa ulat ng Philippine Atmospheric Geophysical and Astronomical Services Administration (PAG ASA), ang LPA ay isa nang ganap na bagyo na si Dodong. Sa latest update ng Pag Asa ganap na alas-11 ng umaga kahapon, si Dodong ay nasa may 60 kilometro ng&amp;nbsp; timog kanluran ng Iba Zambales taglay ang lakas ng hanging 55 kilometro malapit sa gitna at kumukilos sa bilis na 15 kilometro bawat oras sa direksiyon ng hilaga hilagang kanluran. Ngayong Biyernes, si Dodong ay inaasahang nasa layong 210 kilometro ng Kanluran ng Laoag City at nasa layong 440 kilometro Kanluran-Hilagang Kanluran ng Basco Batanes sa Sabado. Bunsod nito, ang babala ng bagyo bilang isa ay nakataas sa Bataan,Pampangga,Tarlac, Zambales, Pangasinan, Cavite at Metro Manila sa Luzon.</body>
<link>http://www.philstar.com/Article.aspx?articleId=694643&amp;publicationSubCategoryId=92</link>
</article>
<article>
<title>AGAP sa DA: Tulungan ang biktima ng 'fish kill'</title>
<author>Ni Mer Layson</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Umapela kahapon si AGAP Partylist Rep. Nicanor Briones sa Department of Agriculture na tulungan nito ang maliliit na may-ari ng palaisdaan na tinamaan ng ‘fish kill’ sa Batangas at Pangasinan. Sinabi ni Rep. Briones, 2 grupo na miyembro ng AGAP ang tinamaan ng fish kill na dapat lamang tulungan ng DA upang makabawi sila sa matin&amp;shy;ding pagkalugi. Ang 2 grupo ay ang Taal Lake Aquaculture Alliance at Feed Millers Association na pawang miyembro ng AGAP. “Nakikiusap ako sa DA na gawan ng mabilis na aksyon sa pamamagitan ng pagbibigay ng puhunan para muling makabangon ang mga ito sa matinding pagkalugi sanhi ng fish kill,” giit pa ng kongresista. Hiniling din ni Briones sa Bureau of Fisheries and Aquatic Resources (BFAR) na gumawa ng pag-aaral upang hindi na maulit ang fish kill sa susunod na mga taon.</body>
<link>http://www.philstar.com/Article.aspx?articleId=694644&amp;publicationSubCategoryId=92</link>
</article>
<article>
<title>5 ex-PCSO officials kakasuhan sa P42-B contract</title>
<author>Ni Rudy Andal</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Limang dating opisyales ng Philippine Charity Sweepstakes Office (PCSO) ng nakaraang administrasyon ang posibleng kasuhan kaugnay sa ibinasurang P42-bil&amp;shy;yon kontrata sa isang Australian firm. Ang mga posibleng kasuhan ay sina dating PCSO general mana&amp;shy;ger at board vice-chair Rosario Uriate, da&amp;shy;ting mga board members na sina Manuel Morato, Jose Taruc V, Raymundo Roquero at Ma. Fatima Valdes dahil sa paglagda nila sa resolution no. 2171 noong Nov. 24, 2009 na nag-aprub sa contractual joint venture agreement (CJVA) sa TMA Group of Companies na isang Australian firm para sa P42-B kontrata sa loob ng 50 taon para sa thermal paper. Magugunita na binalewala at idineklarang null and void ng kasalukuyang PCSO board ang nasabing kontrata dahil na rin sa pag-aaral at opinyon ni Acting Government Corporation Counsel Atty. Raoul Creencia tungkol sa PCSO-TMA contract. Inaprubahan ng ka&amp;shy;salukuyang PCSO board members na sina Atty. Ma. Aleta Tolentino, Atty. Francisco Joaquin III, Atty. Mabel Mamba at Betty Nantes ang resolution 180 na nagdedeklarang null and void ang kontrata ng PCSO sa TMA. Inaprubahan din ng Juico board na sampahan ng kaukulang kaso ang mga lumagda sa resolution no. 2171 para sa supply agreement na nagkukunwa&amp;shy;ring joint venture. Ang PCSO ay kasalukuyang nasa ilalim ng pamamahala ni Chairperson Margie Juico. Ayon sa PCSO boards secretary na si Atty. Eduardo Araullo, ipaghaharap nila ng kaso ang mga ex-PCSO board bago matapos ang taong 2011.</body>
<link>http://www.philstar.com/Article.aspx?articleId=694646&amp;publicationSubCategoryId=92</link>
</article>
<article>
<title>Hindi namin pinabayaan ang bangkang papel boys - DSWD</title>
<author>Ni Angie dela Cruz</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Nilinaw ng&amp;nbsp; Department of Social Welfare and Development (DSWD) na hindi nila pinabayaan ang&amp;nbsp; Bangkang Papel Boys partikular ang pag-aaral ni Erwin Dolera. Ayon kay Director Patricia Luna ng DSWD Program Management Bureau, hanggang 2010 lamang ang scholarship ni Dolera kasabay ng pagtatapos ng panunungkulan ni dating Pangulo na ngayon ay Pampanga Rep. Gloria Macapagal-Arroyo. Sinabi pa ni Dir. Luna, dahil may sasagot na umano sa huling taon sa kolehiyo ni Dolera, naisip ng DSWD na hindi na kailangan ni Erwin ng pantustos sa kaniyang pag-aaral. Ang may-ari ng Trinity College na kaniyang pinapasukan ang sumagot sa matrikula nito. Magugunitang nagreklamo si Dolera, isa sa mga “Bangkang Papel Boys,” na tinanggihan siya ng DSWD kaya hindi pa nakapag-enroll ngayong pasukan. Nangangamba si Dolera dahil graduating siya ngayon at walang kasiguruhan ang pangako ni DSWD Sec. Dinky Soliman na hahanapan siya ng pondo. Maliban kay Dolera, 70 pang estudyante ang pinangakuan ng scholarship program ng nakaraang administrasyon.</body>
<link>http://www.philstar.com/Article.aspx?articleId=694648&amp;publicationSubCategoryId=92</link>
</article>
<article>
<title>Senior Citizen Party lawmaker, kinasuhan ng kapartido</title>
<author>Ni Gemma Garcia</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Isang kongresista ang sinampahan ng kasong criminal ng kanyang kapartido sa Senior Citizen Partylist. Ang kinasuhan ay si Senior Citizen Partylist Rep. Godofredo Arquiza. Ang nagsampa ng kasong criminal ay ang 3rd nominee ng partylist na si Francisco Datol Jr. Sinabi ni Datol, lubhang nasira ang kanyang reputasyon ng ipaaresto siya ni Arquiza noong June 1 at inilabas pa sa telebisyon. Aniya, nakahanap ng lumang arrest warrant na may petsang 2004 sa Batangas City si Arquiza na kanyang kapangalan na may kasong illegal recruitment. Wika pa ni Datol, nang makaharap niya ang complainant na si Avelino Mercado sa opisina ni Batangas Prosecutor Gajete ay lumitaw na hindi siya kilala nito at ibang Francisco Datol Jr. ang kanilang ipinagharap ng estafa at illegal recruitment. Bukod sa kasong estafa na ihahain ni Datol kay Arquiza ay maghaharap din siya ng danyos sa kongresista sa korte sa Nueva Ecija dahil sa kahihiyang idinulot nito sa kanya. Malaki ang paniwala ni Datol na paraan ito ni Arquiza upang harangin ang kanyang pag-upo sa Enero 2012 bilang 3rd nominee ng kanilang partido kapalit ng 2nd nominee na si David Kho.</body>
<link>http://www.philstar.com/Article.aspx?articleId=694650&amp;publicationSubCategoryId=92</link>
</article>
<article>
<title>Suhol na pork barrel itinanggi ni Enrile</title>
<author>Ni Malou Escudero</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Mariing itinanggi ni Senate President Juan Ponce Enrile ang kumakalat na ulat na may dagdag silang P100 milyong pork barrel sa bawat senador na bumoto para sa pagpapaliban ng ARMM elections. Sinabi ni Sen. Enrile, sinungaling ang nagpapakalat ng malisyosong tsismis na ito kapalit ng kanilang pagsuporta sa postponement ng ARMM elections. Wika pa ni Enrile, handa siyang magbigay ng P1 milyon o P2 milyon sa sinumang makakapagpatunay na tumanggap ang mga senador na bumoto para sa postponement ng ARMM elections ng karagdagang pork barrel. “That’s a falsity and whoever said that is a liar. &amp;nbsp;If they can show me that we got even one million or two million, I will give it to him. &amp;nbsp;It’s unfair to us,” ani Enrile. Dapat aniyang magtiwala ang mga mamamayan sa mga inihalal nilang opisyal dahil kung wala na ang tiwala ay mas makakabuting buwagin na lamang ang Republika.</body>
<link>http://www.philstar.com/Article.aspx?articleId=694651&amp;publicationSubCategoryId=92</link>
</article>
<article>
<title>PNoy mangunguna sa Araw ng Kalayaan</title>
<author>Ni Rudy Andal</author>
<date>
<month>June</month>
<day>10</day>
<year>2011</year>
</date>
<body>MANILA, Philippines - Pangungunahan ni Pangulong Benigno Aquino III ang pagdiriwang ng ika-113 Araw ng Kalayaan sa Linggo (June 12) sa Aguinaldo Shrine sa Kawit, Cavite. Pagkatapos pangunahan ni Pangulong Aquino ang flag raising ceremony sa Kawit ay magbabalik kaagad ito sa Palasyo para sa Vin D’ Honneur sa Rizal Hall kung saan ay bisita nito ang mga miyembro ng Diplomatic Corps. Isang salu-salo din ang inihanda ng Palasyo na gaganapin sa Malacanang grounds. Sasaksihan din ni Aquino ang Independence Day celebration at parade sa Quirino Grandstand bandang alas-4:00 ng hapon sa June 12. Hindi naman idineklara ng Malacanang na special non-working holiday ang June 13 (Lunes) bagkus ay gaganapin pa rin ang pagdiriwang ng Independence Day sa June 12 (Linggo).</body>
<link>http://www.philstar.com/Article.aspx?articleId=694652&amp;publicationSubCategoryId=92</link>
</article>
<article>
<title>US naalarma na</title>
<author>Nina Ellen Fernando, Joy Cantos at Rudy Andal</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Naalarma na ang Estados Unidos sa sunud-sunod na panghihimasok ng China sa teritoryong sakop ng Pilipinas sa pinag-aagawang Spratly Islands kaya umapela na ito sa pamahalaang China at Pilipinas na panatilihing ma&amp;shy;ging mahinahon sa kabila ng umiinit na palitan ng salita ng dalawang bansa. Sinabi ni US Ambassador Harry Thomas Jr. na patuloy na naka-monitor ang Amerika sa nagaganap sa South China Sea subalit nilinaw niya na walang pinapanigan ang Estados Unidos sa anumang bansang nag-aangkin sa Spratlys. Ayon kay Armed Forces of the Philippines Chief of Staff Gen. Eduardo Oban, anim na insidente ng pagpasok ng China nang walang pahintulot ang namonitor ng AFP sa nasabing isla. Bagaman wala uma&amp;shy;nong balak humingi ng tulong ang Pilipinas sa US dahil sa patuloy na pambu-bully ng China sa bansa kaugnay sa Spratly issue, alinsunod sa Mutual Defense Treaty, obligado ang US forces na sumaklolo sa Pilipinas kapag dumating sa puntong gigiyerahin ito ng ibang bansa tulad ng China. Ayon pa kay Oban, gaganti ang tropa ng bansa kapag inatake ang mga ito ng anumang puwersa sa Spratlys pero tiwala rin ang Chief of Staff na mareresolba sa diplomatikong pamamaraan ang gusot sa Spratly na hindi na kailangan pang humantong sa ‘shooting war”. Sa kasalukuyan ay mayroon lamang isang radar ang AFP para magamit sa monitoring gayong anim ang kailangan. Upang mapatatag ang kapabilidad ng Pilipinas ay mangangailangan ang AFP ng P11.9 bilyon sa loob ng 3 taon para makabili ng mga bagong kagamitang magagamit sa pagbibigay seguridad at proteksyon sa teritoryo ng Pilipinas sa Spratly. Samantala sinabi ni Presidential Spokesman Edwin Lacierda, walang dahilan para ipatigil ang oil exploration sa tinaguriang non-disputed areas na sakop naman ng Pilipinas. Ayon kay Lacierda, hindi dapat gawing isyu ng China ang exploration activities ng Department of Energy (DoE) sa Reed Bank dahil karapatan ito ng Pilipinas. Ang Reed Bank ay nasa 80 nautical miles lamang ng Palawan at pasok ito sa ating exclusive economic zone (EEZ). Kasabay nito, nanawagan ang Palasyo sa lahat ng claimants tulad ng China na iwasan ang paglalabas ng mga pahayag na magpapalala ng tensyon. Handa naman umano ang Pilipinas na makipag-usap sa mga bansang naghahabol sa Spratly.&amp;nbsp; Magugunita na ilang beses na nagprotesta ang Pilipinas dahil sa umano’y ginawang panghaharass ng Chinese ships sa Spratlys islands na tinawag ng China na Nansha Islands at ang paglalagay ng kanilang naval camp at gayundin ng planong pagtatayo ng oil rig sa nasabing lugar. Samantala, nagkakainitan din ang China at Vietnam sa nasabi ring isyu matapos na umalma ang China sa pagkilos ng Vietnam sa Nansha islands nang magkahabulan ang kanilang Navy ships sa nasabing pinag-aagawang isla dahil sa pagtutol ng China na huwag mangisda doon ang mga Vietnamese fishermen. Iginiit ng China na walang karapatan ang Vietnam na mangisda sa nasabing lugar. Bukod sa China at Vietnam, inaangkin din ng mga bansang Brunei, Taiwan at Malaysia ang Spratly islands na sinasabing mayaman sa reefs.</body>
<link>http://www.philstar.com/Article.aspx?articleId=694968&amp;publicationSubCategoryId=92</link>
</article>
<article>
<title>K+12 ng DepEd magastos - Trillanes</title>
<author>Ni Malou Escudero</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Kontra si Senator Antonio Trillanes sa Enhanced Kindergaten to Grade 12 (K+12) program ng Department of Education (DepEd) na naglala&amp;shy;yong palawigin sa 13 taon ang kasalukuyang 10 taon na ginugugol ng mga estudyante sa elementarya at sekondarya. Ayon kay Trillanes, masyadong magastos at “disastrous” ang nasabing eksperimento na nais simulan ng DepEd sa susunod na school year. Ipinunto ni Trillanes ang kakulangan ng eskuwelahan at guro sa ele&amp;shy;mentarya at sekondarya at hindi sagot dito ang pagpapalawig pa ng taon na dapat gugulin ng mga estuyante sa paaralan. Naniniwala si Trillanes na lalo lamang lulubha ang problema kung da&amp;shy;dag&amp;shy;dagan pa ang taon na dapat ipag-aral ng mga estudyante gayong hindi naman bumubuti ang kalidad ng edukasyon sa bansa. Umaabot umano sa 103,000 kakulangan sa guro sa elementarya at sekondarya at nasa 27,000 naman sa kindergarten bukod pa sa 90,000 kakulangan sa mga silid aralan. Ayon pa kay Trillanes, mas dapat pagtuunan ng pansin muna ng DepEd ang kasalukuyang problema nito kaysa magdagdag ng panibagong problema. Sa ngayon umano ay umaabot sa 76 hanggang 79 estudyante ang nagsisiksikan sa isang silid aralan sa National Capital Region at masyado itong malayo sa ideal ratio na 45 estudyante. Hindi lamang umano magastos para sa magulang ang nasabing eksperimento kundi ma&amp;shy;ging sa gobyerno.</body>
<link>http://www.philstar.com/Article.aspx?articleId=694969&amp;publicationSubCategoryId=92</link>
</article>
<article>
<title>Rabusa kasuhan din!</title>
<author>Ni Butch Quejada</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Nararapat lamang umano na sampahan din ng kaso si Lt. Col. George Rabusa dahil mismong siya ay umamin na nakinabang din siya sa “kupit” mula sa budget ng Armed Forces of the Philippines na dapat sana ay pantustos sa pa&amp;shy;ngangailangan at sweldo ng mga sundalo. Ito ang paniwala ni Atty. Batas Mauricio na nagsabi sa isang press conference sa Quezon City na ang ginawa ni Rabusa na pagsisiwalat ng umano’y katiwalian sa AFP ay hindi dapat ma&amp;shy;ging dahilan upang siya’y mailigtas sa kasong pandarambong, dahil siya mismo ay nakinabang sa milyong mil&amp;shy;yong nakaw mula sa budget ng military. Hindi umano magandang halimbawa kung ililigtas sa kasong pandarambong si Rabusa dahil kung hindi dahil sa kanya ay hindi magiging posible na makapagkamal ng ganung kalaking halaga ang ilang matataas na opisyal ng military. “Rabusa himself bene&amp;shy;fitted from the corruption in the military, as he has repeatedly admitted. Because of this, he is also going to be charged with and detained for plunder, together with whoever were his superior officers who pocketed hundreds of millions in AFP funds,” pahayag ni Mauricio. Ilang mataas na opisyal ng AFP na ngayon ay retirado ang idinawit ni Rabusa sa umano’y corruption sa AFP, kabilang na ang yumaong si General Angelo Reyes, ret. Gen. Diomedio Villanueva at ret. Gen. Roy Cimatu at kanilang mga kabiyak. “It takes two to tango, kung wala si Rabusa, hindi rin magiging posible sa mga opisyal na makakuha ng salapi,” dagdag pa ni Mauricio. Kung kakasuhan ang mga opisyal na idinawit ni Rabusa, ay nararapat lamang anya na isama din si Rabusa sa kaso dahil hindi pa naman siya nasasama bilang isang state witness. Hindi rin umano tama na maligtas sa anumang pananagutan si Rabusa dahil lamang sa kanyang pagbubunyag, dahil kung ganun ang pagbabasihan ay maraming mahihikayat ng gumawa ng mali at kapag naipit ay aaminin na lang at magdadamay ng iba upang hindi makasuhan. Samantala, ilang mga sundalo naman ang umamin na nakakababa ng morale ang ginagawa ni Rabusa partikular na sa imahe ng mga ordinaryong sundalo. Ayon sa isang sundalo na ayaw magpabanggit ng pangalan, hindi na umano nagiging maganda ang tingin ng tao sa militar lalo na sa kanilang mga ordinaryong sundalo na mismong mga front liners. Dinagdag pa nito na tanging ang mga katiwalian na lamang ang nakikita sa institusyon ngunit hindi na bibigyan ng pansin ang mga reporma na ipinatutupad ng kasalukuyang pamunuan ng AFP para maiwasan maulit ang mga iregularidad na naganap noon.</body>
<link>http://www.philstar.com/Article.aspx?articleId=694970&amp;publicationSubCategoryId=92</link>
</article>
<article>
<title>Pinay inaresto sa pagpatay sa utol ng amo sa Lebanon</title>
<author>Ni Ellen Fernando</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Nanawagan kahapon ng tulong sa administrasyong Aquino ang pamilya ng isang Pinay domestic helper na&amp;nbsp;inaresto dahil sa pagpatay umano sa kapatid ng kanyang amo sa Lebanon. Sa report ng Bombo Radyo, nahaharap sa kasong murder ang Pinay na nakilalang si Robina Samoranos, isang undocumented worker at tubong Capoocan, Leyte matapos umano nitong mapatay ang kapatid ng amo na si Rosemarie Saad, na nagtataglay ng sakit na lung cancer. Nauna rito, noong Pebrero ay ilang beses umanong pinagbantaan si Samoranos ng kanyang amo na siya ay papatayin at kukunin ang kanyang baga para ilipat naman sa baga ng kapatid nito na si Saad na may lung cancer. Bunsod nito, inunahan na niya ang amo at pinatay umano ni Samoranos ang kapatid ng huli, dahil sa matinding takot na siya pa ang unang mapatay. Matapos ang insidente ay naaresto naman ng Le&amp;shy;ba&amp;shy;nese Police ang nasabing OFW.&amp;nbsp;</body>
<link>http://www.philstar.com/Article.aspx?articleId=694971&amp;publicationSubCategoryId=92</link>
</article>
<article>
<title>Dodong nakalabas na ng Phl</title>
<author>Ni Angie dela Cruz</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Nasa labas na ng Philippine area of responsibility (PAR) ang bagyong Dodong at patuloy ang paglayo sa bansa. Alas-10 ng umaga, hu&amp;shy;ling namataan ng PAGASA&amp;nbsp;ang bagyo sa layong 330 kilometro sa hilagang kanluran ng Laoag City taglay ang lakas ng hangin na umaabot sa 65 kilometro bawat oras malapit sa gitna at may pabugsong hangin na umaabot sa 80 kilometro bawat oras. Kumikilos ito sa&amp;nbsp;direksyon ng hilaga-hila&amp;shy;gang kanluran sa bilis na 25 kilometro bawat oras. Ngayong Sabado ng umaga, si Dodong ay inaasahang nasa 540 kilometro hilagang kanluran ng Basco, Batanes Bagamat lumabas na sa bansa ang&amp;nbsp;naturang bagyo, maulan pa rin sa Northern at Central&amp;nbsp;Luzon dahil sa&amp;nbsp;hanging habagat. Maulap naman ang kalangitan sa Metro Manila.</body>
<link>http://www.philstar.com/Article.aspx?articleId=694972&amp;publicationSubCategoryId=92</link>
</article>
<article>
<title>OFWs pwede na uli sa Bahrain</title>
<author>Ni Ludy Bermudo</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Maari nang muling maging destinasyon ng mga overseas Filipino workers (OFWs) ang bansang Bahrain matapos bawiin na ng Department of Labor and Employment (DOLE) ang deployment ban na pinairal sa nakalipas na buwan. Batay sa nilagdaang advisory ni Labor Secretary Rosalinda Baldoz, pinapayagan na ang muling pagproseso at pagpapadala ng mga OFW sa Bahrain maging ang mga baguhan pa lamang na nag-aaplay ng trabaho, returning workers o balik-manggagawa. Ito’y kasunod ng paghahayag ng Department&amp;nbsp;&amp;nbsp;of Foreign Affairs (DFA) na binawi na ang state of national security sa Kingdom of Bahrain. Nabatid na ibinaba na rin sa alert level 1 ang security classification sa nabanggit na bansa mula sa alert level 2.</body>
<link>http://www.philstar.com/Article.aspx?articleId=694973&amp;publicationSubCategoryId=92</link>
</article>
<article>
<title>Reso vs 'KKK' ni PNoy itutulak sa Kamara</title>
<author>Nila ni Butch Quejada/Gemma Garcia</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Isang resolusyon ang itutulak ng minority bloc sa Kamara para kuwestiyunin at imbestigahan ang appointments ng tinaguriang&amp;nbsp;“Kabarkada”, “Kaklase” at “Kabarilan” (KKK)&amp;nbsp;ng Pangulong Noynoy Aquino. Sinabi nina House Minority leader Edcel Lagman at Deputy Minority leader Mitos Magsaysay, dapat payagan ng Palasyo ang mga appointees ni Aquino na dumalo sa Kongreso para sagutin ang mga alegasyon na ibinabato sa kanila. Nauna nang inihayag ng mga kaalyado ng Pangulo sa Kamara na dapat ay sa tamang lugar imbestigahan ang umano’y mga anomalya at ito ay sa korte at hindi sa Kongreso. Kinontra naman ito ni Lagman at sinabing ang prosecution at legislation ay magkabukod dahil ang prosekusyon ay isang proseso laban sa isang indibidwal samantalang ang congressional investigations in aid of legislation ay para makapagbuo ng batas para i-cover ang general application. Kabilang sa mga itinalaga ni P-Noy na nais ng minorya na maimbestigahan ay sina&amp;nbsp;DILG Undersecretary Rico Puno, on leave LTO head Virginia Torres, Executive Secretary Paquito Ochoa Jr.,&amp;nbsp;Finance Secretary Cesar Purisima at PCSO chairperson Margarita Juico.</body>
<link>http://www.philstar.com/Article.aspx?articleId=694974&amp;publicationSubCategoryId=92</link>
</article>
<article>
<title>Pamina sa Romblon bawal na</title>
<author>Ni Butch Quejada</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Ipagbabawal na sa lalawigan ng Romblon ang pagmimina maging ang small o medium mining exploration. Ito’y matapos maaprubahan sa ikalawang pagbasa sa plenaryo ang House Bill 4815 na inakda ni Romblon Rep. Leandro Madrona na nagdedeklarang mining free zone ang Romblon. Sinabi ni Madrona na naging unanimous ang pag-apruba sa naturang panukalang batas ng mga miyembro ng House committee on natural resources makaraang ilang mayor ng lalawigan ang umano’y makatanggap ng pressure para bigyan sila ng permit para sa mining exploration sa lalawigan kapalit ng mga inaalok na trabaho, ilang proyektong pang-imprasktraktura at pagtatayo ng mga school building sa lokalidad. Binanggit pa ni Madrona ang records ng Mines of Geosciences Bureau (MGB) na nagpapakita ng matin&amp;shy;ding panganib sa mining residue na idudulot ng pagmimina sa katagalan na siyang pangunahing kinatatakutan ng mga residente ng apektadong komunidad. Sa mga huling datos mula sa Department of Agri&amp;shy;culture, ang Romblon ay ka&amp;shy;bilang na sa mga nakakaranas ng pagbaha, landslides, storm surges at typhoons na sumira na sa mga pananim at hayupan na umaabot sa P100 milyon. Umaasa si Madrona na ang kanyang panukalang batas ay maipapasa sa ikatlo at huling pagbasa sa susunod na linggo.</body>
<link>http://www.philstar.com/Article.aspx?articleId=695061&amp;publicationSubCategoryId=92</link>
</article>
<article>
<title>Negosyo ni Rolito Go nabisto</title>
<author>Ni Butch Quejada</author>
<date>
<month>June</month>
<day>11</day>
<year>2011</year>
</date>
<body>MANILA, Philippines - Nadiskubre sa isinagawang ocular inspection sa New Bilibid Prison (NBP) na ang lending business umano ni convicted killer Rolito Go ay 100 metro lamang ang layo sa penitentiary compound. Isa si Marikina Rep. Miro Quimbo sa mga mambabatas na nagsagawa ng ocular inspection sa NBP kamakailan at kanyang nadiskubre na ang Prime Consortium and Finance Corp. (PCFC) ay pag-aari ng pamilya ni Go. Nauna rito, ibinunyag ng pamilya ng road rage victim na si Eldon Maguan na si&amp;nbsp;Go ay kabilang sa nabigyan ng “living out” privileges dahil sa ginagawa nitong 5-6 loan scheme sa loob ng bilibid kung saan ilang NBP officials at jail guards ang kabilang umano sa mga umuutang sa kanya. Si Go na naiulat na mayroong colon cancer, ay nag-umpisang maging living out inmate noong March 2008 kahit hindi pa siya kuwalipikado sa ilalim ng manual ng &amp;nbsp;Bureau of Correction (BuCor), ayon mismo kay Rosario Maguan, ina ni Eldon. Ayon naman kay Inspector Eugene Ciruela, deputy chief ng BuCor special investigation team, Minsan na umano siyang nakapunta sa opisina ni&amp;nbsp;Go para mag-inquire kung puwede siyang mag-loan subalit sinabi sa kanya ng isang staff nito na kakaalis lamang ni Go. Ang mga ilegal at unregistered bigtime businesses tulad ng 5/6 scheme, drugs, prostitution at gambling ay kabilang sa mga iregularidad sa loob ng NBP, ayon sa mga mambabatas na nag-inspection.</body>
<link>http://www.philstar.com/Article.aspx?articleId=695062&amp;publicationSubCategoryId=92</link>
</article>
<article>
<title>Isa pang US warship bibisita sa Pinas</title>
<author>Nina Ludy Bermudo, Ellen Fernando at Joy Cantos</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Sa gitna ng namumuong tensiyon sa pagitan ng Pilipinas at China kaugnay sa pinag-aagawang Spratly Islands, isa pang US warship ang darating sa bansa na inaasahang&amp;nbsp;dadaan sa West Philippine Sea o mas kilala bilang South China Sea. Gayunman, nilinaw ng US Embassy na ang pagbisita sa Pilipinas ng guided missile destroyer na USS Chung Hoon ay inimbita lamang para sa isinasagawang freedom of navigation operations partikular sa taunang cooperation afloat readiness and training exercise o CARAT. Ang CARAT exercise ay bahagi ng mutual defense agreement sa pagitan ng Pilipinas at Estados Unidos. Maglalayag&amp;nbsp;umano ang barko sa Sulu Sea at West Philippine Sea na kinukunsidera ng Amerika na international waters upang itaguyod ang “right of free passage” doon. Umalis ang nasabing barkong pandigma&amp;nbsp;sa joint Pearl Harbor-Hickam Base noong Hunyo 1, 2011 na may sakay na 280 sailors at inaasahang darating sa Palawan sa susunod na linggo para sa isang military exercises na itinakda sa lugar. Nabatid na noong nakalipas na taon, ang Chung-Hoon at Philippine Coast Guard ay nagsanay sa boarding at searching&amp;nbsp; vessels sa Sulu Sea. Ang nasabing barkong pandigma ay gagamitin ng US at Pilipinas sa counter-insurgency efforts. Nauna nang bumisita sa bansa ang USS Carl Vinzon, ang warship ng Estados Unidos na nagtapon sa dagat sa bangkay ng international terrorist na si Osama bin Laden. Sa nasabing pagbisita ng USS Carl Vinzon ay tiniyak naman ni US Ambassador Harry Thomas kay Pangulong Aquino na tutulong ang Estados Unidos sa pagdedepensa sa Pilipinas sakaling magkaroon ng problema sa seguridad kapag inatake ng ibang bansa.</body>
<link>http://www.philstar.com/Article.aspx?articleId=695278&amp;publicationSubCategoryId=92</link>
</article>
<article>
<title>Malaca&amp;ntilde;ang binalaan sa paggamit ng Phl-US Mutual Defense Treaty vs China</title>
<author>Ni Malou Escudero</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Nagbabala kahapon si Senator Francis “Chiz” Escudero sa Malacanang sa paggamit ng US-Phi&amp;shy;lippine Mutual Defense Treaty (MDT) kaugnay sa pakikipag-agawan ng teritoryo sa gobyerno&amp;nbsp;ng China. Ayon kay Escudero, dapat masusing pag-aralan ang mga probisyon sa MDT bago ito isangkalan ng Malaca&amp;ntilde;ang sa pakikipag-girian sa China. Ginawa ni Escudero ang pahayag matapos ihayag ng isang opisyal ng Palasyo&amp;nbsp;na tutulu&amp;shy;ngan umano ng Amerika ang Pilipinas sakaling lumubha ang sitwasyon kaugnay sa isyu ng Spratly islands. Ilang buwan nang may “word war” sa pagitan ng ilang opisyal ng Pilipinas at China dahil sa pinag-aagawang teritoryo na pinaniniwalaang mayaman sa langis. Naniniwala si Escudero na dapat gamiting lahat ang paraan para maresolba ang isyu at ipaubaya na lamang sa Department of Foreign Affairs ang pagpapalabas ng statement upang maiwasan ang mga maling pahayag. Nauna rito, inihayag ni deputy presidential spokesperson Abigil Valte na kung lulubha umano ang sitwasyon siguradong tutulungan ng Amerika ang Pilipinas laban sa China dahil sa umiiral na Phl-US Mutual Defense Treaty. Pero agad kumambiyo si Valte at sinabing umaasa ang Malaca&amp;ntilde;ang na hindi darating ang panahon na kinakailangan ng gamitin ng Pilipinas ang MDT. Una na ring sinabi ni AFP Chief of Staff Gen. Eduardo Oban Jr. na nag-iingat ang militar na painitin pa ang isyu bagaman at pinanatili umano nila ang&amp;nbsp;“active defense posture”.</body>
<link>http://www.philstar.com/Article.aspx?articleId=695279&amp;publicationSubCategoryId=92</link>
</article>
<article>
<title>Palasyo tutol gawin sa Sept. ang pasukan</title>
<author>Ni Malou Escudero</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Hindi pabor ang Ma&amp;shy;laca&amp;ntilde;ang sa panukala na ilipat sa Setyembre ang pagbubukas ng klase kung ang rason lamang ay maiiwas ang mga mag-aaral sa mga buwan na tag-ulan. Ayon kay deputy pre&amp;shy;sidential spokesperspon Abigail Valte, halos buwan-buwan naman ay nakakaranas ng tag-ulan ang maraming lugar sa&amp;nbsp; bansa dahil sa pagbabago ng klima kaya hindi ito dapat gawing dahilan sa paglilipat nang pagbubukas ng klase. “Kahit naman po December umuulan, kahit naman po January maulan na rin po,” ani Valte sa panayam ng Radyo ng Bayan. Taun-taon din umano tuwing sumasapit ang Hunyo ay binubuhay ang panukala na ilipat sa ibang buwan ang pagbubukas ng klase. Sinabi pa ni Valte na dapat pag-aralan kung may ibang rason para sa paglilipat ng pagbubukas ng klase pero kung dahil lamang sa tag-ulan ay hindi na dapat&amp;nbsp;dahil&amp;nbsp;wala namang ipinagkaiba ang Hunyo sa ibang buwan ng taon na halos umuulan na rin.</body>
<link>http://www.philstar.com/Article.aspx?articleId=695280&amp;publicationSubCategoryId=92</link>
</article>
<article>
<title>FBI nag-donate ng high-tech machines sa NBI</title>
<author>Ni Ludy Bermudo</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Upang mas mapalakas pa ang pag-uugnayan at pagpapalitan ng mga impormasyon partikular sa paghabol sa masasamang elemento at paglaban sa global terrorism, nakatakdang magbigay ang Federal Bureau of Investigation (FBI) sa National Bureau of Investigation (NBI) ng automated fingerprint identification system (AFIS) machines. Aminado si NBI Director Magtanggol Gatdula na ku&amp;shy;lang sa badyet ang NBI kaya hindi kayang bumili ng equipments o ang AFIS machines na itinuturing na pinakamalakaing biometric data base sa mundo. Hindi man alam ang halaga ng nasabing machine, ikinumpara na lamang ito ni Gatdula sa SSS biometric machines na nagkakahalaga na umano ng P1 bilyon. Batay sa FBI website, ang AFIS ay nagsisilbing national fingerprint at criminal history system na maasahan sa loob ng 24 oras, 365 na araw para tumulong sa pagresolba ng mga krimen at bago pa maganap ang krimen at gamit din sa pagdakip ng mga kriminal at mga terorista. Makukuha din sa AFIS ang criminal histories o record, mug shots, peklat at tattoo photos, height, weight, kulay ng buhok, mata maging ang mga ginamit na alyas. Magagamit umano ang AFIS sa NBI clearance, kung saan nasa 12 milyon ang kumukuha nito taun-taon. Sa kasalukuyan, may 39 milyong ‘unclassified fingerprint cards’ ang nakaimbak sa NBI na dapat maisalang sa AFIS.</body>
<link>http://www.philstar.com/Article.aspx?articleId=695281&amp;publicationSubCategoryId=92</link>
</article>
<article>
<title>Dagdag COLA sa Region 3 aprub</title>
<author></author>
<date>
<month>June</month>
<day>12</day>
<year>2011</year>
</date>
<body>MANILA, Philippines - May dagdag na ring P14.00 sa tinatanggap na sahod ang mga manggagawa sa bahagi ng Region 3 o Central Luzon subalit ito ay sa pamamagitan ng cost of living allowance (COLA) at hindi sa base pay. Ito’y nang aprubahan na rin ng Regional Tripartite Wages and Productivity Board ang P14. para sa mga minimum wage earner ng pribadong sector sa rehiyon. Nakasaad sa Wage Order No. RBIII-16 na makatatanggap na ng kada araw na kompensasyon ang mga non-agricultural workers ng P33 mula sa dating P316. Nakasaad din sa kautusan na simula sa Enero 1, 201, isasama na ang P14 COLA sa basic pay ng mga minimum wage earners. Matapos umano ang masusing pag-aaral sa estado ng socio-economic sa Region 3, nagpasiya ang board na bigyan ng immediate relief ang mga manggagawa dahil sa tumataas na gastusin sa panig ng labor force at ng management at upang patuloy na mapatakbo ang mga negosyo at industriya ng rehiyon. Ang nasabing adjustment ay bunsod ng petisyon noong Mayo 5, 2011 ng Trade Union Congress of the Philippines (TUCP) na madagdagan ng P90 ang daily wage across the board ng mga manggagawa.</body>
<link>http://www.philstar.com/Article.aspx?articleId=695282&amp;publicationSubCategoryId=92</link>
</article>
<article>
<title>Bagets na sangkot sa droga dumarami</title>
<author>Ni Ricky Tulipat</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Naalarma ang Philippine Drug Enforcement Agency (PDEA) sa tumataas na porsiyento ng mga kabataan na nasasangkot sa iligal na droga sa buong bansa. Ayon kay PDEA Director General Jose Gutierrez Jr., base sa datos na kanilang nakuha, mula 2003 umabot sa 854 ang mga edad 7-17 na nadakip sa paglabag sa RA o Comprehensive Dange&amp;shy;rous Drugs Act of 2002. Ngayon lamang taon, 85 na kabataan ang nahuli sa nasabi ring kaso. Lumilitaw din sa datos na 34% na mga menor de edad na nahuhuli ay ginagamit ng sindikato para maging drug pushers. Karamihan sa mga ito ay nadiskubreng nagtatanim sa plantasyon ng marijuana at iba naman ay nagtratrabaho sa tagong laboratories. &amp;nbsp;&amp;nbsp; Ang Metro Manila at Central Visayas Region ang may mataas na bilang ng mga kabataan na sangkot sa illegal drug activities. Sinasamantala umano ng drug syndicates ang Section 6 ng RA 9344 o Juvenile Justice and Welfare Act of 2006 na nakasaad na ang mga kabataan na 15 taon pababa ay hindi puwedeng kasuhan. Dahil dito ang mga naarestong nasa ganitong edad ay dinadala sa pa&amp;shy;ngangalaga ng DSWD.</body>
<link>http://www.philstar.com/Article.aspx?articleId=695283&amp;publicationSubCategoryId=92</link>
</article>
<article>
<title>Tiwangwang na lupa taniman - DENR</title>
<author>Ni Angie dela Cruz</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Ipatutupad ng Department of Environment and Natural Resources (DENR) ang “no exposed soil policy” upang higit na mabawasan ang polusyon sa hangin sa Metro Manila. Kapag naipatupad na ang naturang hakbang, ang mga nakatiwangwang na lupa ay kailangang may tanim na halaman. “Kapag walang nakatanim na kahit damo man lang, nililipad sa hangin ang alikabok at nakakadagdag ito sa suspended particulates na nalalanghap natin,”&amp;nbsp;ayon kay DENR Secretary Ramon Paje. Ang suspended particulates anya ang mga alikabok na humahalo sa hangin at pinagbabasehan din para mabatid ang antas ng polusyon sa hangin. Nagpadala na ng liham si Paje kay MMDA Chairman Francis Tolentino hinggil sa naturang hakbang upang mabawasan ang alikabok na nagmumula sa kalsada at sa open at bare lands na nakakarumi sa ating hangin. Binigyang diin ni Paje na ipinatutupad na rin ang ganitong patakaran sa ibang bansa pati na ang paglilinis ng mga kalsada sa pamamagitan ng regular na pagwawalis. Naniniwala si Paje na malaki ang mababawas sa polusyon sa hangin at tataas ang kalidad ng ating hangin dahil sa no exposed soil policy. (</body>
<link>http://www.philstar.com/Article.aspx?articleId=695284&amp;publicationSubCategoryId=92</link>
</article>
<article>
<title>Torres idinepensa ng LTO players</title>
<author>Ni Mer Layson</author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Idinepensa ng iba’t ibang advocacy group at industry stakeholders sa Land Transportation Office (LTO) si LTO chief Virginia Torres, kaugnay sa anila’y planado, kalkulado at all-out demolition job laban sa kaniya. Sa isang pulong balitaan, kinondena ng mga ito ang ilang mambabatas, na nananawagan para sa pagbibitiw sa puwesto ni Torres, nang hindi muna biniberipikang mabuti ang tunay na mga impormasyon at detalye na bumabalot sa isyu sa pagitan ng LTO chief at Stradcom Corp., ang IT provider ng LTO. Ang pahayag ay ginawa ng mga grupong Coalition of Clean Air Advocates (CCA), Private Emission Testing Center Owners Association (PETCOA), at ilang public transport organizations, kasunod ng pahayag ni Rep. Danilo Suarez, na nagsabing si Torres ay ang “first acid test” para kay incoming Transportation Secretary Mar Roxas. Sinabi ni Tony Halili, pangulo ng PETCOA, tulad ng ibang mambabatas na nananawagan para sa pagbibitiw sa puwesto ni Torres, hindi rin alam ni Suarez ang tunay na isyu sa pagitan ni Torres at ng IT firm. Batay sa LTO records, ang Stradcom ay nakakolekta ng P1.273 billion na inter-connectivity fees mula sa private emission testing centers (PETCs) at P950 million na interconnectivity fees para sa beripikasyon ng certificates of insurance coverage. Sa ilalim ng kasalukuyang iskima, nakakolekta ang Stradcom ng P67 kada transaksiyon mula sa private emission testing centers. Iginiit ni Halili na ang patuloy na koleksiyon ng Stradcom ng inter-connectivity fees ay illegal at labas sa Build Operate Own (BOO) contract nito sa ahensiya.</body>
<link>http://www.philstar.com/Article.aspx?articleId=695285&amp;publicationSubCategoryId=92</link>
</article>
<article>
<title>Comelec walang nakitang dayaan sa Marikina poll</title>
<author></author>
<date>
<month>June</month>
<day>12</day>
<year>2011</year>
</date>
<body>MANILA, Philippines - Matapos ang limang araw ng pagbubukas ng mga balota, walang nakita ang mga opisyales ng Commission on Elections (Comelec) na nagkaroon ng dayaan noong nakaraang halalan sa buong Marikina. Ito ang naging resulta at kasagutan sa inihaing manual recount ng talunang mayoralty candidate na si Alfredo Cheng na nagresulta pa ng dagdag pang maraming boto para kay de Guzman. Dahil dito, ikinatuwa ng mga city hall employees, political leaders at ng mga abogado ni de Guzman na sina election lawyer Nicolas Nicolas at Magnum Agpaoa sa agarang pagresolba ng protesta ni Cheng laban kay de Guzmam. Matapos lamangan ng halos 86, 000 boto noong May 11 eleksyon, naghain ng manual recount si Cheng, isang kandidato ng Lakas-NUCD na pumangatlo lamang sa apat na kumandidato para sa pagka-alkalde. Si de Guzman, na kandidato ng Liberal Party, ay landslide na nanalo matapos magkamit ng 101, 495 na boto at nilamangan si Cheng ng 85, 460 na boto. Paliwanag ni Nicolas, isinantabi ang protesta ni Cheng dahil hindi siya nakakuha ng 20 porsiento o ng 17,000 boto sa 58 presinto na kinukwestyon ni Cheng.</body>
<link>http://www.philstar.com/Article.aspx?articleId=695286&amp;publicationSubCategoryId=92</link>
</article>
<article>
<title>Malaya? 'Di nga?</title>
<author></author>
<date>
<month>June</month>
<day>12</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=695497&amp;publicationSubCategoryId=92</link>
</article>
<article>
<title>China nagpapalakas ng puwersa!</title>
<author>Ni Ellen Fernando</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Nagpapalakas na ng puwersa ang China matapos ang serye ng kanilang military drill sa South China Sea (West Philippine Sea) habang isa pang military exercise ang nakatakda nilang isagawa ngayong buwan sa West China Sea. Ayon sa report, kinumpirma ng Chinese Mi&amp;shy;nis&amp;shy;try of National Defense no&amp;shy;ong Huwebes na magsasagawa ng training drill ang Navy fleet ng Chinese People’s Liberation Army (PLA) sa international waters sa West Pacific. Gayunman, ikinatuwiran ng China na ang gagawing military drill ay walang nilalabag sa international laws at wala silang target na partikular na bansa at naayon umano sa&amp;nbsp; taunang plano ng PLA. Ito’y matapos magpa&amp;shy;hayag ng pangamba ang Japan media dahil sa bagong pagkilos ng Chinese Naval vessels sa West China Sea na malapit sa kanilang teritoryo na posibleng maging banta sa national security. Dumaan umano ang mga Chinese Navy ships sa karagatang sakop ng mga isla ng Okinawa at Miyako sa Japan. Lumabas sa report noong Miyerkules na nag&amp;shy;sagawa ng live-fire games sa South China sea ang China sa kabila ng mga protesta ng Pilipinas at Vietnam. Base sa report ng Global Times, sinimulan ng Chinese Army ang mi&amp;shy;litary exercise noong Martes na binubuo ng may 100 warships, submarines at aircraft kabilang na ang mga amphibious combat drills sa South China sea na inobserba ng may 200 military students. Ang nasabing aksyon ng China, ayon sa Vietnam&amp;nbsp; Ministry of Foreign Affiars na lumabas sa Viet Nam News ay tahasang paglabag sa kanilang soberenya. Kontra din umano ito sa isinasaad ng Declaration of the Conduct of the Parties in the South China Sea ng Association of Southeast Asian Nations at China noong 2002. Bunsod nito, magsasagawa na rin ng live-fire exercise ang Vietnam kung saan kontrolado nito ang Taiping islands sa Spratlys at Pratas Islands, isa sa mga pinakamalaking isla sa South China sea bilang paghahanda. Naalarma na rin ang Taiwan na isa ring umaangkin sa Spratlys kaya iniutos ng Taiwan Ministry of National Defense na bumuo na ng special task forces para imonitor ang gagawing live-fire military drill ng Vietnam Navy sa South China sea. Ang US at Phl ay nakatakda na ring magsagawa ng military drill ngayong buwan habang nagpadala na ang Estados Unidos ng US destroyer na USS Chung-Hoon sa South China Sea at Sulu Sea para sa umano’y “freedom of na&amp;shy;vigation operations”. Ang military drills at live-fire exercises ng mga nabanggit na bansa ay wala umanong kinalaman sa nagaganap na territorial dispute sa Spratlys.</body>
<link>http://www.philstar.com/Article.aspx?articleId=695632&amp;publicationSubCategoryId=92</link>
</article>
<article>
<title>Rabusa hinamon</title>
<author>Ni Butch Quejada</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Hinamon ng mga retirado at aktibong miyembro ng militar si retired Col. George Rabusa na huwag gawing panang&amp;shy;galang ang witness pro&amp;shy;&amp;shy;tection program ng gob&amp;shy;yerno at harapin ang mga posibleng kaso na isasampa sa kanya base na rin sa kanyang mga na&amp;shy;ging pahayag. Naniniwala ang mga opisyal na idinawit ni Ra&amp;shy;busa sa kasong pandarambong, na kung may ka&amp;shy;rapatan si Rabusa na ipursige at patunayan ang kanyang mga akusasyon ay dapat din siyang pu&amp;shy;ma&amp;shy;yag na sumailalim sa pag&amp;shy;lilitis upang mabigyan ng kredibilidad at bigat ang kanyang mga bintang. Ito’y magiging posible lamang anya kung papayag si Rabusa na umalis sa protection ng pamahalaan bilang state witness. “If he really has a meat and believes in his accusations, he should not hide behind the cloak of a state witness. This way, we could also challenge him, respond to his charges, and allow us to seek legal remedy against his claims,” pahayag ng isa sa mga opisyal na idi&amp;shy;nemanda ni Rabusa na humiling na huwag ng bang&amp;shy;gitin ang kanyang pangalan. Nang lumantad sa Senado si Rabusa at isiwalat ang kanyang nala&amp;shy;laman sa umano’y kurapsiyon sa AFP ay hiniling nito na isailalim siya sa witness protection program na naging dahilan upang siya’y maging state witness. Kamakailan ay inami&amp;shy;yendahan ni Rabusa ang isinampang kaso nito laban sa ilang opisyal ng AFP, sa Department of Justice kung saan isinama nya sa listahan bilang mga respondents ang lima pang indibidwal kabilang na si dating Army 10th Infantry Division chief Ernesto Boac, na kasalukuyang as&amp;shy;&amp;shy;sistant secretary for comptrollership ng Department of National Defense (DND).&amp;nbsp; Una nang sinabi ng AFP sa pamamagitan ni spokesman, Commodore Miguel Rodriguez, na itutulak ng institusyon ang pag-iimbestiga at pagsa&amp;shy;sampa ng demanda, kung kinakailangan, sa mga opis&amp;shy;yal na kabilang sa mga sinampahan ng kaso sa DOJ at iba pang korte. Naniniwala ang mga opisyal ng military na hindi dapat payagang hindi panagutan ni Rabusa ang kanyang mga nagawang kasalanan noong siya’y nasa serbisyo pa. Noong Oktubre 2004, nagsampa ng kaso ang Office of the Ombudsman laban kay Rabusa kabilang dito ang dishonesty; grave misconduct; conduct unbecoming a public officer; perjury; at violation of the Anti-Graft and Corrupt Practices Act.</body>
<link>http://www.philstar.com/Article.aspx?articleId=695633&amp;publicationSubCategoryId=92</link>
</article>
<article>
<title>Chinese products pinaboboykot</title>
<author></author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Kasabay ng Araw ng Kasarinlan o Kalayaan ka&amp;shy;hapon, nanawagan si Albay Governor Joey Salceda na iboykot ng mga Pinoy ang lahat ng produktong gawa sa China bilang ganti sa panghihimasok at panghaharass ng China sa pinag-aagawang teritoryo sa Spratly Group of Islands sa South China Sea.&amp;nbsp; Ginawa ni Salceda ang pahayag sa sere&amp;shy;monyang isinagawa sa pagdiriwang ng ika-113 Independence Day sa lalawigan.&amp;nbsp; “Let us boycott ‘Made in China’ products, buy Filipino. Let us hurt them where it counts. We also protect our children and communities from the per&amp;shy;vasive and persistent risks of various types of contamination and poor quality of their products,’’ pahayag ni Salceda. Niliwanag ni Salceda na maraming China-made products na kontaminado at mababa ang kalidad at kung hindi tatangkilikin ay mas makakabuti para sa sambayanan upang makaiwas sa masamang epekto nito. Sinabi ni Salceda na kung walang makakapasok na produkto mula China sa bansa ay tiyak na aaray ang China at mararamdaman nila ang matinding epekto nito sa kanilang ekonomiya. Aniya, maraming&amp;shy; al&amp;shy;ter&amp;shy;natibo sa mga ma&amp;shy;wa&amp;shy;walang produkto mula China dahil marami namang lokal na produkto na gawa sa Pilipinas ang maaaring makita sa mer&amp;shy;kado.&amp;nbsp;(May ulat ni Ellen Fernando)</body>
<link>http://www.philstar.com/Article.aspx?articleId=695634&amp;publicationSubCategoryId=92</link>
</article>
<article>
<title>18-anyos Pinoy, 'world's shortest man' ng Guinness!</title>
<author>Ni Ellen Fernando</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Idineklara kahapon ng Guinness Book of World Records ang isang 18-anyos na Pinoy bilang pinakamaliit na tao sa buong mundo. Si Junrey Balawing, tubong Sindangan, Zamboanga del Norte ay ganap nang napasama sa Guinness Book matapos siyang opisyal na ideklara ni Guinness editor-in-chief Craig Glenday bilang “world’s shortest man”. Sa rekord, si Bala&amp;shy; wing ay may taas na 23.6 inches (59.7 centimeters) at may timbang na 5 kilograms. Ang taas ni Bala&amp;shy;wing ay ikinumpara sa mga bote ng softdrinks at ibang mga bagay at itinuturing na mas maliit kumpara sa dating title holder ng world’s shortest man na si Khagendra Thapa Megar ng Nepal na may 26.4 inches (67 centimeters) ang taas. Si Balawing na nagdaos ng kanyang ika-18 kaarawan kahapon ka&amp;shy;sa&amp;shy;bay ng anunsyo na siya ang pinakamaliit na tao sa buong mundo ay panganay sa tatlong ka&amp;shy;patid na sina Jaycel, 13, Jeanritch, 6 at Jay-art, 11. Siya ay nakalalakad subalit hirap na tumayo nang matagal. Laking tuwa at pagmamalaki&amp;nbsp;ng mga magulang ni Balawing na sina Reynaldo at Concepcion sa bagong titulo ni Junrey na sinasabing hindi na lumaki simula nang iselebra ang kanyang unang taong kaarawan.</body>
<link>http://www.philstar.com/Article.aspx?articleId=695635&amp;publicationSubCategoryId=92</link>
</article>
<article>
<title>Pinoy seaman pinalaya kapalit ng $12-M ransom</title>
<author>Ni Ellen Fernando</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Isang Pinoy na kabilang sa 29 crew ng hinayjack na UAE-flagged oil tanker ang pinalaya matapos na makapagbigay umano ng $12 milyon ransom ang manning agency ng mga bihag. Ayon sa report, ang MV Zirku ship na tumitimbang ng 105,000 tonelada ay pinakawalan ng mga piratang Somali noong Sabado sakay ang 29 tri&amp;shy;pulante na kinabibilangan ng isang Pinoy, Croatian, Iraqi, Indian, 3 Jordanian, 3 Egptians, 2 Ukrainian at 17 Pakistani. Sa rekord ng Department of Foreign Affairs, ang MV Zilku ay na-hijack ng mga pirata paglabas sa Gulf of Aden habang patungo sa Singapore mula Sudan noong Marso 28, 2011. Inatake ang nasabing barko ng dalawang pirata at pinaulanan ng RPG at bala.</body>
<link>http://www.philstar.com/Article.aspx?articleId=695636&amp;publicationSubCategoryId=92</link>
</article>
<article>
<title>Masagasaan na ang masagasaan, pagbabago isusulong ko - Pnoy</title>
<author>Ni Rudy Andal</author>
<date>
<month>June</month>
<day>13</day>
<year>2011</year>
</date>
<body>KAWIT, Cavite, Philippines - Pursigido umano si Pangulong Aquino na isulong ang mga pinasimulang pagbabago kahit ano pa man ang masagasaan. Ginawa ng Pangulong&amp;shy; Aquino ang pahayag kasabay ng pagdi&amp;shy;riwang ng ika-113 anibersaryo ng Araw ng Kalayaan kahapon. Sinabi ng Pangulo na mula ng maupo sa puwesto, ilang tiwaling opisyal na ang tinanggal at pinakasuhan. Maraming kontrata na rin ang kanyang pina-review at pinakakansela tulad sa Department of Public Works ang Highways, Department of Agriculture at&amp;nbsp;National Food Authority. Iginiit ng Pangulo na ayaw nitong iwan sa susunod na administrasyon ang mga problemang minana nito sa Arroyo administration. Gagawin niya umano ito kahit may makabanggang dambuhala o masaktang kaibigan. “Nakamit po ito dahil nanindigan tayong hindi na natin ipapamana ang mga problema sa susunod na administrasyon. Gagawin ko ito, di bale na kung may dambuhalang makabangga; di bale na kung may kaibigang masaringan sa ngalan ng taumbayan. At nga&amp;shy;yon, di po ba’t malasakit, sa halip na kamanhiran, ang itinugon natin sa problema ng bayan? Naalala po ba ninyo ang kalagayan bago natin naibalik sa tama ang pagtitimon sa gobyerno?” giit pa&amp;nbsp;ni Aquino.</body>
<link>http://www.philstar.com/Article.aspx?articleId=695637&amp;publicationSubCategoryId=92</link>
</article>
<article>
<title>NHCP pinuna ang 'di pagrespeto sa watawat at Pambansang Awit</title>
<author>Ni Ludy Bermudo</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Pinuna ng National Historical Commission of the Philippines (NHCP) ang ilang mga taong sumaksi sa ginanap na selebrasyon sa Luneta Park kahapon sa ika-113 anibersaryo ng Kasarinlan dahil sa hindi pagbibigay ng respeto sa pagtataas ng bandila habang inaawit ang Lupang Hinirang. Napansin ng ilang opisyal ng NHCP na dumalo sa selebrasyon ang mga taong patuloy pa umano sa pagtsi-tsismisan habang itinataas ang bandila at ang iba naman ay sige lang sa kanilang ginagawa na hindi nakikiisa sa pagpupugay sa watawat at pag-awit para sa bayan. Sinabi ng mga opisyal ng NHCP na makikipag-ugnayan sila sa Department of Education (DepEd) upang buhayin ang nawawalang paggalang ng mga mamamayan sa Pambansang Awit at pagtataas ng watawat. Ayon kay Dr. Serena Diokno, chairman ng NHCP, kailangang pag-ibayuhin pa ng mga guro ang pagtuturo kung paano gumalang sa Pambansang Awit. Naniniwala ang NHCP na bagaman sa pamilya nagsisimula ang lahat ay may tungkulin pa rin ang mga guro na gabayan ang mga bata.</body>
<link>http://www.philstar.com/Article.aspx?articleId=695638&amp;publicationSubCategoryId=92</link>
</article>
<article>
<title>P16.2-B natipid ng PCSO</title>
<author>Ni Butch Quejada</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Ang Philippine Charity Sweepstakes Office (PCSO) ay nakapagtipid ng P16.2-B matapos ibasura ang isang 50-taon kontrata na nagkakahalaga ng P42-B na nilagdaan ng dating administrasyon ng ahensya sa isang Australian firm nung administrasyong Arroyo para sa supply ng thermal papers sa lotto. “Dahil ang ahensya ngayon ay bumibili ng nasabing papel sa ibang suppliers, ang PCSO ay nakakatipid ng P27-M buwan-buwan. Ang halagang ito ay katumbas ng dagdag na 5,400 na mahihirap na pasyente buwan-buwan na amin nang pinaglilingkuran,” pahayag ni PCSO Chair Margie Juico. Idiniin pa ni Juico: “Kung tutuusin, itong dagdag na 5,400 poor patients bawat buwan ay siya ring dami ng mahihirap na pasyente na di napaglingkuran ng ahensya nung adminis-trasyong Arroyo.” Sa isang resolution na pinagtibay nung Abril 15 ng&amp;nbsp;PCSO Board of Directors, ipinahayag nito ang joint agreement sa pagitan ng ahensya at ng TMA Group of Companies ay walang bisa “for patent violation of applicable rules and regulations.” “Wherefore, the board resolved to revoke Reso&amp;shy;lu&amp;shy;tion No. 2171, Series of 2009, dated 24 November, 2009 approving the JVA between PCSO and TMA,” part of the resolution reads.&amp;nbsp;Juico, directors Francisco Joaquin III, Ale&amp;shy;ta Tolentino and Betty Nan-&amp;shy;&amp;nbsp;tes ang nagpatibay ng na&amp;shy; turang board resolution. Binanggit ng resolution ang opinion ng Office of the Government Corporate Counsel (OGCC) na nagpapatibay na ang supply agreement ay “in guise of contractual joint venture is void and non-existing because it is undertaken to circumvent Republic Act 9184 in the procurement of supplies and evaded COA audit.&amp;nbsp;The resolution also revoked an earlier Resolution 2171, Series of 2009 which approved the 50-year, P42-B deal.” Idiniin pa ni Tolentino na ang mandato ng ahensya ay limitado sa fund-raising para sa charity, mula sa horse races at lottery at&amp;nbsp;hin&amp;shy;di sa produksyon ng supply ng thermal papers para sa lotto tickets. “Kabaga-bagabag na ang kontrata ay tinatali ang PCSO sa loob ng 50 taon sa isang supplier.&amp;nbsp;Kwestionable ito at disadvantageous sa pamahalaan,&amp;nbsp;“dagdag ni Tolentino.</body>
<link>http://www.philstar.com/Article.aspx?articleId=695639&amp;publicationSubCategoryId=92</link>
</article>
<article>
<title>'Torres 'di dapat ibalik sa LTO'</title>
<author>Ni Angie dela Cruz</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Hiniling ng transport groups kay Pangulong Noy&amp;shy;noy Aquino na huwag na nitong ibalik sa Land&amp;nbsp;Transportation Office ang nagbabakasyong si LTO Chief Virginia Torres. Ayon kay Zeny Maranan, pangulo ng Federation of Jeepney Operators and Drivers Association of the Philippines (FEJODAP), hindi na dapat pang maibalik si Torres sa LTO upang hindi na mapahiya pa ang&amp;nbsp;Pangulo. Isa umano si Torres sa sinasabing dahilan ng pagsadsad ng rating ni Aquino dahil sa mga kinasasangkutan nitong kontrobersiya sa&amp;nbsp;Stradcom Corp., ang IT provider ng LTO, nang kampihan ang Sumbilla group sa pag-takeover sa naturang kumpanya noong December 2010, sa plano nitong ibalik sa manual operation ang LTO at mga kaso ng pagrerehistro ng sasakyan na kulang ang dokumento noong Tarlac chief pa ito ng LTO. Kinondena rin ni Maranan ang pahayag ni DOJ Secretary de Lima na hindi siya makakapagdesisyon sa kaso ni Torres at tanging&amp;nbsp;&amp;nbsp;ang Pangulo lamang ang dapat magdesisyon dito dahil isa itong presidential appointee gayong sakop ng DOJ ang kaso ni Torres kayat nasa jurisdiction anya ng DOJ na madisiplina si Torres. Sinabi naman ni Atty. Ra&amp;shy;quel Desiderio,&amp;nbsp;DOTC un&amp;shy;der&amp;shy; secretary at dating OIC ng LTO, hindi pa maaaring bumalik sa puwesto si Torres dahil hindi pa&amp;nbsp;naiimbestigahan ng Malaca&amp;ntilde;ang ang gross negligence sa Stradcom affair na una nang inerekomenda ng DOJ at DOTC.</body>
<link>http://www.philstar.com/Article.aspx?articleId=695640&amp;publicationSubCategoryId=92</link>
</article>
<article>
<title>Pagdiriwang sa ika-50 taong anibersaryo ng Caloocan sinimulan</title>
<author></author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Pormal nang sinimulan ang paghahanda sa pagdiriwang ng golden year anniversary ng Caloocan City sa pamamagitan ng paghawi ng tabing sa “pananda” bilang hudyat sa pag-usad ng 250 araw tungo sa ika-50 taong pagkakatatag ng lungsod sa February 16, 2012. Pinangunahan ni Caloocan City Mayor Enrico “Recom” Echiverri at Liga ng mga Barangay sa Pilipinas President, Councilor Ricojudge “RJ” Echiverri ang ginanap na pagdiriwang na isinabay sa mismong Araw ng Kalayaan. Kabilang sa mga na-ging activities nag Caloocan Run@50 (fun run) na sinundan ng thanksgiving mass, bago ang pagpapa-kita ng logo na gagamitin sa golden year anniversary ng pagkakatatag ng lungsod at ang pinakahuli ay ang motorcade. Naging panauhing pan&amp;shy;dangal sa ginanap na pagdiriwang si DILG Secretary Jesse Robredo habang nakiisa din dito ang mga opisyal ng lokal na pamahalaan, department heads, city hall employees, barangay officials, mga estudiyante at iba’t-ibang sektor. “Limampung taon na po ang Caloocan at handang-handa na tayo sa pagbabago ng ating pinakamamahal na lungsod na ilang taon ding napabayaan ng mga nagdaang administrasyon kaya’t sama-sama tayong tumawid sa kabilang pampang kung saan naghihintay sa atin ang pinakaaasam nating kaunlaran”, sabi pa ni Echiverri.</body>
<link>http://www.philstar.com/Article.aspx?articleId=695641&amp;publicationSubCategoryId=92</link>
</article>
<article>
<title>SMI ginawaran ng Tambuli Award</title>
<author>Ni Rudy Andal</author>
<date>
<month>June</month>
<day>13</day>
<year>2011</year>
</date>
<body>MANILA, Philippines - Natamo ng Sagittarius Mines, Inc.’s (SMI) Interactive Mining Information Center (iMIC) sa Tampakan Copper-Gold Project ang Bronze Award for Best Public?Relations Initiated Campaign sa UA&amp;amp;P Tambuli Awards para sa taong 2011. Isang multimedia display ang iMIC na naglalayong ipabatid sa mga bibisita ang gamit ng mga mineral sa ating pang-araw-araw na buhay, ang siklo sa buhay ng?minahan gayundin ang mga benepisyo ng makabago at responsableng pagpapaunlad ng mga minahan. Ayon kay Mark Williams, general manager for Operations and External Relations ng SMI, gumanap ang iMIC ng importanteng papel sa aktibidad pangkomunikasyon ng kompanya kaugnay ng panukalang Tampakan mining operation.?“Ginamit ng&amp;nbsp;iMIC ang unang holographic technology sa bansa at naiprisinta ang pag-iisipang mabuti na ‘Buhay nang walang Pagmimina.’ Bukod dito, ang interactive touch screens nito ay nagbigay ng karanasan sa bawat bumisita na nabigyan ng mahalagang impormasyon sa nasusustenahang praktis sa pagpapaunlad na ipinatutupad namin sa Tampakan Project,” ani Williams.?Mula nang ilunsad noong nakaraang Oktubre, mahigit 100,000 katao na ang bumisita at nakaranas ng kakaibang palabas na ito ng SMI. &amp;nbsp;</body>
<link>http://www.philstar.com/Article.aspx?articleId=695642&amp;publicationSubCategoryId=92</link>
</article>
<article>
<title>Extradition ni Michael Ray Aquino tuloy na - DOJ</title>
<author>Ni Ludy Bermudo</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Ipapasundo na agad ni Justice Secretary Leila De Lima sa National Bureau of Investigation (NBI) sa Estados Unidos si da&amp;shy;ting Police Senior Supe&amp;shy;rintendent Michael Ray Aquino pabalik sa bansa kasunod ng surrender warrant ng US Department of State na ipinara&amp;shy;ting sa Department of Jus&amp;shy;tice (DOJ) na dapat ay maalis na sa teritoryo nila ang opisyal bago sumapit ang Hulyo 3, 2011. Nabatid na ibinasura din ng US Court of Appals (CA) ang apela ni Aquino na baligtarin ang naunang kautusan na ipa-extradite siya sa Pilipinas kaugnay sa kaso ng pagpatay kina dating publicist Salvador “Bubby” Dacer at driver na si Emma&amp;shy;nuel Corbito. Kasalukuyan pang nakapiit si Aquino sa Hudson County jail, sa New Jersey . “Now that the US-DOJ has approved the extradition of Aquino, we can now start on our re&amp;shy; investigation on the Dacer-Corbito case. The United States Marshals are prepared to transport Aquino from New Jersey to Los Angeles, California to facilitate the transfer to NBI,” wika pa ni de Lima. Sa pagdating sa bansa ni Aquino, kaagad siyang ihaharap sa Manila RTC at posibleng agad ring iutos na ipiit sa Manila City Jail kasama ang iba pang mga akusado sa Dacer-Corbito double murder case. Idinagdag pa ni de Lima, hindi maaring ma&amp;shy;ging state witness si Aquino o hindi rin naman nito nanaising mag-apply bilang testigo dahil ang tinatanggap sa Witness Protection Program ng DOJ ay yung least guilty. Matatandaang noong Marso 4 ay nagpasiya si Magistrate Judge Esther Salas ng US District Court ng New Jersey na paburan ang inihiang ex&amp;shy;&amp;shy;tradition ng Philippine go&amp;shy;vernment kaya’t naghain ng mosyon si Aquino sa US Court of Appeals na re-hearing sa giit na ang CA sa PIlipinas ay dinismiss naman ang kaso laban kay Senator Panfilo Lacson dahil hindi umano credible witness si dating Supt.Cezar Mancao II na nagdiin sa kanila at ang pagkuwestiyon sa credibility ng mga ebidensiyang ipinrisinta ng DOJ sa Manila court. Nabatid na noong Mar&amp;shy;tes (Hunyo 7) nang lagdaan ang Surrender Warrant para kay Aquino alinsunod sa extradition treaty ng US at Pilipinas. “Whereas, the Go&amp;shy;vernment of the Republic of the Philippines accre&amp;shy;dited to this Government, has made requisition in conformity with the provisions of existing treaty stipulations between the [US and Philippines] for the mutual delivery of criminals and fugitives from justice in certain cases, for the delivery up of Michael Ray Aquino, charged with the crime of conspiracy to commit double murder, in violation of Article 248 of the Revised Penal Code of the Philippines, a crime committed within the ju&amp;shy;ris&amp;shy;diction of the Philippines.” Bahagi ng Surrender Warrant ng US Department of State. Nakasaad pa sa liham ni US-DOJ Attache Robert Courtney III kay Chief State Counsel Atty. Ricardo Valera Paras III, “Aquino must be removed from the United States on or before July 3, 2011.” “Because of the logistics involved, we request that your office advise us regarding the pick-up schedule as soon as possible so we may coordinate with the Marshals,” sabi pa ng liham.</body>
<link>http://www.philstar.com/Article.aspx?articleId=695903&amp;publicationSubCategoryId=92</link>
</article>
<article>
<title>Chinese national na sabit sa smuggling ng black corals lumayas na ng Pilipinas</title>
<author>Ni Malou Escudero</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Nakalabas na ng bansa ang Chinese national na sinasabing nasa likod ng tangkang pagpupuslit&amp;nbsp; ng black corals at iba pang yamang dagat mula sa Moro Gulf na tinata&amp;shy;yang nasa P35 milyon. Inihayag ni Senate Sergeant-At-Arms Jose Ba&amp;shy;lajadia sa pagpapatuloy ng pagdinig kahapon ng Sena&amp;shy;te committee on environment and natural resour&amp;shy;ces na pinamumunuan ni Senator Juan Miguel Zubiri, na lumabas ng bansa patungong Hong Kong no&amp;shy;ong Hunyo 7 si Li Yu Ming na kilala rin sa alias na Joe Pring, isang araw lamang matapos ipag-utos ng Senado ang pag-aresto sa kanya at&amp;nbsp; sa asawa nito&amp;nbsp; noong Hunyo 8. Mula sa&amp;nbsp;Zamboanga ay nagtungo umano si&amp;nbsp; Li Yu Ming sa Maynila noong Hunyo 7 dakong ala-1:45 ng hapon at may connecting flight patu&amp;shy;ngong Hong Kong dakong alas-7:10 ng gabi. Hindi naman&amp;nbsp; kasama sa manifesto ang asawa ni Ming na isang Olivia Li o Olivia Lim pero nabigo rin ang grupo ni Balajadia na maaresto ito. Kaugnay nito, nais&amp;nbsp; ni Senate President Juan Ponce Enrile na maghain ng extradition case ang gobyerno upang mapa&amp;shy;balik sa bansa ang mga pinaghihinalaang smugglers ng black corals. Ayon kay Enrile mahalagang maibalik sa bansa ang mag-asawa upang maipakita sa lahat na seryoso ang gobyerno sa pagpapatupad ng batas. &amp;nbsp;&amp;nbsp;</body>
<link>http://www.philstar.com/Article.aspx?articleId=695904&amp;publicationSubCategoryId=92</link>
</article>
<article>
<title>Boykot sa China products, mas makakasama sa ekonomiya - FPI</title>
<author>Ni Danilo Garcia/Rudy Andal/Gemma Garcia</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Iginiit kahapon ni Federation of Philippine Industries (FPI) chairman Jesus Aranza na mas makakasama ang panawagang pagboykot ng Pilipinas sa mga produktong galing sa China dahil sa mas malaki umano ang epekto sa ekonomiya ng bansa ang maa&amp;shy;aring iganti ng mga Tsino sa mga ini-export naman na produkto ng mga Filipino. Sinabi ni Aranza, na hindi mainam ang mungkahi ni Albay Governor Joey Salceda na boykot sa mga China products dahil sa isyu ng sigalot sa Spratlys Islands. Hindi umano dapat magpadalos-dalos ang mga opisyal ng Pilipinas sa pagbibigay ng ganitong mga uri ng pahayag dahil ang Pilipinas ang lalabas na mas agrabyado kapag naisulong ang pagbo-boykot sa kanilang mga produkto lalu na kapag gumanti rin ng pag-boykot ang China sa ine-export nating produkto. Maaari rin umanong maapektuhan ang mga Overseas Filipino Workers (OFW) natin na nagtatrabaho sa Tsina at iba pang teritoryo nito tulad ng Hongkong. Bukod sa pag-boykot sa mga produktong gawa sa China, nais din ni Salceda na iwasan muna ng mga Pinoy na magbiyahe sa Hongkong at iba pang magagandang lugar sa Tsina bilang protesta sa mistulang pananakot at pagbabanta umano ng sandatahang-lakas ng Tsina sa mga Filipino ukol sa isyu ng pagmamay-ari sa Spratly Islands. Samantala, tutol din si Bayan Muna Rep. Neri Colmenares&amp;shy; sa panawagan ni Salceda dahil apektado din dito ang mga OFW’s. Wika pa ni Rep. Colminares, lalong lalala ang sitwasyon sa isyu ng Spratly kung magkakaroon ng boykot sa China products. Ibinasura din ng Malacanang ang mungkahing boykot na ito ni Gov. Salceda bagama’t iginagalang nito ang kanyang opinion ay hindi naman ito ang opisyal na posisyon ng gobyerno.</body>
<link>http://www.philstar.com/Article.aspx?articleId=695905&amp;publicationSubCategoryId=92</link>
</article>
<article>
<title>Non-Muslims pwedeng OIC's sa ARMM - Comelec</title>
<author>Ni Ludy Bermudo/Butch Quejada</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Maaaring magtalaga si Pangulong Benigno Aquino III ng officer-in-charge sa Autonomous Region in Muslim Mindanao (ARMM) na non-Muslim. Ito ang nilinaw ni Commission on Elections (Comelec)&amp;shy; chairman Sixto Brillantes Jr., na aniya , ay walang religious requirement sa itatalagang ARMM go&amp;shy;vernor, kaya’t hindi kinakailangan na ito’y isang Muslim. Matatandaang inaprubahan ng Kongreso ang panukalang pagpapaliban sa ARMM elections. Bunga nito, kailangan na magtalaga ang Pangulo ng OIC’s na magpapatakbo sa ARMM sa sandaling magtapos ang termino ng mga opisyal nito sa Set&amp;shy;yembre 30, 2011. Ang ARMM polls ay orihinal na nakatakda sa Agosto 8, ngunit ngayon ay isasabay na ito sa May 2013 midterm polls. Iginiit naman ni House Minority Leader Edcel Lagman, ang ARMM ay para sa mga Muslim kaya dapat lamang Muslim din ang italaga ditong OIC’s. &amp;nbsp;&amp;nbsp;</body>
<link>http://www.philstar.com/Article.aspx?articleId=695906&amp;publicationSubCategoryId=92</link>
</article>
<article>
<title>West Philipppine Sea tawag ngayon sa South China Sea</title>
<author>Ni Rudy Andal</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Upang igiit ang pag-angkin sa teritoryo ng Pi&amp;shy;li&amp;shy;pinas, tinawag nang Ma&amp;shy; laca&amp;ntilde;ang na West Phi&amp;shy;lippines Sea ang da&amp;shy;ting South China Sea. Sinabi ni Presidential Spokesman Edwin La&amp;shy; cierda, mas pinili ng gob&amp;shy;yerno na tawaging West Philippine Sea ang ilang parte ng South China Sea kung saan naroroon ang ilang isla na hindi naman kabilang sa disputed areas sa Spratly islands upang igiit ang pag-angkin ng gobyerno dito. Wika pa ni Lacierda, naniniwala din si Pangu&amp;shy;long Benigno Aquino III na mareresolba ang usapin sa Spratly islands sa pa&amp;shy;mamagitan ng dip&amp;shy;lo&amp;shy;ma&amp;shy;tikong pamamaraan. Inamin din ng Palasyo na wala pang formal na pag-uusap sa pagitan ng China at Pilipinas hinggil dito pero nakabukas ang komunikasyon ng gob&amp;shy;yerno para sa China habang patuloy naman ang ugnayan ng DFA at Chinese embassy hinggil ditto. &amp;nbsp;&amp;nbsp;</body>
<link>http://www.philstar.com/Article.aspx?articleId=695907&amp;publicationSubCategoryId=92</link>
</article>
<article>
<title>Huwag kumain ng bilasang isda - BFAR</title>
<author>Ni Angie dela Cruz</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Pinayuhan ng Bureau of Fisheries and Aquatic Resources&amp;shy; (BFAR) ang taumbayan na huwag kakain ng isdang bilasa may fish kill man o wala. Sinabi ni BFAR Director Asis Perez, hindi naman dapat katakutan ng publiko ang pagkain ng isda na mula sa Taal lake na biktima ng fish kill dahil wala itong lason dahil namatay lamang ito dahil sa kulang sa oxygen sa karagatan. Mas dapat anyang katakutan ng taumbayan ay ang makakain ng isdang bilasa dahil ito ay may epekto&amp;shy; sa kalusugan ng tao tulad ng diarrhea, pagsusuka, pagsakit ng tiyan at iba pang sakit na maaaring makamatay. “Alam natin ang isdang bilasa, sa amoy pa lamang alam na natin na hindi maaaring kainin “ pahayag ni Perez. Anya ang isang bilasang isda ay malalaman din sa hasang nito kung kulay brown at hindi pula ang hasang, pag pinundot ang isda ay lumulubog ang laman nito at nag hihiwalay hiwalay ang laman . Kaugnay nito, sinabi ni Perez na sa ngayon ay na&amp;shy;mahagi na ng fingerlings ang ahensiya sa mga ma&amp;shy;ngingisda na apektado ng fishkill para sa kanilang muling pagbangon sa hanapbuhay. Binigyang diin pa nito na kailangang ang mga Pilipino&amp;nbsp; laluna ang mga naninirahan sa may dalampasigan ang prayoridad na dapat na magkaroon ng fishpen sa mga lawa sa bansa at hindi mga dayuhan.&amp;nbsp;&amp;nbsp;</body>
<link>http://www.philstar.com/Article.aspx?articleId=695908&amp;publicationSubCategoryId=92</link>
</article>
<article>
<title>Palasyo tiniyak ang re-appointment ni Brillantes sa Comelec</title>
<author>Ni Rudy Andal</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Siniguro naman ng Pa&amp;shy;l&amp;shy;asyo na muling itatalaga ni Pangulong Benigno Aquino III si Comelec chairman Sixto Brillantes matapos na hindi ito makapasa sa Commission on Apppointments (CA) bago magbakasyon ang Kongreso. Sinabi ni Deputy Presidential Spokesperson Abi&amp;shy;gail Valte, siniguro ni Executive Secretary Paquito Ochoa Jr. na muling itatalaga ni Pangulong Aquino si Brillantes bilang chairman ng Commission on Election (Comelec). Magugunita na na-by&amp;shy;pass si Brillantes sa CA at hindi ito nakapasa bago magbakasyon ang Kongreso dahil na rin sa opo&amp;shy;sisyon dito ni Sen. Juan Miguel Zubiri. &amp;nbsp;&amp;nbsp;</body>
<link>http://www.philstar.com/Article.aspx?articleId=695909&amp;publicationSubCategoryId=92</link>
</article>
<article>
<title>De Jesus napilitang mag-resign dahil sa utos ni PNoy - Lagman</title>
<author>Ni Butch Quejada</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Ibinunyag ni House Minority Leader Edcel Lagman na hindi ang kalusugan ni DOTC Secretary Ping de Jesus&amp;shy; ang pangunahing dahilan kung bakit ito nagbitiw sa kanyang tungkulin kundi ang ipinagagawa umano dito ni Pangulong Benigno Aquino III na baguhin ang naunang rekomendasyon ng sekretaryo hinggil sa isyu ng IT provider&amp;shy; ng Land Transportation Office (LTO). Sinabi ni Rep. Lagman, na inuutusan umano ni Aquino si de Jesus na baguhin ang kanyang naunang rekomendasyon para tapusin na ang kontrata ng Stradcom sa LTO. Ayon kay Lagman, nakakuha umano siya ng me&amp;shy;moradum para kay Aquino na sulat ni de Jesus tungkol sa Stradcom deal na isang malaking kalugihan sa pamahalaan ang mangyayari kapag pinatapos ang nasabing kontrata. Sinabi pa ni Lagman, hindi dapat hayaan ni Aquino na ma-terminate ang kontrata ng Stadcom sa LTO dahil kapag nangyari ito babalik sa manual ope&amp;shy;ration ang nasabing ahensiya. &amp;nbsp;&amp;nbsp;</body>
<link>http://www.philstar.com/Article.aspx?articleId=695910&amp;publicationSubCategoryId=92</link>
</article>
<article>
<title>Pinoy absuwelto sa pagpatay sa American couple sa HK</title>
<author>Ni Ellen Fernando</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Kinumpirma kahapon ng Department of Foreign Affairs (DFA) na isang Pinoy na dating kasambahay ang inabsuwelto ng korte sa Hong Kong matapos na mapatunayang walang kasalanan sa pagkamatay sa&amp;nbsp; isang American couple noong 2003. Base sa report na tinanggap ng DFA, matapos ang dalawang araw na deliberasyon ng HK High Court ay napatunayang walang sala ang akusadong Pinoy na si Magno Cruz Manalili, 41-anyos, hinggil sa paratang na siya ang sumaksak at pumatay sa mga biktimang sina Ng Ka-mong at Sun King-man, kapwa 54-anyos, at kapwa guro sa isang Chinese school at mga American expatriate. Matapos ang 23-oras na deliberasyon noong Hunyo 8 ay nakita umano ng 7-man jury na klaro sa nasabing krimen ang nasabing Pinoy helper. Itinanggi&amp;nbsp;ni Manalili sa korte na siya ang pumas&amp;shy;lang sa dalawang bik&amp;shy;tima na natagpuang may tama ng 10 saksak sa katawan sa loob ng kanilang taha&amp;shy;nan sa Ping Tau Village at itinago ang kanilang mga bangkay sa isang storeroom, may walong taon na ang nakalilipas. Nakita ng korte na na&amp;shy;ging maganda ang re&amp;shy;lasyon ng nasabing Pinoy helper sa kanyang mga employer. &amp;nbsp;&amp;nbsp;</body>
<link>http://www.philstar.com/Article.aspx?articleId=695911&amp;publicationSubCategoryId=92</link>
</article>
<article>
<title>Kilos-protesta sumalubong sa pagbubukas ng klase sa kolehiyo</title>
<author>Ni Danilo Garcia</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Tulad&amp;nbsp;ng inaasahan, sinalubong ng kilos-pro&amp;shy;testa ng mga militanteng estudyante ang unang araw ng pagbubukas ng klase sa mga kolehiyo at unibersidad sa bansa kahapon. Dakong alas-10 ng umaga nang mag-martsa ang daan-daang miyembro ng Anakbayan at National Union of Students in the Philippines (NUSP) sa Diliman, Quezon City at nagmartsa tungo sa tanggapan ng Commission on Higher Education (CHED). Kinalampag ng mga militanteng mag-aaral ang CHED na umaksyon sa walang habas na pagtaas umano sa tuition fee sa maraming mga pribadong kolehiyo hindi lang sa Metro Manila ngunit maging sa ibang lungsod at mga lalawigan.&amp;nbsp;Inirereklamo rin ng mga nagpoprotesta ang ibang bayaring sinisingil tulad ng medical, cultural, students fund, internet at kung anu-ano pa kaya napipilitan ang marami sa mga mahihirap na estudyante na huwag nang tumuntong ng kolehiyo. Idiniin pa ng grupo na dapat ikategorya na rin bilang “private university” ang University of the Phi&amp;shy;lippines (UP) dahil sa napakamahal na tuition fee na aabot sa P20,000 kada semester na sinisingil sa mga mag-aaral kahit na naturingan na isa itong “state university”. Sa Polytechnic University of the Philippines (PUP), ang unibersidad na may pinakamalaking populasyon na aabot sa 60,000 mag-aaral, nagsagawa rin ng kilos-protesta ang mga mag-aaral kung saan nanawagan sa administrasyong Aquino na huwag namang pabayaan ang unibersidad makaraang makatanggap ng napakababang P700 mil&amp;shy;yong budget ngayong 2011. Kasabay nito, nagsagawa naman ng inspek&amp;shy;syon si National Capital Regional Police Office (NCRPO) director, Chief Supt. Allan Purisima sa bisinidad ng “university belt” sa Maynila.&amp;nbsp;Nakipagpulong si Purisima sa mga pinuno ng mga security section ng mga unibersidad para sa ugnayan ng pulis at mga security guard. &amp;nbsp;&amp;nbsp;</body>
<link>http://www.philstar.com/Article.aspx?articleId=695912&amp;publicationSubCategoryId=92</link>
</article>
<article>
<title>43-anyos binoga ng riding-in-tandem</title>
<author>Ni Ludy Bermudo</author>
<date>
<month>June</month>
<day>14</day>
<year>2011</year>
</date>
<body>MANILA, Philippines - Sugatan at kasalukuyan pang inoobserbahan sa Tondo General Hospital ang isang 43-anyos na lalaki matapos pagbabarilin habang naglalakad ng riding-in-tandem na pinaniniwalaang mga holdaper sa Road 10 Tondo, Maynila, kamakalawa ng hapon. Ang biktima ay kinilalang si Armen de Leon, ng&amp;nbsp;Gulod St., Tugatog, Meycauayan,&amp;nbsp;Bulacan. Blangko pa ang awtoridad sa pagkikilanlan ng mga suspect at motibo sa krimen. Sa inisyal na ulat, dakong alas-5:45 ng hapon nitong Linggo nang ang biktima umano ay patungo sa sakayan ng dyip nang biglang sumulpot ang riding-in-tandem at tinangkang agawan ng bag ang biktima ngunit nang nanlaban ito ay binaril sa katawan at saka iniwan. Nabatid sa pulisya na madalas na ang pag-atake ng holdap ng riding-in-tandem sa lugar, na hindi pa umano nadarakip. &amp;nbsp;&amp;nbsp;</body>
<link>http://www.philstar.com/Article.aspx?articleId=695913&amp;publicationSubCategoryId=92</link>
</article>
<article>
<title>US kasangga ng Pinas!</title>
<author>Nina Ellen Fernando at Rudy Andal</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Tiniyak kahapon ng US government sa pamamagitan ni US Ambassador Harry Thomas Jr. na tutulong ito sa Pilipinas sa lahat ng isyu kabilang ang pinagtatalunang Spratly islands sa West Philippine Sea (South China Sea). Sinabi ni Amb. Thomas sa kanyang mensahe sa launching ng Renewable Energy Program na dinaluhan din ni Pangulong Aquino kahapon sa Makati Shangri-La Hotel, mananatili ang partnership ng Phl at US at laging maaasahan ang suporta ng Amerika sa pangangailangan ng Pilipinas maging ang pagtatanggol sa mga teritoryo nito.&amp;nbsp; “The Philippines and US are strategic treaty allies, we are bound to consult and work with each other on all issued including the South China Sea, the site of a group of tiny island claimed by China, the Philippines and other Southeast Asian countries,” giit ni Thomas patungkol sa umiiral na Mutual Defense Treaty ng dalawang bansa. Una na ring nanawagan si Thomas sa Phl at China at iba pang bansang umaangkin sa Spratlys na maging mahinahon at iwasan ang palitan ng maanghang na salita na lalong nagpapalala sa sitwasyon sa West Philippine Sea. Dahil sa pahayag ni Thomas, agad na umalma ang China na agresibong umaangkin sa Nansha islands (Spratlys) at binalaan ni Chinese Ambassador Liu Jianchao ang Estados Unidos na huwag makialam at makisawsaw sa umiinit na isyu sa South China Sea. Sinabi ni Jianchao na maaayos at mareresolba ang usapin sa Spratlys ng mga lehitimong mga bansang nag-aangkin sa mga nasabing isla sa mapayapang pamamaraan. Kamakalawa ay nagsagawa na rin ng Naval live-fire drill ang Vietnam na “mainit” din sa China. Ang China ay nakatakdang magsagawa rin ng&amp;nbsp; fire drill ngayong buwan sa West China sea na ikinabahala ng Japan at kanilang kalapit na mga bansa. Ayon naman sa Taiwan Defense Ministry, plano na rin nilang magpadala ng missile boats sa Spratlys.</body>
<link>http://www.philstar.com/Article.aspx?articleId=696349&amp;publicationSubCategoryId=92</link>
</article>
<article>
<title>House probe sa APO ilalarga</title>
<author>Ni Butch Quejada</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Iimbestigahan na ng Kamara ang umano’y iligal na operasyon ng Asian Productivity Organization (APO) na nakakakuha ng multi-milyon pisong kontrata sa gobyerno kahit P2.3 billion ang pagkalugi at utang ng mga ito sa banko.&amp;nbsp; Sinabi ni Bayan Muna Rep. Teddy Casino na hindi tinutupad ni Presidential Communications Operations Office (PCOO) Secretary Herminio ‘Sonny’ Coloma ang pangako nito noong nakaraang budget deliberation na reresolbahin ang naturang isyu kasabay ng pagsasabing isasailalim sa regular procurement rules and accounting ang APO. Sinabi ni Casino na inamin mismo ni Coloma na malaking problema at kwestiyonable ang operas&amp;shy;yon ng APO na patuloy na nakakakuha ng multi milyong kontrata sa pamahalaan kahit na hindi ito ‘financially capable.’ Bukod dito, ilan din sa itinuturong anomalya sa APO ay ang ‘conflict of interest’ ng mismong chief of staff ni Coloma na si PCOO Undersecretary Eduardo Visperas. Ang lahat ng ‘printing jobs’ ng APO ay hindi rin umano dumadaan sa public bidding at may pinapaboran din silang ‘security printer’ kahit na blacklisted na ito sa National Printing Office (NPO). Sa kabila nito, ang lahat ng imported materials na ginagamit ng APO ay ‘tax free’ o hindi pinapatawan ng buwis samantalang ang multi-million peso na kontrata nila ay hindi rin naire-remit sa Bureau of Treasury.&amp;nbsp; Ang registration ng APO sa Securities and Exchange Commission (SEC) ay non-stock, non-profit at mga publishing jobs lamang ang pinapahintulot sa kanilang mag-imprenta ngunit nakakakuha ng mga government accountable forms. Bukod dito, sinabi ni Casino na bagamat kwestiyonable ang status ng APO nakakuha ito ng pondo mula sa pamahalaan samantalang hindi naman nagre-remit ng kita sa Bureau of Treasury taliwas sa programang tuwid na daan ni Pangulong Aquino. Una nang ibinunyag ni National Printing Office Workers Association president Efren Villaluz na tumatanggap pa ng nakakalulang sweldo at allowances ang mga appointed na board of directors nito at may conflict of interest si Visperas na dating pangulo ng APO. Nauna ng pinabulaanan ng APO sa pamamagitan ng pangulo nitong si Mila Alora ang mga akusasyon na anila’y demolition job ng mga taong nagpasasa sa NPO.</body>
<link>http://www.philstar.com/Article.aspx?articleId=696350&amp;publicationSubCategoryId=92</link>
</article>
<article>
<title>Common terminal ng MMDA kinontra</title>
<author>Ni Gemma Garcia</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Pinaiimbestigahan ni 1-Utak party list Rep. Homer Mercado ang plano ng Metro Manila Development Authority (MMDA) na magtayo ng common terminal para sa mga bus na bumibiyahe sa mga lalawigan. Ayon kay Mercado na bukod sa&amp;nbsp;usaping illegal, malaki ang perwisyong idudulot ng common terminal para sa mga pasaherong manggagaling mula sa mga lalawigan at tutungo dito sa Metro Manila. Base sa natanggap na mga reklamo ng kongresista, bukod sa matinding abala sa mga pasahero dahil sa mangangahulugan umano ito na magpapa&amp;shy;lipat lipat ng sasakyan o dodoble pa umano ang magiging gastos ng mga ito sakaling matuloy ang plano ng MMDA para sa isang common terminal. Nagbabala naman si Provincial Bus Operators Association of the Philippines (PBOAP) President Alex Yague na mauwi sa tinatawag na “transport crisis” ang plano ng MMDA. Paliwanag pa ni Yague, hindi isinaalang-alang ng MMDA ang ilang isyu dahil kumpara sa mga provincial buses, hindi hamak na mas marami ang bilang ng mga AUV express na bumibiyahe mula sa lalawigan at Metro Manila. Lalabagin din umano ng MMDA ang itinatadhana ng franchise system at ang inaasahang matinding epek&amp;shy;to para sa mga pasahero. Una ng ikinakasa ng MMDA ang pagtatayo ng common terminal sa coastal road at sa Balin&amp;shy;tawak area sa Quezon City para sa mga bus na mangaga&amp;shy;ling sa Southern at Northern Luzon.</body>
<link>http://www.philstar.com/Article.aspx?articleId=696351&amp;publicationSubCategoryId=92</link>
</article>
<article>
<title>Live coverage ng Maguindanao trial aprub</title>
<author>Ni Doris Franche</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Pinaboran ng Korte Suprema ang petisyon ng iba’t ibang media networks at organisasyon para sa live coverage sa paglilitis sa mga suspect ng&amp;nbsp;Maguindanao massacre. Mayorya ng mga mahistrado ang pumabor sa petisyon upang maipalabas at maipakita ang paglilitis sa pamamagitan ng live media coverage sa kasong hawak ngayon ni Quezon City Regional Trial Court Judge Jocelyn Solis-Reyes. Nakasaad sa petis&amp;shy;yon na ang pagbasura sa naunang&amp;nbsp;ruling ng SC na maipalabas ang court proceeding ay paglabag sa right to information at freedom of the press. Kasama sa naturang petisyon ang&amp;nbsp;kahilingan ni Pangulong Aquino kay Chief Justice Renato Corona na maipalabas ng live ang trial ng mga Maguindanao suspects. Umaabot sa 198 ang sinasabing sangkot sa&amp;nbsp;pamamaslang sa 57 katao sa bayan ng Ampatuan sa Maguindanao noong Nobyembre 23, 2009. Kabilang na dito ang makapangyarihang pamil&amp;shy;ya ng Ampatuan sa pa&amp;shy;ngunguna ni dating Maguindanao governor Andal Ampatuan Sr.; anak na si Andal Jr., dating Datu Unsay town mayor; Sajid at Zaldy, ang suspendidong governor ng ARMM. Ang Maguindanao massacre ay kinokonsi&amp;shy;derang pinakamarahas na political violence sa bansa kung saan 32 mamamahayag ang namatay.</body>
<link>http://www.philstar.com/Article.aspx?articleId=696352&amp;publicationSubCategoryId=92</link>
</article>
<article>
<title>13 ex-Pagcor officials, 14 pa kinasuhan sa DOJ sa P26.7-M ginastos sa 'Baler'</title>
<author>Ni Doris Franche</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Ipinagharap ng kasong malversation of public funds at paglabag sa Anti-Graft and Corrupt Practices Act ang 13 ex-PAGCOR officials at&amp;nbsp;14 xxiba pa kaugnay ng umano’y paggasta ng pondo ng pamahalaan na may halagang P26.7 milyon para sa pelikulang “Baler” noong&amp;nbsp;2008. Kinasuhan ng Philippine Amusement and Gaming Corporation sina ex-PAGCOR officials Efraim Genuino, Rafael “Butch” Francisco, ex-board members Manuel Roxas, Philip Lo, Gamaliel Cordoba, Jose Benedicto, Rene Figueroa, Edward “Dodie” King, Carlos Bautista, Jr., Esther Hernandez, Valente Custodio, Jesselyn Durante-Cuizon at Erwin Genuino, anak ni Ephraim Genuino. Kinasuhan din sina BIDA Foundation officials Mario Cornista, Rodolfo Soriano, Sr., Emilio Marcelo, Philip Beltran, Luis Guerrero, Olive Soriano, Jesus Velmonte, Carol Matsuda at Josephine Sumangil-Evangelista na ngayon ay vice mayor ng Los Banos, Laguna; VIVA Communications, Inc. Vicente del Rosario, Jr., Marcia Gina Lopez, Hermie Go, Ma. Theresa Santiago at Tony Magtoto. Nag-ugat ang kaso sa isang joint movie production ng “Baler” sa pagitan ng VIVA at BIDA Productions. Ang Baler ay isa sa&amp;nbsp;official entries sa 2008 Metro Manila Film Festival (MMFF). Executive Producers ng pelikula sina del Rosario, Jr. para sa VIVA at Erwin Genuino para sa&amp;nbsp;BIDA. Sinasabing ang production cost ng Baler ay&amp;nbsp;P40 milyon, ang P26.7 milyon dito ay mula sa Bida at ang 1/3 ng pondo ay mula sa Viva. Ayon ka Atty. Jay Santiago, legal head department, walang supporting documents ang paggasta ng Pagcor para sa naturang&amp;nbsp;pelikula matapos ang finding ng&amp;nbsp;Commission on Audit (COA).</body>
<link>http://www.philstar.com/Article.aspx?articleId=696353&amp;publicationSubCategoryId=92</link>
</article>
<article>
<title>Ex-Palawan gob. inabsuwelto sa Ortega slay</title>
<author>Ni Doris Franche</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Inabsuwelto ng Department of Justice (DOJ) sa kaso ng pagpaslang sa broadcaster na si Dr. Gerry Ortega si dating Palawan governor Joel Reyes. Bukod kay Reyes, pinawalang sala din sina dating Marinduque governor Jose Antonio Carreon; Mayor Mario Reyes, Jr.; Atty. Romeo Seratubias, dating Palawan administrator Arturo Regalado at Percival Lecias. Sa halip, isinulong DOJ panel ang kasong murder laban sa mga suspek na sina Rodolfo Edrad, Jr., Armando Noel, Dennis Aranas at Arwin Arandia.&amp;nbsp; Sa 22-pahinang resolusyon ng panel na pinamumunuan ni Assistant Senior State Prosecutor, walang probable cause upang litisin sa husgado ang kampo ni&amp;nbsp;Reyes. Mahina rin anila ang mga ebidensiyang inihain laban kay Reyes at mga kapwa akusado sa krimen. Dismayado naman ang anak ni Ortega sa ginawang pagbasura ng DOJ sa kaso. Gayunman, tumanggi muna si Mica Ortega na magbigay ng detalyadong pahayag dahil pag-uusapan pa raw ng kanilang pamilya ang susunod nilang hakbang. Si Ortega ay binaril at napatay noong January 24, 2011 habang bumibili ng ukay-ukay sa Puerto Princesa City.</body>
<link>http://www.philstar.com/Article.aspx?articleId=696354&amp;publicationSubCategoryId=92</link>
</article>
<article>
<title>Torres napikon kay De Lima</title>
<author>Ni Butch Quejada</author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;Napikon si&amp;nbsp;Land Transportation Office (LTO) chief Virginia Torres sa rekomendasyon ni Department of Justice Secretary Leila de Lima na dapat&amp;nbsp; na&amp;nbsp; siyang suspendihin dahil sa mga kasong kinasangkutan nito kaugnay sa illegal na pag-takeover sa Stradcom building noong nakaraang taon. Binasag ni Torres ang kanyang pananahimik nito at nagpahayag na pikon&amp;nbsp;talaga siya sa DOJ dahil sa pagkakadawit nito sa intra-corporate dispute ng Stradcom officials. Samantala, nagkakaroon na rin ng mga spekulasyon sa transport sector na si de Lima ngayon ang puntirya ni Torres at hindi umano malayo na magaya siya kay dating DOTC Secretary Ping de Jesus na nag-resign dahil daw kay Torres. Ayon naman kay de Lima,&amp;nbsp;walang ginawang mali ang DoJ sa pag-iim&amp;shy;bestiga nito dahil isinumite lamang nila ang kanilang rekomendasyon sa DoTC at ginawa lamang umano nila ang kanilang trabaho.</body>
<link>http://www.philstar.com/Article.aspx?articleId=696355&amp;publicationSubCategoryId=92</link>
</article>
<article>
<title>Bagong patotoong gumaling sa Hepa-B!</title>
<author></author>
<date>
<month>June</month>
<day>15</day>
<year>2011</year>
</date>
<body>MANILA, Philippines - &amp;nbsp;“Mananatili na sa iyo ang impeksyon, dahil wala kami alam na gamot na maaring makapag pagaling sa sakit na ito”, mga kataga mula sa doctor na tumingin sa akin na naging dahilan ng labis kong panlulumo. Ako po si Paolo A., taga Bulacan 43 taong gulang. Taong 2000 ng malaman kong positive ako sa Hepatitis-B. Mula noon, nahirapan na akong makakuha ng&amp;nbsp;trabaho para sa aking propesyon bilang seaman. Dahil dito nagtiis ako sa maliit na pagkakakitaan. Subalit hindi ako sumuko. Buwan ng Disyembre taong 2009, nakabasa ako sa isang diyaryo tungkol sa patotoo ng isang gumaling. Sinubukan kong magsadya sa kanilang tanggapan sa St. Cruz Manila (736-7732, 736-7691, 09285019508) at dito ko nakita na marami na pala ang nag-negatibo mula sa Hepatitis-B at gumaling pa sa iba pang mga sakit. Kaya nanalig ako sa Diyos at sinunod ang kanilang mga payo habang nasa kanilang medikasyon. At ito ngang Marso 2010 labis kong ikinatuwa ang ikalawang pagkakataon ng aking eksamin dahil nakita sa aking laboratory result na negatibo na ako sa Hepatitis -B. Bumalik ako sa Lizada KRG upang magpasalamat at ipaalam sa kanila na ako’y magaling na, at iniwan ko ang aking laboratory result sa kagustuhan ko na maibahagi sa iba ang pag-asa at inspirasyon na aking nakamtan hanggang sa ako’y gumaling.</body>
<link>http://www.philstar.com/Article.aspx?articleId=696356&amp;publicationSubCategoryId=92</link>
</article>
<article>
<title>Terror attack sa MM!</title>
<author>Nina Ellen Fernando, Joy Cantos at Malou Escudero</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Kinumpirma ng Estados Unidos na may mga nakaambang pag-atake ang mga teroristang grupo sa Metro Manila at katimugang bahagi ng bansa sa Mindanao. Sa bagong travel advisory na ipinalabas ng US State Department, binigyang babala nito ang lahat ng kanilang mamamayan na umiwas na tumungo sa Pilipinas partikular sa Metro Manila at Mindanao na umano’y target ng terrorist attack. “The Department of State warns US citizens of the risks of terrorist activity in the Philippines, particularly in Sulu archipelago and on the island of Mindanao. Terrorist attacks could be indiscriminate and could occur in areas, to include Manila,” ayon sa nasabing advisory na may petsang Hunyo 14, 2011. Ang nasabing travel advisory ay katulad ng unang abiso&amp;nbsp;na ipinalabas ng Estados Unidos sa mga American citizens noong Nobyembre 2010. Ang pag-atake umano ng mga terorista mula sa Al Qaeda at Abu Sayyaf Groups ay isasagawa sa pamamagitan ng pagpapasabog o pambobomba sa mga target na lugar na magreresulta umano ng kamatayan o pagkasugat ng mamamayan. Bukod dito, magkakaroon din umano ng serye ng kidnappings sa mga lugar sa Basilan at Sulu. Sa panig ng PNP at AFP, ligtas pa ang pagbiyahe sa Pilipinas at walang dapat na ikaalarma sa ipinalabas na travel advisory ng Estados Unidos hinggil sa posibleng terror attack. Gayunman, kapwa nakaalerto ang militar at kapulisan upang hindi malusutan ng mga teroris&amp;shy;tang grupo na posibleng manabotahe sa peace and order. Samantala, hindi naman maialis ni Sen. Gringo Honasan ang magduda na posibleng may kinalaman ang nasabing travel advisory sa pahayag ni US Ambassador Harry Thomas na tutulong ang Amerika sa Pilipinas na binu-bully ngayon ng China dahil sa usapin ng Spratlys. Dahil dito, hinamon ni Honasan ang gobyerno ng Amerika na kung totoo ang nilalaman ng nasabing travel advisory ay dapat makipagtulungan ito sa pagbibigay ng impormasyon laban sa mga terorista. Sinabi ni Honasan na natural lamang na makaapekto sa turismo ang nasabing advisory pero dapat patunayan ng Amerika na may batayan ang kanilang pagpapalabas ng nasabing kalatas. Nanawagan din ang senador sa Department of Foreign Affairs na tiyakin kung may katotohanan ito.</body>
<link>http://www.philstar.com/Article.aspx?articleId=696480&amp;publicationSubCategoryId=92</link>
</article>
<article>
<title>Surprise visit ni PNoy sa Bilibid naunsyami</title>
<author>Ni Rudy Andal</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Kinansela ni Pangulong Aquino ang kanyang surprise visit sa New Bilibid Prison (NBP) kahapon ng umaga matapos umanong i-leak ng tanggapan ni Justice Secretary Leila de Lima ang nasabing pagbisita ng Pangulo sa media. Nainis umano ang Palasyo dahil nawala na ang elemento ng ‘surprise’ na pagbisita ng Pangulo makaraang ikalat ng DOJ sa media ang pagpunta ni PNoy. Itinanggi naman ng Palasyo na maysakit o masama ang pakiramdam ng Pangulo kaya kinansela ang pagbisita sa NBP.&amp;nbsp; Sinabi ng Malaca&amp;ntilde;ang, sasakay sana ng helicopter ang Pangulo sa pagpunta sa NBP subalit ikinagulat ng Palasyo nang makitang ‘sandamakmak’ ang media na nag-aabang sa kanya doon. Napag-alaman na nagpakalat ng text ang staff ni de Lima sa media na nag-aanyaya sa coverage para sa surprise visit ng Pangulo sa Bilibid. Ang nasabing event ay ‘in-house’ lamang at hindi ‘for media coverage’ subalit ikinagulat ng Palasyo na naroroon na ang lahat ng TV channels.</body>
<link>http://www.philstar.com/Article.aspx?articleId=696481&amp;publicationSubCategoryId=92</link>
</article>
<article>
<title>Mas mabigat na parusa sa 'kotong cops' hirit</title>
<author>Ni Gemma Garcia</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Dapat na parusahan ng hanggang anim na taong pagkakakulong ang mga kotong pulis. Ito ang nakasaad sa isinusulong na House bill no. 246 o mas kilala sa tawag na Kotong Act of 2010. ni Aurora Rep. Juan Edgardo “Sonny” Angara. Bukod sa pagkabilanggo ay maaari ring matanggal sa serbisyo at madiskuwalipika sa paghawak o pag-upo sa ano pa mang posisyon sa gobyerno ang naturang pulis. Niliwanag ni Angara na layon ng kanyang panukala na maibalik ang integridad sa Philippine National Police (PNP) at maging sa National Bureau of Investigation (NBI) sa pamamagitan ng pagpataw ng mas mabigat na parusa laban sa mga pulis na sangkot sa pangongotong at iba pang illegal na aktibidades. Sa ilalim ng nasabing panukala, sinumang mi&amp;shy;yembro ng PNP at NBI na mangongotong ay maaa&amp;shy;ring masibak, mabawasan ng ranggo o mabigyan ng assignment sa ibang PNP Regional Command o NBI Regional Office, base sa determinasyon ng PNP Chief o NBI Director. Ayon pa sa mambabatas, mababa lamang ang parusa sa ilalim ng Revised Penal Code laban sa mga pulis na sangkot sa illegal activities tulad ng kotong at hulidap.&amp;nbsp;</body>
<link>http://www.philstar.com/Article.aspx?articleId=696482&amp;publicationSubCategoryId=92</link>
</article>
<article>
<title>Hubert Webb humihingi ng P180,000 danyos sa pagkakulong ng 15 yrs.</title>
<author>Ni Doris Franche</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Tiniyak&amp;nbsp;ng kampo ni Hubert Webb na makukuha niya ang P180,000 danyos para sa kanyang pagkakakulong ng matagal matapos na maabsuwelto ng korte kaugnay ng kasong Vizconde massacre case. Ang paniniyak ay ginawa ni Atty. Joaquin Miguel Hizon nang personal ding&amp;nbsp;magtungo si Webb sa tanggapan ng Board of Claims ng Department of Justice (DoJ). Napag-alaman na alinsunod sa umiiral na batas, ang mga bilanggong naabswelto ng korte ay may karapatang kumuha ng P1,000 danyos sa kada taon na ito’y nakulong. Lumilitaw na sa kaso ni Webb, aabot umano ng P180,000 ang dapat maipagkaloob ng board dahil sa tagal ng pagkakakulong nito sa pambansang piitan. Hindi naman nababahala si Webb sa isinasagawang reinvestigation ng DoJ sa 20 taon nang kaso ng karumal-dumal na pagpatay kina Estrelita, Carmela at Jennifer Vizconde sa Para&amp;ntilde;aque noong 1991. Aniya, ang bawat kampo ay naghahanap ng&amp;nbsp; hustisya kung kaya’t karapatan ng sinuman ang&amp;nbsp;pagsasagawa ng proseso ng kanilang nais gawin.</body>
<link>http://www.philstar.com/Article.aspx?articleId=696483&amp;publicationSubCategoryId=92</link>
</article>
<article>
<title>Prosecutor sa plea bargain ni Garcia sinuspinde ni PNoy</title>
<author>Ni Rudy Andal/Angie dela Cruz</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Sinuspinde ng Palasyo ang special prosecutor na si Wendell Barreras Sulit sa loob ng 90 days at kinasuhan ng graft at betrayal of public trust kaugnay ng kwestiyonableng plea bargain agreement na pinasok nito kay retired Maj. Gen. Carlos Garcia. Sinabi ni Executive Secretary Paquito Ochoa Jr., suspendido sa loob ng 3-buwan si Sulit upang masiguro na hindi nito magagalaw ang ebidensiya at hindi makahadlang sa ginagawang imbestigasyon dito. Ayon kay Ochoa, nilabag ni Sulit ang umiiral na rules and jurisprudence nang pasukin nito ang plea bargain agreement kay Garcia kaugnay ng P303-milyong plunder case nito sa Sandiganbayan. Hinayaan umano ni Sulit at kanyang mga deputies na balewalain at ibasura ang mga ebidensiya na pabor sana sa gobyerno at sa halip ay pumasok pa ito sa plea bargain. Dahil sa plea bargain na ito, ang kasong plunder ni Garcia ay naibaba sa direct bribery na lamang. Kahapon ipinatupad ang suspension ni Sulit. Binigyan naman ng Palasyo ng 10 araw si Sulit upang sumagot sa akusasyon sa kanya.</body>
<link>http://www.philstar.com/Article.aspx?articleId=696484&amp;publicationSubCategoryId=92</link>
</article>
<article>
<title>Libreng parking fee sa malls, ospital, hotels sa unang 3 oras</title>
<author>Ni Butch Quejada</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Hindi na kailangan magbayad ng parking fee sa mga private establishments ang mga may-ari ng mga sasakyan kapag pumarada sila sa parking area nito ng wala pang tatlong oras. Ito ang inihaing House Bill 4535 ni Alagad party list Rep. Rodante Marcoleta, na naglalayong bigyan ng ‘free parking fee’ sa loob ng tatlong oras ang mga customers na pumupunta sa mga shopping malls, hospital, restaurant at hotels. Ayon kay Marcoleta, hindi ipagbabawal ang parking fees kundi dapat bigyan sila ng sapat na panahon sa kanilang gagawin sa mga nasabing establisimiyento pero aniya kapag lumagpas sa tatlong oras ang parking nila ay saka sila dapat magbayad. “The provision of parking facilities and spaces is a basic amenity&amp;nbsp;that consumers expect and even progressive and reputable business establishments will not survive competition without providing parking&amp;nbsp;facilities,” sabi ni Marcoleta. Sa kanyang&amp;nbsp;panukala, ipagbabawal sa mga business establishments tulad ng shopping malls, schools, hospitals, at hotels ang pagkolekta ng parking fees sa unang tatlong oras na pagparada ng kanilang sasakyan. Nakasaad din sa panukala ni Marcoleta, na ang mga customers na bumili o gumasta ng P1,000 pataas sa nasabing establisimiyento ay makakakuha ng 10% parking fee rebate.</body>
<link>http://www.philstar.com/Article.aspx?articleId=696485&amp;publicationSubCategoryId=92</link>
</article>
<article>
<title>Gov't official bawal humawak ng 2 posisyon</title>
<author>Ni Gemma Garcia</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - Hindi na pahihintulutan ang sinumang opisyal ng gobyerno na humawak ng dalawang posisyon sa oras na maging ganap na batas ang House Bill 4560 na isinusulong ni Manila Rep. Carlo Lopez. Paliwanag ni Lopez, hindi makakapag-focus ang isang opisyal ng gobyerno kung dalawa ang pinaglilingkuran nito. Inihalimbawa ng kongresista ang nakasulat sa bibliya na “No man can serve two masters at the same time.” Giit ni Lopez, dapat laging handa ang mga public official na tugunan ang pangangailangan ng publiko at kung dalawa ang trabaho nito, baka mahirapan itong hatiin ang kanyang oras. Ayon pa sa mambabatas, kapag dalawa ang posisyong hinahawakan ng mga opisyal, nasasakripisyo&amp;nbsp;&amp;nbsp;ang isa rito na nagbubunsod naman ng pagkawala ng tiwala ng mga mamamayan dito. Hindi rin umano patas na may isang tao na may dalawang government post habang mayroon namang isang kwalipikadong indibidwal pero hindi mabigyan ng pagkakataon na makuha ang posisyon.</body>
<link>http://www.philstar.com/Article.aspx?articleId=696486&amp;publicationSubCategoryId=92</link>
</article>
<article>
<title>Crackdown vs colorum bus arangkada na</title>
<author>Ni Joy Cantos</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Umarangkada na ang pinaigting na crackdown laban sa mga colorum bus na bumibiyahe mula Luzon hanggang sa katimugang bahagi ng bansa partikular na sa Metro Manila. Ayon kay PNP-Highway Patrol Group (HPG) Director P/Chief Supt. Leonardo Espina, ang crackdown ay upang matiyak ang kaligtasan ng milyong commuters na sa mga awtorisado at legal lamang na mga bus ang mga ito dapat sumakay. Ipinunto ng opisyal na kapag colorum ang bus na sinakyan ng mga pasahero ay mahirap habulin ang mga operator nito lalo na kapag naaksidente ang naturang mga behikulo.&amp;nbsp; Nabatid na sa unang bugso ng crackdown ay walong bus ang agad na nasampolan ng PNP-HPG operatives. Kabilang sa mga naaresto ay tatlong unit ng Mega bus dahil sa kaso ng colorum operation, out of line, illegal use of business names at expire na certificate of public conveyance; tatlong unit ng Elavil Tours bus dahil sa out of line operation; isang unit ng Aranda bus at isa ring unit ng Twin Heart bus bunga rin ng pagbiyahe ng walang linya. Magpapatuloy ang crackdown operations laban sa mga colorum na sasakyan&amp;nbsp;hindi lamang para matiyak ang kaligtasan ng mga commuters kundi upang magluwag din ang malalang daloy ng trapiko bunga ng mistulang mga kabuteng nagsulputang mga colorum na bus.</body>
<link>http://www.philstar.com/Article.aspx?articleId=696487&amp;publicationSubCategoryId=92</link>
</article>
<article>
<title>China 'di raw gagamit ng puwersa sa Spratlys</title>
<author>Nina Rudy Andal at Gemma Garcia</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Tiniyak umano ng Chinese government sa gobyerno ng Pilipinas na hindi sila gagamit ng puwersa sa isyu ng pinag-aagawang Spratly islands. Sinabi ni Presidential Spokesman Edwin Lacierda, isang welcome statement ang pahayag ng Chinese Foreign Ministry na lulutasin ang isyu sa Spratlys sa pamamagitan ng diplomatikong pamamaraan. Ayon kay Lacierda, ang anumang hakbang upang pahupain ang tension sa isyu ng Spratlys ay malugod na tatanggapin ng gobyerno. Nauna rito, tiniyak ni US Ambassador Harry Thomas Jr. na nasa panig ng Pilipinas ang US government sa lahat ng isyu kabilang ang pagresolba sa Spratlys sa West Philippine Sea (China Sea). Samantala, nais buhayin ni dating House Speaker Jose de Venecia ang joint oil and gas drilling sa pagitan ng Pilipinas, China at Vietnam. Ayon kay de Venecia, wala pang nakikitang pamalit para magsagawa ng dayalogo at negosasyon sa pagitan ng mga bansang nag-aagawan sa Spratlys. At ang tanging sagot lamang umano&amp;nbsp;ngayon para matigil ang tensyon at humupa ang gulo ay buksan muli ang nasabing kasunduan na napaso noong 2006 at hindi pa narerenew hanggang ngayon. Sa ilalim umano ng Comprehensive Formula to Solve Crisis of West Philippine Sea ay paghahatian na lamang ng Pilipinas at iba pang bansa na mga claimants ang kita mula sa langis na makukuha sa isla ng sa gayon&amp;nbsp;ay maging pantay pantay ang lahat at maiiwasan pa ang pagsiklab ng giyera. Maaari umanong su&amp;shy;mama sa nasabing kasunduan ang Malaysia at Brunei. Ang naturang formula ay ipinadala na ni de Venecia kay Pangulong Noynoy Aquino para sa maiprisinta nito sa kanyang pagbisita sa China sa susunod na buwan. Paliwanag pa ni de Ve&amp;shy;necia, nauna na niya itong naisumite sa China at Vietnam na kapwa pinir&amp;shy;mahan at sinangayunan ng dalawang bansa.</body>
<link>http://www.philstar.com/Article.aspx?articleId=696488&amp;publicationSubCategoryId=92</link>
</article>
<article>
<title>Pagsibak sa 1.2 M OFWs sa Saudi, sinimulan na!</title>
<author>Ni Ellen Fernando</author>
<date>
<month>June</month>
<day>16</day>
<year>2011</year>
</date>
<body>CEBU, Philippines - &amp;nbsp;Pinangangambahan ng may 1.2 milyong overseas Filipino workers (OFWs) sa Saudi ang malawakang pagsibak sa kanila sa trabaho matapos na simulan na ng Saudi government ang pagpapatupad&amp;nbsp; ng Saudization o Nitaqat program sa private companies na may mga foreign at local workers sa Saudi Arabia. Ayon sa Migrante-Middle East, sinimulan na kahapon ang Nitiqat system na nagka-kategorya sa mga pribadong kumpanya (local o foreign)&amp;nbsp;sa Saudi sa pamamagitan ng color coding. Ayon kay John Leonard Monterona, regional coordinator ng Migrante-ME, ang mga kumpanya sa Saudi ay may klasipikasyon sa tatlong categories na kulay, green, yellow at red. Sa mga kumpanya na nasa “green” category ay may minimum 10% na kabuuang bilang ng kanilang staff o empleyado ay mga Saudis; ang “yellow” ca&amp;shy;tegory ay may Saudi employees na mas mababa sa 10%&amp;nbsp; habang ang “red” ay mga kumpanyang walang Saudi nationals na manggagawa. Ang nasabing hakbang na pagbibigay kategorya sa mga kumpanya sa Saudi ay bilang pagtalima sa pinaiiral ngayon na Saudization scheme na nag-aatas sa mga kumpanya na i-hire at unahing bigyan ng trabaho ang mga Saudi national kaysa ibang dayuhan.&amp;nbsp; Ayon sa Saudi Labor Ministry, ang mga OFWs na nanatili at nagtrabaho sa Saudi ay hindi na nila papayagang makapag-renew na nangangahulugan na aabutin sa 30% o tinatayang 350,000 mula sa 1.2 milyong OFWs na nasa Saudi ay nakatakda nang mawalan ng trabaho. Sa natanggap na report ng Migrante-ME, may OFWs na ang na-terminate sa kani-kanilang trabaho dahil sa piniiral na Nitaqat system. Isang consultancy firm na may 50% sa kanilang staff ay OFWs ay may 12 Pinoy engineers na nasibak o natanggal sa trabaho dahil sa paghahabol o bid ng ibang private companies na mailagay sila sa “green” at “yellow” categories.</body>
<link>http://www.philstar.com/Article.aspx?articleId=696489&amp;publicationSubCategoryId=92</link>
</article>
<article>
<title>Kundisyon sa live media coverage ng Maguindanao trial, idinepensa ng SC</title>
<author>Ni Doris Franche</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Idinepensa ng Korte Suprema ang mahigpit na mga panuntunang inilatag nila na dapat sundin ng mga media network para sa live coverage ng paglilitis sa kaso ng Maguin&amp;shy;danao massacre. Ayon kay Supreme Court (SC) spokesperson at Court Administrator Midas Marquez, pinag-usapan at pinag-isipang mabuti ng mga mahistrado ang naturang mga panuntunan. Kailangan lang aniya talaga magsakripisyo ng mga media network bilang bahagi na rin ng kanilang responsibilidad na ilahad ang katotohanan sa publiko. Layon aniya ng mahigpit na kundisyon ng Korte Suprema sa live coverage ng Maguindanao trial na maipakita sa publiko ang isang faithful and complete broadcast para malaman kung paano narating ang anumang magiging desisyon ng hukuman sa kaso. Batay sa ipinalabas na panuntunan, tanging ang kamera ng Korte Suprema na may live feed para sa media ang papayagan sa loob ng courtroom. Ipapalabas ang buong proceedings nang walang kahit anong voice over at hindi rin papayagang ulitin ang pag-eere ng anumang audio o video ng pagdinig. Bawal din ang pagpapasok ng commercial maliban na lamang tuwing may court recess at ipinagbabawal din ang pagsasagawa ng live report habang may hearing maliban sa simula o sa katapusan ng pagdinig.</body>
<link>http://www.philstar.com/Article.aspx?articleId=696490&amp;publicationSubCategoryId=92</link>
</article>
<article>
<title>Sama ng panahon namataan</title>
<author>Ni Angie dela Cruz</author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Isang sama ng panahon o low-pressure area (LPA) ang namataan sa&amp;nbsp;Mindanao&amp;nbsp;na maaaring magdala ng mga pag-uulan na magiging sanhi ng&amp;nbsp;flash floods at landslides sa ilang bahagi ng&amp;nbsp;Visayas at Mindanao. Ayon sa PAGASA, namataan ang LPA ganap na alas 10:30&amp;nbsp; ng umaga kahapon sa may 250 kilometro silangan&amp;nbsp;ng&amp;nbsp;Min&amp;shy;danao. Ang LPA ay naaapektuhan ng Intertropical Convergence Zone (ITCZ) sa&amp;nbsp;Visayas at Mindanao dahilan para magkaroon ng mga pag-uulan doon. Una rito, tinaya ng PAGASA na ang naturang LPA ay maaaring maging ganap na bagyo na tatawaging Egay oras na pumasok na ito sa Philippine area of responsibility.</body>
<link>http://www.philstar.com/Article.aspx?articleId=696491&amp;publicationSubCategoryId=92</link>
</article>
<article>
<title>Malunggay oil para sa mga beauty-conscious</title>
<author></author>
<date>
<month>June</month>
<day>16</day>
<year>2011</year>
</date>
<body>MANILA, Philippines - &amp;nbsp;Kabilang sa mga basic regimen sa pangangalaga sa balat ang palagiang paghihilamos gamit ang isang maayos na cleanser, tamang exfoliation, paggamit ng moisturizer na akma sa uri ng balat at proteksyon mula sa init ng araw gamit ang sunscreen. Pinapayuhan din ang mga tao na umiwas sa masyadong matamis na pangunahin din pinagmulan ng premature aging. Ayon pa sa mga eksperto, ang paggamit ng food supplements para sa inyong skin care regimen ay makatutulong upang magkaroon ng malusog na balat. &amp;nbsp; Ang Malunggay Life Oil ang best food supplement na mabibili na ngayon sa merkado at siguradong makatutulong ito para magkaroon ng malusog na balat. Gawa ito sa 100% malunggay oil na mula sa piling-piling dahon ng &amp;nbsp;Moringa Oleifera, &amp;nbsp;na napatunayang mayaman sa Vitamin E at Vitamin A. Ang Vitamin E ay Anti-oxidant na makatutulong para mamintina ang&amp;nbsp;cell membranes, red blood cell integrity, maprotektahan ang Vitamin A at fatty acids mula sa oxidation. &amp;nbsp;Ang&amp;nbsp;Vitamin A naman ay mahalaga para sa malusog na balat at nakatutulong din para labanan ang acne. Ang Malunggay Life Oil ay available&amp;nbsp;sa packs of 10s at 60s, sa lahat ng Mercury Drug outlets at iba pang&amp;nbsp;drugstores nationwide.</body>
<link>http://www.philstar.com/Article.aspx?articleId=696492&amp;publicationSubCategoryId=92</link>
</article>
<article>
<title>Text, call sa driver bawal na</title>
<author>Nina Butch Quejada at Gemma Garcia</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Mahigpit nang ipagbabawal ang pagti-text at pagtawag gamit ang cellphone habang nagmamaneho. Ito’y matapos aprubahan sa ikatlo at pinal na pagbasa ang House Bill no. 4571 na iniakda ni Tarlac Rep. Susan Yap na mahigpit na nagbabawal sa mga motorista na gumamit ng cellular phone habang nagmamaneho. Paliwanag ni Yap, hindi lamang ang mga nagmamaneho ang mala&amp;shy;lagay sa kapahamakan kundi pati na rin ang mga inosenteng mamamayan na maaring madisgrasya dahil sa paggamit ng cellphone at ang paggamit umano nito ay hindi dapat manaig para sa kaligtasan sa lansangan. Nakasaad pa sa HB 4571 na maaring ma&amp;shy;pawalang bisa ang ka&amp;shy;nilang drivers license at multang P10,000 sa sinumang motorista na lalabag sa nasabing panukala. Giit ni Yap, sa pagmamaneho ay dapat wala umanong ibang hawak kundi manibela lamang upang hindi maistorbo ang pagmamaneho ng isang motorista dahil ang paggamit umano ng cellphone lalo na ang pagte-text at at pagbabasa ng mga text messages ay nakakawala ng konsentrasyon at focus kayat nagiging sanhi ito ng aksidente. Ang HB no. 4571 ay tatawagin din na “Anti-Mobile Communication Devices&amp;nbsp;Use while Driving Act of 2011.”</body>
<link>http://www.philstar.com/Article.aspx?articleId=696867&amp;publicationSubCategoryId=92</link>
</article>
<article>
<title>2 luxury cars kinarnap sa Turkey ipinuslit sa Pinas</title>
<author>Ni Joy Cantos</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Ibinulgar kahapon ng PNP-Highway Patrol Group na dalawa pang luxury car na kinarnap sa bansang Turkey ang ipinuslit sa Pilipinas. Ayon kay Supt. Edwin Butacan, spokesman ng PNP-HPG,&amp;nbsp;ang Volvo car at van na kahalintulad ng kaso ng kulay abong 2005 BMW&amp;nbsp;XS model na pag-aari ni Wilson Espares&amp;nbsp;na naberipikang kinarnap ng sindikato sa Turkey ay iniulat sa kanilang tanggapan kamakalawa. Sinabi ni Butacan, ang 2005 BMW XS ay ibiniyahe sa Maynila nitong Nobyembre 2010 na hindi umano smuggled at lehitimong imported na luxury vehicle pero nadiskubreng kinarnap sa Turkey ng magsumite ng aplikasyon si Espares para sa clearance ng nasabing behikulo sa HPG Motor Vehicle Clearance Division nitong Mayo 30, 2011. Bunga nito, agad na ipinag-utos ni PNP-HPG Director P/Chief Supt. Leonardo Espina Nang iberipika ang status ng dokumento ng behikulo sa Interpol Criminal Data Access Management System bago ito bigyan ng clearance napatunayang kinarnap ito sa Turkey at napaulat na nawawala noon pang Oktubre 28, 2006. Lumilitaw na ang nasabing behikulo ay minaneho mula Turkey patungong Saudi Arabia at patungong Tartous, Syria kung saan ito ibiniyahe sa Manila na dumating sa Manila International Container Port (MICP ) noong Nobyembre 2010. Nagbayad ng P799,968 sa taxes at penalty si Espares pero nag-isyu ng warrant of seizue and detention ang MICP upang alamin muna ang legalidad ng pagbiyahe sa behikulo. Ang nasabing sasak&amp;shy;yan ay nasa kustodya na ng Bureau of Customs habang patuloy ang koordinasyon ng PNP-HPG sa Turkish Embassy. &amp;nbsp;</body>
<link>http://www.philstar.com/Article.aspx?articleId=696868&amp;publicationSubCategoryId=92</link>
</article>
<article>
<title>2 sama ng panahon naispatan sa Mindanao</title>
<author>Ni Angie dela Cruz</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Dalawang sama ng panahon o low-pressure areas (LPAs) ang namataan sa Mindanao kahapon ng umaga na posibleng maging ganap na bagyo. Ayon kay Aldczar Aurelio, forecaster ng&amp;nbsp;PAGASA, kaopag nagsama ang dalawang LPA, kadalasan hihigupin ng mas malakas ang mahina at magresulta ito ng mas malakas na pinag-isang LPA. Bunsod anya ng&amp;nbsp;dalawang LPA, nananatiling banta sa Mindanao ang pagkakaroon ng&amp;nbsp;flashfloods at&amp;nbsp; landslides doon dahil sa dala nitong mga pag-uulan. Ang dalawang LPA ay nasa layong 250 kilometro silangan ng&amp;nbsp; Mindanao at ito ay naaapektuhan ng Intertropical Convergence Zone (ITCZ) na magdadala din ng mga pag-uulan sa Visayas bukod sa Mindanao. Inaasahan naman ng PAGASA na ang naturang LPA ay maaaring maging ganap na bagyo ngayong Biyernes o sa araw ng Sabado.</body>
<link>http://www.philstar.com/Article.aspx?articleId=696869&amp;publicationSubCategoryId=92</link>
</article>
<article>
<title>DA, DENR pag-isahin na lang</title>
<author>Ni Gemma Garcia</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Upang mas makati&amp;shy;pid ang gobyerno, dapat nang&amp;nbsp;pag-isahin na lamang ang ilang ahensiya ng gobyerno na mayroong magkakapareho o nauulit lamang ang mandato tulad ng Department of Agriculture (DA) at Department of Environment and Natural Resources (DENR). Ayon kay Western Samar Rep. Mel Senen Sarmiento, ang DA at DENR ay may magkatulad na trabaho at ito ay ang tiyakin ang wastong paggamit at pag-iingat ng resources ng bansa. Bukod dito pareho din umanong naghahabol ang DA at DENR sa mga nagsasagawa ng ilegal na pangingisda at pagpupuslit ng likas na yaman at pareho din nakatututok ngayon sa tungkol sa fish kill. Iisa rin umano ang binabantayan ng DA at DENR kayat&amp;nbsp;madalas ay nagkakaroon ng turuan ang mga ito sakaling may krisis o kapalpakan. Kung mabibigo umano&amp;nbsp;ang paglikha ng komprehensibong plano para sa hatian at pagtutulungan sa trabaho ng mga kagawaran ng pamahalaan, dapat ay ikonsidera na ang pagsasama-sama na lang sa iisang departamento ng DA, DENR at maging ng Department of Energy. Ang naturang mga ahensya ay mayroong conflict dahil mayroong functions ang DA at DOE na mayroon na rin pangunahing mandato ng DENR lalo na pagdating sa konserbasyon at pag-aayos ng natural resources ng Pilipinas.</body>
<link>http://www.philstar.com/Article.aspx?articleId=696870&amp;publicationSubCategoryId=92</link>
</article>
<article>
<title>Mag-amang Ampatuan may malala raw sakit</title>
<author>Ni Danilo Garcia</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - May malala umanong karamdaman sina Andal Ampatuan Sr. at anak nitong si Rizaldy na nanga&amp;shy;ngailangan ng agarang lunas. Sa liham ni Metro Manila District Jail (MMDJ) officer-in-charge Sr. Insp. Bernardino Edgar Camus kay Judge Jocelyn Reyes-Solis ng Quezon City Regional Trial Court branch 221, kailangang mailabas sa kulungan ang mag-ama dahil may matinding diabetes umano si Rizaldy habang si Andal Sr. ay may sakit na “diabetes, hypertension, asthma, osteoarthritis, external hemorrhoids, at chronic obstructive pulmonary disease”. Malimit umanong nagrereklamo ng hirap sa paghinga ang matandang Ampatuan. Kung hindi maipapadala sa pagamutan, sinabi ni Camus na maaaring magsagawa ng medical check-up si Bureau of Jail Management and Penology (BJMP)-NCR attending physician Chief Insp. Agnes Aglipay sa dalawang akusado.&amp;nbsp; Ito ang unang aksyon sa korte ni Camus makaraang palitan si Chief Insp. Glennford Valdepenas na sinibak sa puwesto noong Mayo 27 dahil sa akusasyon ng pagbibigay ng espesyal na mga pribilehiyo sa mga inmates partikular na umano sa pamilya Ampatuan. Sinabi ng mga abogado ni Andal Sr. na naghahanda na sila para magsumite ng petisyon para makapagpiyansa sa mga susunod na linggo.</body>
<link>http://www.philstar.com/Article.aspx?articleId=696871&amp;publicationSubCategoryId=92</link>
</article>
<article>
<title>Pinoy ginugulpi sa kulungan ng Saudi Police</title>
<author>Ni Ellen Fernando</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Isang Pinoy na nakakulong at isinasangkot sa pagpatay sa kapwa OFW ang umano’y ginugulpi sa loob ng piitan ng mga pulis sa Saudi Arabia.&amp;nbsp;&amp;nbsp; Humihingi ng tulong ang OFW na si Ed&amp;shy;gar Ma&amp;shy;ligaya, 38, tubong Ba&amp;shy;tangas na nahaharap sa kasong pagpatay. dahil sa pambubugbog ng mga pulis sa Olaya Police Station sa Olaya District sa Riyadh kung saan siya nakakulong. Ayon kay John Leo&amp;shy;nard Monterona, regional coordinator ng Migrante-ME, si Maligaya ay idinawit sa misteryosong pagkamatay ng Pinoy driver na si Andy Miclat Dimacali noong Hulyo 2010. Pinaghinalaan ng pulisya si Maligaya na siyang pumatay kay Dimacali dahil huling nakita sa cellphone ng biktima ang text message ni Maligaya nang araw na napatay ang huli. Sa sulat na ipinadala ng Migrante na may petsang Hunyo 1, 2011 sa Embahada ng Pilipinas sa Riyadh, lumalabas sa Death Notification na inisyu ng Saudi Minsitry of Health na may petsang Hulyo 20, 2011 na nasawi si Dimacali sa labas ng ospital bunga ng mga sugat sa ulo, pagkabali ng ribs at may dugong umaagos sa ilong. Hindi pa umano na na&amp;shy;iuuwi ang mga labi ni Dimacali.</body>
<link>http://www.philstar.com/Article.aspx?articleId=696872&amp;publicationSubCategoryId=92</link>
</article>
<article>
<title>Rep. GMA isinugod sa St. Luke's</title>
<author>Ni Gemma Garcia</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Isinugod kahapon sa pagamutan si dating Pangulo at Pampanga Rep. Gloria Arroyo dahil sa matinding pananakit ng likod. Ayon sa tagapagsalita ni Arroyo na si Elena Bautista-Horn, naka-confine ngayon sa St. Luke’s Medical Center ang dating Pangulo dahil sa matinding pananakit ng batok at likod. Base sa medical term, ang sakit ni Arroyo ay&amp;nbsp;cervical radiculopathy kung saan karaniwang nakakaramdam ng sakit sa batok, balikat, likod pababa hanggang sa gulugod hanggang sa mga braso na parang tinutusok. Ang naturang sakit umano ay dahil sa injury na malapit sa root ng spinal nerve o tinawag ding “pinched nerve” na karaniwan ng mararamdaman ng mga tao na may edad 50 pataas dahil na rin sa sobrang pagod.</body>
<link>http://www.philstar.com/Article.aspx?articleId=696873&amp;publicationSubCategoryId=92</link>
</article>
<article>
<title>Paggamit ng asbestos bawal na</title>
<author>Ni Doris Franche</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Bunsod na rin ng panganib sa kalusugan at kapaligiran, umapela&amp;nbsp;ang Department of Labor and Employment (DOLE) para sa&amp;nbsp;tuluyan pagbabawal&amp;nbsp;ng paggamit ng asbestos sa bansa. Ayon kay Labor acting Secretary Danilo Cruz, ang mga programang laban sa paggamit ng&amp;nbsp;asbestos ay kabilang sa international trade na gaganapin sa Geneva, Switzerland. Suportado aniya ng Bureau of Working Conditions ang panawagan ng DOLE na igiit sa nasabing convention sa Switzerland na isama na sa listahan ng mga delikadong kemikal ang asbestos upang magkaroon ng legal embargo laban dito sa global level. Nabatid na tuloy-tuloy pa rin ang pag-aangkat ng asbestos sa bansa na ginagamit sa paggawa ng iba’t ibang construction materials tulad ng fiber cement board, tiles, at iba pa.</body>
<link>http://www.philstar.com/Article.aspx?articleId=696874&amp;publicationSubCategoryId=92</link>
</article>
<article>
<title>Hataman OIC gov. sa ARMM</title>
<author>Ni Rudy Andal</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Itinanggi ng Palasyo na plantsado na ang pag-upo ni dating Anak Mindanao Partylist Rep. Mujiv Hataman bilang officer in charge ng Autonomous Region in Muslim Mindanao (ARMM). Sinabi ni Presidential Political Adviser Ronaldo Llamas, lumutang lamang ang pangalan ni Hataman dahil ito sana ang susuportahan ni Pangulong Aquino kung sakaling natuloy ang ARMM polls. Nilinaw din ni Llamas na mayroong proseso na pagdadaanan ang pagpili ng OIC sa ARMM. Pero ibinunyag naman ni Maguindanao Gov. Esmael Mangudadatu na si Hataman ang ineendorso ni PNoy nung pulungin silang mga governor na sakop ng ARMM sa Palasyo habang pinagtatalunan pa sa Senado ang postponement ng halalan sa rehiyon.</body>
<link>http://www.philstar.com/Article.aspx?articleId=696875&amp;publicationSubCategoryId=92</link>
</article>
<article>
<title>De Lima, igigisa ni Lacson</title>
<author>Ni Malou Escudero</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Tiniyak kahapon ni Senator Panfilo “Ping” Lacson na igigisa niya si Department of Justice Secretary Leila de Lima sa sandaling isalang na ito sa makapangyarihang Commission on Appointments&amp;nbsp;dahil hindi kumbinsido ang senador na karapat-dapat sa kaniyang trabaho si de Lima. Ayon kay Lacson, da&amp;shy;pat ipakita ni de Lima na competent siya para makumbinsi ang mayorya ng mga miyembro ng CA upang makumpirma ang kaniyang nominasyon. Inaasahan na rin na lilinawin ni Lacson kung bakit mistulang pinag-iinitan siya ni de Lima lalo na noong may warrant of arrest na nakalabas laban sa kaniya. Sinabi pa ni Lacson na wala naman siyang history ng away ni de Lima pero nagtataka siya kung bakit patuloy siyang pinanggigigilan ng justice secretary. Balak din ni Lacson na tanungin si de Lima kung bakit mistulang ipinapahiya nito si Pangulong Aquino tungkol sa rekomendasyon ng Incident Investigation and Review Committee (IIRC) na pinamunuan nito sa naganap na madugong hostage taking sa Quirino Grandstand noong Agosto 23. Lilinawin umano ni Lacson ang naging pahayag ni de Lima na madidismaya ito kung hindi kakatigan ng Pangulo ang naging rekomendasyon ng IIRC na mistulang isang uri ng panggigipit.</body>
<link>http://www.philstar.com/Article.aspx?articleId=696876&amp;publicationSubCategoryId=92</link>
</article>
<article>
<title>Mayor ng Sorsogon, aide pinakakasuhan ng Ombudsman</title>
<author>Ni Angie dela Cruz</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Pinakakasuhan ng kriminal ni Acting Ombudsman Orlando C. Casimiro si Donsol, Sorsogon Mayor Jerome Alcantara gayundin ang kanyang security aide na si Jerry Pedragoza&amp;nbsp;matapos mapatuna&amp;shy;yang guilty sa paglabag sa Article 327 o malicious mischief&amp;nbsp;na na&amp;shy;ging ugat ng pagkasira ng sasakyan ng isang Lalaine Cadag noong Oktubre 20, 2008. Sa reklamo ni&amp;nbsp;Cadag, sinabi nitong binaril ni Alcantara&amp;nbsp; ang gulong at katawan ng kanyang van na nagresulta ng pagkasira ng kanyang sasakyan ng may halagang P12,000. Kasama umano ni Cadag ang kanyang aide na tumulong sa naturang Mayor para barilin ang kanyang sasakyan. Tumaas umano ang dugo ni Alcantara nang malaman na ang sasakyan ni Cadag ay lumabag sa ordinansa dito na nagbabawal sa mga operators na gamitin ang Jose Street at Bgy. Poso, Donsol bilang terminal para maghintay ng mga pasahero. Sa resolusyon ng Ombudsman, ginamit umano ni Alcantara ang kamay nito sa halip na tumawag ng pulis para aksiyunan ang naturang problema.</body>
<link>http://www.philstar.com/Article.aspx?articleId=696877&amp;publicationSubCategoryId=92</link>
</article>
<article>
<title>Lucena mayor pinabababa sa puwesto ng Comelec</title>
<author>Ni Ludy Bermudo</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Matapos mabigong makakuha ng temporary restraining order (TRO) sa Korte Suprema, pinabababa na sa pwesto ng Commission on Elections (Comelec) si Mayor Barbara Ruby Talaga ng Lucena City dahil sa isyu ng disqualification nito sa pagtakbo noong May 2010 elections. Sa 4-pahinang Writ of Execution ng Comelec en banc na may petsang Hunyo 15, 2011, inatasan nito si DILG Jessie Robredo at&amp;nbsp;si Atty. Johnny Icaro, Regional Election Director of Comelec na ipatupad ang pagpapatalsik sa pwesto kay Talaga. Pirmado at inaprubahan ni Comelec Chairman Sixto Brillantes at iba pang Comelec commissioners ang kautusan. Matatandaang noong nakalipas na linggo, tinabla ng Matas na Hukuman ang kahilingan ni Talaga na mag-isyu ang korte ng TRO upang maharang ang pagpapatalsik sa kaniya bilang alkalde ng Lucena City. Mauupong kapalit ni Talaga si Vice-Mayor Roderick Alcala alinsunod sa isinasaad ng ‘order of succession’ ng Local Government Code. Noong Mayo 20, 2011, pinawalang-bisa ng poll body ang election at proclamation kay Talaga nang mapatunayang ang kandidatura niya ay hindi maaring tanggapin, nang ideklara niyang substitute siya ng mister na si&amp;nbsp;Ramon Talaga, na hindi naman nag-withdraw kaagad ng candidacy, at lumalabas na additional candidate siya. Nilinaw pa sa kautusan na hindi maaring ang tinalo niyang si Philip Castillo ang maipalit sa posisyon kundi ang bise nang ideklarang ‘bakante’ ang posisyon ng alkalde.</body>
<link>http://www.philstar.com/Article.aspx?articleId=696878&amp;publicationSubCategoryId=92</link>
</article>
<article>
<title>133 pulis nadismis, 525 pa pinarusahan</title>
<author>Ni Joy Cantos</author>
<date>
<month>June</month>
<day>17</day>
<year>2011</year>
</date>
<body>MANILA, Philippines - Umaabot na sa 133 pulis ang nadismis sa serbisyo habang nasa 525 pa ang pinatawan ng disciplinary actions sa loob ng nakalipas na anim na buwan. Sa kabila nito, sinabi ni PNP Chief Director General Raul Bacalzo na higit na maliit ang bilang ng mga pulis na nasangkot sa kasong administratibo at kriminal sa taong ito kumpara noong 2010. Base sa rekord, mula Disyembre 1, 2010 hanggang Mayo 31, 2011, nasa 133 ang nadismis na personnel ng PNP sa mga kasong grave misconduct, serious irregularities at pagkakasangkot sa mga criminal activities. Kabilang sa mga nadismis ay 119 mula sa Police Regional Offices at 14 mula sa National Support Units. Ayon kay PNP spokesman Chief Supt. Agrimero Cruz Jr., lahat ng mga benepisyo ng mga nadismis na personnel ay tatanggalin alinsunod sa patakaran ng PNP. Nasa 525 namang mga pulis ang pinarusahan ng demosyon sa ranggo, pagkakasuspinde, tinanggalan ng suweldo, na-reprimand, restriction sa quarters at pag-aalis ng mga benepisyo. &amp;nbsp;</body>
<link>http://www.philstar.com/Article.aspx?articleId=696879&amp;publicationSubCategoryId=92</link>
</article>
<article>
<title>Protesta vs China isasampa sa UN</title>
<author>Ni Ellen Fernando</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Idudulog na ng Pilipinas sa United Nations (UN) ang protesta nito laban sa China dahil sa panghihimasok at pangha-harass sa Spratly Group of Islands sa West Philippine Sea. Inihahanda na ng Department of Foreign Affairs (DFA) ang apela at report na nakatakdang isumite sa UN hinggil sa pagdagsa ng puwersa ng China sa teritor&amp;shy;yo ng Pilipinas sa Spratlys. Isang hiwalay na report ang inihahanda rin ng DFA para sa nasabi ring usapin sa Association of Southeast Asian Nations (ASEAN) kung saan maraming kaalyado ang Pilipinas. Ang pagdulog ng Pilipinas sa UN ay bunsod na rin sa nagaganap na tensyon sa Spratlys dahil sa patuloy na pagpapadala ng China ng kanilang warships sa isla sa kabila ng sunud-sunod na protesta ng pamahalaan. Pinayuhan din kahapon ni United States Ambassador to Manila Harry Tho&amp;shy;mas ang pamahalaan na iakyat na sa ASEAN forum na isasagawa sa susunod na linggo ang usapin. Gayunman, dapat umanong maimbitahan ang mga opisyales ng China habang tinatalakay ang territorial dispute sa West Philippine Sea o South China Sea upang maging patas at maiwasan ang conflict o di pagkakaunawaan.&amp;nbsp; Ayon naman kay Foreign Affairs Secretary Albert del Rosario na dumalo sa Philippine-Australian Ministerial Meetings sa Canberra, Australia, na ang kasalukuyang sitwasyon sa West Philippine Sea ay “shaky” o&amp;nbsp; nakapanginginig dahil nagpadala pa ng panibagong warship o patrol boats ang China kahapon sa pinag-aagawang Spratly islands. “It’s a bit shaky there now,” ani del Rosario sa isang pulong balitaan kasama si Australian Foreign Minister Kevin Rudd sa Canberra. Naniniwala naman si Rudd na nagkakaroon ng tensyon sa South China Sea dahil sa “lack of mechanism” na ipinatutupad upang mapigilan ang ba&amp;shy;ngayan sa Spratlys. “What we are doing currently with our friends in the Philippines and in Jakarta and Hanoi is how we shape an agenda that works for the common security interests of all,”&amp;nbsp; ayon kay Rudd na sumusuporta sa Pilipinas. Hinggil sa pagtanggal ng Phl Navy sa markers ng China sa Reed Bank o Recto Bank, may 85 nautical miles sa Palawan, sinabi ni del Rosario na karapatan ng Pilipinas na alisin ang mga marker na inilagay sa loob ng teritoryo ng bansa. Samantala, bukod sa Vietnam desidido na rin ang Taiwan na magpadala rin ng patrol boats sa South China sea upang protektahan din ang kanilang inaangking mga isla.</body>
<link>http://www.philstar.com/Article.aspx?articleId=697217&amp;publicationSubCategoryId=92</link>
</article>
<article>
<title>Ochoa crime czar</title>
<author>Ni Rudy Andal</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Itinalaga ni Pangulong Aquino si Executive Secretary Paquito Ochoa Jr. bilang bagong anti-crime czar matapos itong gawing pinuno ng Presidential Anti-Organized Crime Commission (PAOCC). Ito ang inihayag ni Presidential Spokesperson Edwin Lacierda kasunod umano ng pagpapalabas ng Pangulo ng Executive Order No. 46. Sa ilalim ng EO No. 46, ipinapasa ng Pangulo ang chairmanship ng PAOCC sa kaniyang executive secretary. Miyembro ng nasabing komisyon ang mga kalihim ng Department of Interior and Local Government, Department of Justice, Department of National Defense, Foreign Affairs, National Security Adviser, Armed Forces chief of staff, National Police director general, National Intelligence Coordination Agency director general, National Bureau of Investigation director at ang executive director ng Philippine Center for Transnational Crime. Kabilang sa mga mandato ng PAOCC ay ang pagbalangkas ng mga action plans at programa para sa pagpapaigting ng mga anti-crime, anti-graft and corruption drive ng gobyerno. May kapangyarihan din ito na magsagawa ng intelligence at counter-intelligence operations laban sa mga posibleng sangkot sa mga criminal activities. Saklaw ng PAOCC ang mga kasong may kaugnayan sa drug trafficking, human trafficking, carjacking, gunrunning, robberies, kidnapping for ransom, smuggling at mga transnational crimes. Taong 1998 ng itatag ni dating Pangulong Joseph Estrada ang PAOCC sa bisa na Executive Order No. 8 bilang isang “anti-crime commission”. &amp;nbsp;&amp;nbsp;</body>
<link>http://www.philstar.com/Article.aspx?articleId=697218&amp;publicationSubCategoryId=92</link>
</article>
<article>
<title>Estudyanteng sumasali sa gang dumarami - DepEd</title>
<author>Ni Mer Layson</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Apat sa 10 estudyante sa mga pampublikong paaralan sa bansa ang sumasali umano sa ibat-ibang gang. Ayon kay Undersecretary Alberto Muyot ng Department of Education (DepEd), nakakabahala na ang impormasyon na ito na nakarating sa kanilang kaalaman kaya pinayuhan nito ang mga magulang na bantayan at gabayang mabuti ang kanilang mga anak upang mailayo at maiiwas ang mga ito sa ibat-ibang gulo mula sa loob at labas ng mga paaralan. Ayon kay Muyot, ang mga batang sumasali sa gang ay madalas na natututo ng masasamang bisyo at nawawalan pa ng galang at respeto sa kanilang mga magulang, gayundin sa mga awtoridad. Hinimok rin ni Muyot ang mga magulang na dagdagan ang oras para sa mga anak. Paliwanag ng DepEd official, kalimitan kasi sa mga batang sumasali sa gang ay ang mga batang naghahanap ng kalinga ng mga kaibigan dahil kulang ng panahon sa kanila ang kanilang ama’t ina. Una nang napaulat na masusing binabantayan ng mga pulis ang mga school gangs dahil sa posibilidad na sangkot ang mga ito sa illegal na aktibidad tulad ng pagtutulak ng droga. &amp;nbsp;&amp;nbsp;</body>
<link>http://www.philstar.com/Article.aspx?articleId=697219&amp;publicationSubCategoryId=92</link>
</article>
<article>
<title>Mag-aaral humirit ng diskuwento sa LRT, MRT</title>
<author>Ni Mer Layson</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Matapos bigyan ng diskuwento ang mga matatanda at may kapansanan, ang mga estudyante naman ang humirit sa Department of Transportation and Communication (DOTC) na bigyan diskuwento sa pamasahe sa Metro Rail Transit (MRT) at Light Railway Transit (LRT). Ayon Leon Flores III, chairperson ng National Youth Commission (NYC), malaking tulong para sa kanila kung bibigyan sila ng diskuwento sa pasahe sa LRT at MRT. Sinabi ni Flores, karamihan sa mga mag-aaral sa Metro Manila ay sumasakay ng LRT at MRT na binibigyan lamang ng baon na halagang&amp;nbsp;P100 ng kanilang mga magulang at ang P50 sa nasabing baon ay napupunta lamang sa pamasahe. “Para sa isang estud&amp;shy;yante, malaking bagay ang kahit na magkanong diskuwento na ibibigay sa amin ng LRT at MRT na pwede na naming idagdag sa pambili ng pagkain o iba pang kailangan sa eskwela,” sabi ni Flores. Binanggit pa ni Flores na marami sa mga estudyante ang hindi nakakapasok at napipilitang umabsent sa eskwela dahil wala, o kulang ang pamasahe. Ang iba’y napipilitang mag-dropout, ang iba napipilitang mag-part-time job para madagdagan ang allowance,” pahayag pa ni Flores. &amp;nbsp;&amp;nbsp;</body>
<link>http://www.philstar.com/Article.aspx?articleId=697220&amp;publicationSubCategoryId=92</link>
</article>
<article>
<title>Pinakamalaking barko ng Phl Navy idineploy na rin sa Spratlys</title>
<author>Ni Joy Cantos</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Idineploy na rin ng Philippine Navy ang pinakamalaki nitong barkong pandigmang BRP Rajah Humabon sa gitna na rin ng tumitinding tensiyon sa pinag-aagawang Spratly Islands sa West Philippine Sea (South China Sea). Una rito, nagdeploy ng barkong Haixun 31, maritime patrol ng China sa inaangkin nitong teritoryo sa Spratlys. Nilinaw naman ni Defense spokesman Eduardo Batac na walang kinalaman ang deployment ng Rajah Humabon sa pagpapadala ng Haixun 31 ng China sa Spratlys dahil bahagi lamang ito ng pinaigting na pagpapatrulya sa lugar. Samantala patuloy ring kinukumpirma ng security for&amp;shy;ces ng bansa na nagbabantay sa Spratlys kung pumasok na sa teritoryo ng Pilipinas ang maritime vessel ng China. Nabatid na aabutin ng apat hanggang limang araw bago makarating ng Spratly Islands ang nasabing barko. Idinagdag pa nito na kailangang palakasin ang pagpapatrulya sa lugar upang mapigilan sakaling tangkain na naman ng China na maglagay ng marker sa pinagtatalunang mga isla tulad ng mga tinanggal ng Philippine Navy noong Mayo 24 at Hunyo 5. Sa rekord, ang Rajah Humabon (PF-11) ang pinakamalaking warship ng Philippine Navy na dating USS Atherton noong 1955 at naging JDS Hatushi (Japan) na na-decommissioned noong 1970 at napunta sa Pilipinas noong 1977, muling na-decommissioned noong 1993 at nagbalik sa serbisyo noong 1996. Ito rin ang huling World War II era Destroyer Escort /Frigage na aktibo sa fleet ng Philippine Navy at isa sa mga pinakamatandang barkong pandigma sa buong mundo.</body>
<link>http://www.philstar.com/Article.aspx?articleId=697221&amp;publicationSubCategoryId=92</link>
</article>
<article>
<title>Bagyong Egay lumalakas</title>
<author>Ni Angie dela Cruz</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Patuloy ang paglakas ng bagyong Egay habang kumikilos pahilagang kanluran. Sa latest report ng PAGASA, alas-11 kahapon ng umaga, si&amp;nbsp; Egay ay namataan sa layong 300 kilometo silangan ng&amp;nbsp;Surigao City taglay ang lakas ng hanging 55 kilometro kada oras. Ngayong Sabado, si Egay ay inaasahang nasa layong 170 kilometro silangan hilagang silangan ng Borongan, Eastern Samar&amp;nbsp;at sa Linggo ng umaga ay inaasahang nasa layong 100 kilometro silangan hilagang silangan ng Virac, Catanduanes. Sa Lunes, ang bagyo ay inaasahang nasa layong 180 kilometro hilagang silangan ng Casiguran, Aurora. Bagamat wala pang storm signals, mananatiling magdadala ng mga pag-uulan sa Mindanao at Eastern Visayas si Egay dahil naaapektuhan nito ang southwest monsoon.&amp;nbsp;</body>
<link>http://www.philstar.com/Article.aspx?articleId=697222&amp;publicationSubCategoryId=92</link>
</article>
<article>
<title>Torres kinasuhan ulit</title>
<author>Ni Angie dela Cruz</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Muling sinampahan ng pangalawang kaso ng graft and corruption si LTO Chief Virginia Torres hinggil sa umano’y&amp;nbsp;pagiging kasabwat nito sa illegal takeover sa IT provider ng LTO, ang&amp;nbsp;Stradcom Corp. noong December 9, 2010. Sa ikalawang kaso na naisampa ng Stradcom kay Torres sa Ombudsman kahapon, hiniling ng naturang kumpanya na&amp;nbsp; ituloy ang rekomendasyon ng DOJ hinggil dito at pormal na imbestigahan ang mga umano’y anomalyang ginagawa ni Torres sa LTO dahil nakakaapekto na ang mga aksyon nito hindi lang sa Stradcom kundi sa publiko. Magugunitang sinugod&amp;nbsp;at puwersahang pinasok ng mahigit na 30 guwardiya&amp;nbsp;ng Sumbilla group ng naturang araw ang Stradcom&amp;nbsp;at sinubukang patayin ng grupo nito ang LTO IT facility na nagpapaandar sa computerized operations ng LTO sa buong bansa. Huling-huli sa camera na isa sa mga naglalakad katabi ni Sumbilla ay mismong si LTO Chief Virginia Torres kasama ang kaniyang assistant na si Menelia Mortel. Sa isang imbestigasyon ng Department of Justice, hindi pala ito ang unang beses na nagtangkang pasukin at angkinin ng grupo nina Sumbilla at Yujuico ang Stradcom. Ang unang attempted takeover ay naganap noong December 2. Nang maudlot ang takeover operation, dumiretso ang dalawa sa opisina ni Torres. Ayon sa DOJ Report, kasabwat si Torres sa operasyon ni Sumbilla at Yujuico nung December 9 dahil sadyang hindi nito pinigilan ang takeover. Kinausap ni Torres ang mga guwardiya ng LTO nung gabi bago mag-takeover na huwag makialam sa gulo.&amp;nbsp;</body>
<link>http://www.philstar.com/Article.aspx?articleId=697223&amp;publicationSubCategoryId=92</link>
</article>
<article>
<title>PNoy 'wag daw balat sibuyas sa 'KKK'</title>
<author>Ni Malou Escudero</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Hindi umano dapat maging balat sibuyas ang Malaca&amp;ntilde;ang kaugnay sa balak ng oposisyon sa House of Representatives na paimbestigahan ang kabiguan umano ni Pangulong Aquino na disiplinahin ang kaniyang mga&amp;nbsp;Kaibigan, Kaklase, at Kabarilan o KKK na naglilingkod ngayon sa administrasyon. Ito ang sinabi kahapon ni Senate Minority Leader Alan Peter Cayetano kaugnay sa binabalak na imbestigasyon ng House of Representatives. Ipinunto ni Cayetano ang tinatawag na inter-chamber courtesy kung saan hindi dapat pakialaman ng isang sangay ng gobyerno ang lehitimong isyu na gustong imbestigahan ng mga mambabatas sa Kamara. Pero ipinunto rin ni Cayetano na kung kuwalipikado naman ang mga itinalagang KKK ng Pangulo ay walang masama kung kinuha niya ang mga ito sa kaniyang administrasyon. Subalit maaari rin umanong dagdagan pa ng isang “K” ang nasabing KKK na sisimbolo&amp;nbsp;naman sa Kaaway dahil marami namang mga naging kalaban si Pangulong Aquino noong presidential elections na puwede ring bigyan ng posisyon sa gobyerno. Inihalimbawa ni Cayetano sina dating Senator Richard Gordon at maging si dating Defense Secretary Gilbert Teodoro na tiyak umanong malaki ang maiiambag kung bibigyan ng pagkakataon na maglingkod sa pamahalaan.</body>
<link>http://www.philstar.com/Article.aspx?articleId=697224&amp;publicationSubCategoryId=92</link>
</article>
<article>
<title>'Modus' sa BOC inangalan</title>
<author>Ni Butch Quejada</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Nasa balag ng ala&amp;shy;nga&amp;shy;nin ngayon ang isang opisyal ng Bureau of Customs (BoC) matapos umanong mabigong pu&amp;shy;wersahang ipa-inspek&amp;shy;syon ang custom bonded ware&amp;shy;houses sa Maynila at Bulacan na pag-aari ng isang stainless steel company nang walang kaukulang mission&amp;shy; order kamakailan. Ipinabatid ng kinata&amp;shy;wan ng Sanyo Seiki Stainless Steel kay Customs Commissioner Angelito Alvarez ang ginawa umano ng isang opisyal nito na nakilalang si Lucila S.P. Medina at ang kanyang grupo na sina&amp;shy;sabing sumalakay sa ka&amp;shy;&amp;shy;nilang warehouses sa Balut, Tondo at Meycauayan, Bulacan nang wala umanong kaukulang mission order mula kay Alvarez. Ayon kay Clarisa Rosales, sinabi umano ng grupo ni Medina&amp;nbsp;na gusto nilang inspeksyunin ang mga warehouses na malinaw na paglabag sa Customs Memorandum Order No. 52-93 Rules and Regulations in the Issuance of mission orders for the audit/Inventory of customs bonded warehouses, accredited members of common customs bonded warehouses and their subcontractors. Ilang testigo naman ang nagsabi na iginiit ni Medina na ang mga mission order ay galing sa kanya at&amp;nbsp;siya rin mismo ang nag-aapruba ng lahat ng mission order at hindi si Alvarez: Nang kumprontahin ng Meycauayan police habang isinasagawa ang raid sa Bulacan warehouse, nabigo si Medina at mga BoC officials na magpakita ng anumang dokumento hinggil sa umano’y audit nang hi&amp;shy;ngin ito ng mga security ng kumpanya. Ang naturang “spot audit” ay nagpapakita ng harassment tactics ng ilang mapagsamantalang element ng BoC, na nangha-harass ng mga lehitimong negosyo, ayon sa may-ari ng Sanyo. Kaugnay nito, ilang Fili&amp;shy;pino-Chinese businessmen ang nagreklamo kay&amp;nbsp;Alvarez at hiniling na imbestigahan ang ga&amp;shy;nitong modus operandi ng ilang abusadong BoC personnel. Ipinabatid ng mga lehitimong negosyante kay Alvarez na ang ganitong sistema ay hindi akma sa polisiya ng “Matuwid na daan…” sa halip ay nagpapakita ng harassment na katulad ng “hulidap.” Ayon sa mga negos&amp;shy;yante, magsasampa sila ng kasong administratibo sa Office of the Ombudsman at iba pang criminal na kaso sa korte laban kay Medina at sa kanyang grupo.</body>
<link>http://www.philstar.com/Article.aspx?articleId=697226&amp;publicationSubCategoryId=92</link>
</article>
<article>
<title>8 suspek sa pagpatay timbog ng Valenzuela City Police</title>
<author></author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Nadakip sa isang ma&amp;shy;lawakang manhunt ope&amp;shy;ration ng Valenzuela City Police sa katimugang Leyte at Davao City ang pito sa siyam na mga suspek sa pagpatay sa isang Chinese national na kinila&amp;shy;lang si Wang Wen Xing a.k.a. “Jeffrey Ong.” Ang mga naaresto ay kasalukuyang nakapiit nga&amp;shy;yon sa Valenzuela City Police&amp;shy; Station (VCPS) bun&amp;shy;sod ng pagnguso sa kanila ng kanilang kasamahang si Isagani Sobre&amp;shy;todo na naunang naaresto nitong Hunyo 12.&amp;nbsp; Si Jeffrey Ong, 31, na tubong Fuijian province sa China ay stay-in manager ng Cosang Plastic Manufacturing na matatagpuan sa 9 Sigma St., Don Pablo Subd., Barangay Rincon, Valenzuela City.&amp;nbsp; Sa inisyal na imbestigas&amp;shy;yon, isang hindi pagkakaunawaan sa pagitan ng biktima at mga suspek ay nagsimula noong Hunyo 1, matapos ianunsyo ng una na ititigil na ang ope&amp;shy;rasyon ng Cosang Plastic Manufacturing. Nakiusap ang mga tra&amp;shy;bahador sa may-ari para sa fare as&amp;shy;sistance na ma&amp;shy;laon ay ti&amp;shy;nanggihan. Noong Hunyo 7, ang mga stay-in workers na kinabi&amp;shy;bilangan ng mga suspek ay binilinang bakantehin na ang kanilang mga barracks. Bandang alas-4:30 ng hapon noong Hunyo 11 ay nakitang bangkay si Ong. Ang mga suspek na pawang mga stay-in sa kompanya ay hindi matagpuan at di umano’y wala na ang kanilang mga gamit. Sa follow-up at pursuit operations ay nasakote si Sobretodo sa Caloocan City noong Hunyo 12. Ina&amp;shy; min nitong isang linggo bago madiskubre ang bangkay, pinagplanuhan nilang nakawan at patayin ang biktima ngunit itinangging isa siya sa mismong pumatay rito.&amp;nbsp; Dito na nagawang ma&amp;shy; tunton ng mga imbestigador si Joselito Andres, kapatid ng suspek na si Michael Andres Piedad, na umaming nagtungo ang kanyang kapatid sa Davao City. Pinangunahan ni Police Chief Insp. Danilo S. Bugay ang Davao team samantalang si Police Insp. Roden Tejuco naman ang nanguna sa grupong pa-Southern Leyte. Noong Hunyo 13, nakatanggap ng impormasyon na ang suspek na si Michael Andres ay sumuko kay Vice Mayor Rodrigo Duterte ng Davao City. Ang grupo naman ni P/Insp. Roden Tejuco, matapos ang ko&amp;shy;ordinasyon sa Provincial Police Office ng Leyte ay naaresto sina Edgardo Sa&amp;shy;bandal Camanso, Jr., Joel Epis Sabandal, Jerry Sabandal Pacaldo, Jr., Nelson C. Sabandal, Ryan B. Fernandez at Wilson P. Dait. Isang manhunt naman ang tumutugis sa isa pang suspek na si Reagan Arboneda. Pinuri naman ni Mayor&amp;shy; Sherwin T. Gatcha&amp;shy;lian ang VCPS sa isa na namang tagumpay laban sa krimen at pagkakahuli ng mga salarin.&amp;nbsp;</body>
<link>http://www.philstar.com/Article.aspx?articleId=697227&amp;publicationSubCategoryId=92</link>
</article>
<article>
<title>12 counts ng graft, malversation vs solon</title>
<author>Ni Angie dela Cruz</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Ikinasa ni Acting Ombudsman Orlando Casimiro na kasuhan na sa San&amp;shy;diganbayan ng 12 counts ng graft at malversation &amp;nbsp;si North Cotabato Rep. Jesus Sacdalan dahil sa umano’y paglustay sa P18.6 milyon pondo ng pamahalaan noong &amp;nbsp;2008. Ang kaso ay nag-ugat ng gobernador pa si Sacdalan ng Cotabato nang ap&amp;shy;ru&amp;shy;&amp;shy;&amp;shy;&amp;shy;bahan nito ang pagpa&amp;shy;pa&amp;shy;labas ng ca&amp;shy;lamity fund at ibili ng gasoline sa Midsayap at Kidapawan City. Ginamit din umano ang bahagi ng naturang pondo sa&amp;nbsp;rehabilitasyon ng San Vicente-Bulcanon road sa Bayan ng Makilala at sa Nicaan-Banisilan road sa Bayan ng Alamada. Ayon sa complainant na si dating district engineer Milagros Cais, ang halagang ipinalabas ni Sacdalan&amp;nbsp; ay sobra sobra para matapos ang natu&amp;shy;rang proyekto. Paulit-ulit anya siyang inutusan ni Sacdalan na rebisahin ang road pro&amp;shy;jects para itago ang ire&amp;shy;gularidad sa fuel purchase. Inutos din umano ni Sacdalan ang pagba&amp;shy;ba&amp;shy;&amp;shy;&amp;shy;yad ng gasoline na hindi pa natatanggap ng kanilang provincial govt. Ayon sa Ombudsman, may probable cause para kasuhan si Sacdalan&amp;nbsp;dahil ang calamity fund ay para lamang sa panahon ng kalamidad gagamitin at hindi sa ibang proyekto ng lalawigan nito.</body>
<link>http://www.philstar.com/Article.aspx?articleId=697228&amp;publicationSubCategoryId=92</link>
</article>
<article>
<title>Pinas 'di naalarma sa bagong lider ng Al Qaeda</title>
<author>Ni Joy Cantos</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Hindi ikinatinag at mas lalong walang dapat ika&amp;shy;alarma &amp;nbsp;ang pamahalaan sa napaulat na paglu&amp;shy;luklok ng bagong lider ng Al Qaeda sa katauhan ni&amp;nbsp;Ayman Al –Zawahiri, ang No. 2 man ng naturang teroristang organisasyon sa buong mundo. Si Al-Zawahiri ang ipinalit kay Osama bin Laden, ang mastermind sa US terror attack noong Setyembre 11, 2001. Si bin Laden ay napatay ng US commando sa assault operation sa Islamabad, Pakistan noong Mayo. Sa press briefing sa Camp Aguinaldo, sinabi ni Defense Spokesman Eduardo Batac na hindi ikinababa&amp;shy;hala ng pamahalaan ang balita sa successor ni bin Laden. Sa kabila nito, iginiit ni Batac na dapat maging vigilante ang lahat dahilan ang Pilipinas bilang kilalang kaalyado ng Estados Unidos sa pandaigdigang kampanya kontra terorismo ay hindi malayong matarget rin ng terror attacks. Sa kasalukuyan, patuloy ang pagtugis ng security forces kay Zulkifli Bin Hir alyas Marwan, may $5 M reward, isang Malaysian terrorist na opisyal ng Jemaah Islamiyah (JI) terrorist, ang Southeast Asian terrorist network na naitatag ng Al Qaeda na sinasabing kinakanlong ng mga bandidong Abu Sayyaf sa Sulu. Nabatid na ang bagong lider ng Al Qaeda ay may reward na $25 M na sikretong ipinalit kay bin Laden noon pang Mayo 2 pero nitong Huwebes lamang (Hunyo&amp;shy; 16) kinumpirma at opisyal na inianunsyo ng&amp;nbsp;Al Qaeda General Command. Samantalang ang misis nito at tatlo sa kaniyang anim na anak ay napatay sa air strike operation ng US forces sa Afghanistan noong huling bahagi ng 2001 matapos ang &amp;nbsp;terror attacks sa Estados Unidos noong Setyembre 11 ng nasabi ring taon kaya pursigido itong rumesbak sa naturang superpower at maging sa mga bansang kaalyado nito sa pandaigdigang kampanya kontra terorismo kabilang ang Pilipinas.&amp;nbsp;</body>
<link>http://www.philstar.com/Article.aspx?articleId=697229&amp;publicationSubCategoryId=92</link>
</article>
<article>
<title>PNP chief pwedeng mag-promote</title>
<author>Ni Danilo Garcia</author>
<date>
<month>June</month>
<day>18</day>
<year>2011</year>
</date>
<body>MANILA, Philippines - Dahil sa mataas na antas ng mga bumagsak sa pagsusulit para sa promosyon, binigyan na lamang ng National Police Commission (Napolcom) ng kapangyarihan si PNP Chief Director General Raul Bacalzo na punan ang mga bakanteng posisyon para sa promosyon mula ranggong Senior Police Officer 1 hanggang Police Superintendent. Sinabi ni Napolcom Vice Chairman at Executive Officer Eduardo Escueta, pahihintulutan ng komisyon na mapunan ang 312 na bakanteng posisyon para sa Superintendent, 263 sa Chief Ins&amp;shy;pector, 1,093 sa Senior Ins&amp;shy;pector, 473 sa Inspector, 6,669 sa SPO4, 10,020 sa SPO3, 5,749 sa SPO2 at 7,035 sa SPO1. Binilinan ng Napolcom si Bacalzo na ibase ang promosyon sa umiiral na mga alituntunin na dadaan sa pagsusuri sa mga apli&amp;shy;kasyon at kakayahan ng mga pulis. Kinakailangan rin umanong may kaharap na kinatawan ng komisyon bago aprubahan ang mga promosyon. May 6,107 pulis lamang ang nakapasa mula sa kabuuang 19,922 pulis na kumuha ng pagsusulit para sa promosyon noong Abril.&amp;nbsp;Kabilang dito ang 3,319 na kumuha ng Police Officer exam, 2,648 na kumuha ng Senior Police Officer exam, 65 sa Inspector exam at 75 sa Superintendent exam. Mababa rin ang mga nakapasa bilang bagong pulis na kumuha ng entrance exam ng naturang buwan. Tanging 7,750 la&amp;shy;mang ang nakapasa sa pagsusulit buhat sa kabuuang 38,918 na kumuha nito.</body>
<link>http://www.philstar.com/Article.aspx?articleId=697230&amp;publicationSubCategoryId=92</link>
</article>
<article>
<title>Phl troops handang maka-war games ang China</title>
<author>Nina Joy Cantos at Ellen Fernando</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Handa ang Armed Forces of the Philippines na makaharap ng kanilang tropa sa isang joint military exercises o “war games” ang mga sundalo ng China. Reaksyon ito ni AFP Spokesman Commodore Miguel Jose Rodriguez kaugnay ng isinasagawang naval drills ng Chinese forces sa South China Sea sa gitna ng tensiyon sa pinag-aagawang Spratly Islands. “It’s normal for navies to conduct drills. No cause for worry. We hope someday we can exercise with the Chinese Navy,” ani Rodriguez sa text message. Ang China ay nagdaos ng naval drills sa Spratly Islands bilang pantapat sa isinagawang live fire drill ng Vietnam sa inaangkin nitong teritoryo sa nasabing lugar. Una rito, nagpadala ng maritime patrol vessel ang China sa Spratlys kaugnay ng patuloy na tensiyon sa lugar habang ang Pilipinas ay idineploy na rin sa lugar ang warship nitong Rajah Humabon ng Philippine Navy. Ayon sa China news, may 14 warships, anti-submarine at beach landing troops ng Chinese Navy ang nagsagawa ng drill sa isla ng Hainan upang paghandaan ang kanilang depensa sa mga magtatangkang pumasok sa kanilang inaangking teritoryo. Bukod dito, pagdating ng 2020 ay palalakasin pa umano ang puwersa ng China at magdaragdag sila ng military personnel sa nasabing rehiyon. May 15,000 personnel mula sa dating 9,000 na nasa ilalim ng China Maritime Surveillance ang ipakakalat sa karagatan upang protektahan ang kanilang inaangking teritoryo sa South China Sea. Mula sa 16 warplanes at 350 vessels sa kanilang patrol fleets ay magiging 520 ships na ang idedeploy ng China sa panahon umano ng 12th Five-year Plan ng taong 2011 hanggang 2015. Sa kasalukuyan, may 9 Chinese aircraft, mahigit 260 surveillance vessels at 280 law enforcement vehicles ang pinakikilos o nag-ooperate sa mga karagatan ng China. Samantala, inihayag ni Philippine Navy Spokesman Lt. Col. Omar Tonsay na aarangkada na ang SEACAT (Southeast Asia Cooperation and Training) 2011 exercises na itinakda sa Hunyo 17 at magtatapos sa Hunyo 23 na isasagawa sa Malacca Strait, Sulu Sea at West Philippine Sea malapit sa Spratly Islands. Kabilang sa mga magpapartisipa ang Philippine Navy, Brunei, Indonesia, Malaysia, Thailand, Singapore at Estados Unidos.</body>
<link>http://www.philstar.com/Article.aspx?articleId=697601&amp;publicationSubCategoryId=92</link>
</article>
<article>
<title>PNoy at GMA magtatagpo ngayon sa kasal ni Miriam</title>
<author>Ni Malou Escudero</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Tiniyak kahapon ni Deputy Presidential spokesperson Abigal Valte na magiging gentleman si Pangulong Noynoy Aquino kapag nagkita sila ni dating pangulo at ngayo’y Pampanga Congresswoman Gloria Arroyo sa renewal ng kasal ni Senator Miriam Defensor-Santiago ngayong araw. Ayon kay Valte, walang dapat ipag-alala ang sinuman kahit pa magkita sina Aquino at Arroyo dahil pinalaki namang gentleman ang Pangulo. Bukod kina Aquino at Arroyo, kumbidado rin sa nasabing renewal ng kasal ni Santiago si da&amp;shy;ting Pangulong Joseph Estrada at iba pang mga bigating pulitiko. Tanging si dating Pa&amp;shy;ngulong Fidel Ramos lamang ang hindi kinumbida ni Santiago sa hanay ng mga naging pangulo ng bansa. Si Ramos ang nakalaban ni Santiago sa pagka-presidente noong 1992 presidential elections at naniniwala ang senadora na siya dapat ang naluklok sa posisyon kung hindi umano nagkaroon ng dayaan. Tatayong best man ni Santiago si Pangulong Aquino samantala isa sa mga sponsors si Arroyo.</body>
<link>http://www.philstar.com/Article.aspx?articleId=697602&amp;publicationSubCategoryId=92</link>
</article>
<article>
<title>Military honor kay Marcos hindi na pwede - Malaca&amp;ntilde;ang</title>
<author>Ni Malou Escudero</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Hindi na umano dapat pang ulitin sakaling nabig&amp;shy;yan na ng military honor si dating Pangulong Ferdinand Marcos na hindi pa rin naililibing kahit dala&amp;shy;wang dekada nang namatay. Sinabi ni Deputy Pre&amp;shy;sidential spokesperson Abigail Valte, nagsasa&amp;shy;gawa na ng pagsasalik&amp;shy;sik ang Malaca&amp;ntilde;ang kung totoo ang ulat na nabigyan na ng military honor si Marcos. “Sakali pong nabigyan na ng military honors wala na pong rason para bigyan pa,” ani Valte. Nauna rito, inihayag ni Pangulong Aquino na hindi mangyayari sa loob ng kaniyang termino ang paglilibing kay Marcos sa Libingan ng mga Bayani. Matatandaan na unang inirekomenda ni Vice President Jejomar Binay ang pagbibigay ng military honor kay Marcos pero hindi umano ito ililibing sa Libingan ng mga Bayani na nauna nang iginiit ng pamilya Marcos. May mga lumabas namang ulat na nabigyan na umano ng military honor si Marcos noong panahon ni dating Fidel Ramos kaya hindi na dapat ulitin ang seremonyas.</body>
<link>http://www.philstar.com/Article.aspx?articleId=697603&amp;publicationSubCategoryId=92</link>
</article>
<article>
<title>10 lalawigan signal no. 1 kay Egay</title>
<author>Ni Angie dela Cruz</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Sampung lalawigan sa Bicol at Eastern Visayas ang nasa ilalim ng storm Signal No. 1 kahapon habang patuloy ang pagkilos ng bagyong Egay&amp;nbsp;pahila&amp;shy;gang kanluran. Ang mga ito ay ang Catanduanes, Sorsogon, Albay, Camarines Norte at Camarines Sur, Pollilo island, Aurora, Cagayan, Isabela at Northern Samar. Bunsod nito, maulan sa kanlurang bahagi ng Southern Luzon, Visayas at Mindanao. Ayon sa Philippine Atmospheric Geophysical and Astronomical Services Administration (PAGASA), si&amp;nbsp;Egay ay namataan sa layong&amp;nbsp;200 kilometro silangan ng Catarman, Northern Samar kahapon ng umaga at patuloy na nagbabanta sa Bicol region. Taglay ni Egay ang lakas ng hanging 55 kilometro bawat oras at kumikilos pa-hilagang kanluran sa bilis na 15 kilometro bawat oras. Ngayong Linggo ng umaga, si Egay ay inaasahang nasa layong 110 kilometro hilaga ng Virac, Catanduanes at sa Lunes ng umaga ay inaasahang nasa layong &amp;nbsp;80 kilometro hilagang silangan ng Tuguegarao City at sa Martes ay&amp;nbsp;nasa layong 140 kilometro hilagang kanluran ng &amp;nbsp;Basco, Batanes o nasa 90 kilometro timog ng&amp;nbsp;Taiwan. Patuloy na pinapayuhan ng&amp;nbsp;PAGASA ang mga residente na nasa mababang lugar at &amp;nbsp;mountain slopes na nasa ilalim ng signal&amp;nbsp;no. 1 na maging alerto at ugaliing mapagmasid sa paligid&amp;nbsp;upang makaiwas sa inaasa&amp;shy;hang&amp;nbsp;flash floods at landslides dulot ng mga pag-uulan doon. &amp;nbsp;&amp;nbsp;</body>
<link>http://www.philstar.com/Article.aspx?articleId=697606&amp;publicationSubCategoryId=92</link>
</article>
<article>
<title>P11B budget taun-taon solusyon sa 66,000 kakulangan sa silid aralan</title>
<author>Ni Malou Escudero</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Matatapos sa loob lamang ng apat na taon ang taun-taon na lamang na problema ng kakula&amp;shy;ngan sa silid aralan kung maglalaan lamang ng P11 bilyong budget ang gobyerno para rito. Base sa pagtaya ni Senator Alan Peter Caye&amp;shy;tano, kung gagastusan ng P500,000 ang 66,000 na silid aralan, manga&amp;shy;ngailangan ang admi&amp;shy;nistrasyon ni Pangulong Aquino ng P33 bilyon. Kung hahatiin aniya sa tatlong taon ang P33 bilyon, aabutin lamang ng P11 bilyon ang dapat ilaan sa pagpapagawa ng 22,000 silid aralan taun-taon at sa loob lamang ng tatlong taon ay makukumpleto ang 66,000 kulang na classrooms. Napuna ni Cayetano na lagi na lamang nagiging problema tuwing magbubukas ng klase ang kakulangan sa silid aralan at kung tutugunan ng gobyerno ang nasabing problema kaya itong matapos sa loob lamang ng tatlong taon. Hindi aniya sapat ang paglalaan lamang ng P5 bilyon hanggang P7 bil&amp;shy;yon taun-taon dahil hindi matatapos ang problema.</body>
<link>http://www.philstar.com/Article.aspx?articleId=697608&amp;publicationSubCategoryId=92</link>
</article>
<article>
<title>Civil society isama sa CA</title>
<author>Ni Doris Franche</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Naniniwala si&amp;nbsp;dating&amp;nbsp;Lingayen-Dagupan Archbishop Emeritus Oscar Cruz na dapat na kabilang ang civil society groups sa makapangyarihang&amp;nbsp;Commission on Appointments upang iwas pulitika. Ayon kay Cruz, dapat na magkaroon ng representation ang civil society&amp;nbsp;sa CA upang maiwasan ang kaibigan, kadikit at&amp;nbsp;palakasan system sa pagko-confirm ng mga itatalagang kalihim sa pamahalaan. Sinabi ng arsobispo na mas makabubuting ang taong bayan mismo ang maghuhusga kung dapat&amp;nbsp;bang mamuno sa pamahalaan ang mga opisyal ng gabinete na itatalaga ng isang pangulo ng&amp;nbsp;bansa. Maging si Prelatura ng Isabela de&amp;nbsp;Basilan&amp;nbsp;Bishop Martin Jumoad ay&amp;nbsp;suportado rin ang naturang&amp;nbsp;hakbang. Ayon kay Jumoad, magandang pagkakataon ito upang mabigyan ang taong bayan ng&amp;nbsp;kapangyarihan na mag-confirm sa pagtatalaga ng gabinete na bubuo sa pamamalakad&amp;nbsp;ng bansa subalit dapat ay limitahan lamang ito sa iilang&amp;nbsp;civil society group. Giit ng Obispo, mabisa rin itong paraan upang masawata ang kurapsyon at&amp;nbsp;pamumulitika sa bansa. Aminado ang Obispo na ang CA ay naging sandata din ng mga miyembrong pulitiko na gumanti sa mga appointee na hindi nila gusto o may hindi sila napagkakasunduan.</body>
<link>http://www.philstar.com/Article.aspx?articleId=697610&amp;publicationSubCategoryId=92</link>
</article>
<article>
<title>K+12 idinepensa ng Palasyo</title>
<author>Ni Malou Escudero</author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Sa kabila ng oposis&amp;shy;yon sa ipinatutupad na K+12 program ng Department of Education (DepEd), ipinagtanggol ng Malaca&amp;ntilde;ang ang nasabing programa kung saan nadagdagan ang taon na dapat ipag-aral ng mga estudyante. Ipinaliwanag ni Deputy Presidential spokesperson Abigail Valte na sa kasalukuyan, isa ang Pilipinas sa mga bansa sa mundo na maikli lamang ang taon na inilalaan ng mga estudyante sa pag-aaral. Hindi aniya pareho ang haba ng taon ng edukasyon na pinaiiral sa Pilipinas kumpara sa mara&amp;shy;ming bansa sa mundo. Tiniyak naman ni Valte na sa sandaling maipatupad na ang K+12 ay ang mga estudyante rin ang makikinabang dito dahil maaari na silang magtrabaho at ipagpaliban ang pag-aaral sa kolehiyo. “Ang dulo naman po nito magkakaroon na sila ng employable skills kahit hind na po magtuloy sa kolehiyo,” sabi ni Valte. Hindi rin umano pabor ang Palasyo sa panukala na sa mga pampublikong paaralan na lamang ipatupad ang K+12 at huwag ng isama ang mga pribadong eskuwelahan. Hindi naman anya puwedeng iba ang standard na ipatupad ng DepEd sa &amp;nbsp;mga pribado at pampublikong paaralan.</body>
<link>http://www.philstar.com/Article.aspx?articleId=697613&amp;publicationSubCategoryId=92</link>
</article>
<article>
<title>Laguna de Bay, ligtas sa fishkill</title>
<author></author>
<date>
<month>June</month>
<day>19</day>
<year>2011</year>
</date>
<body>MANILA, Philippines - Ligtas sa fishkill ang lawa ng Laguna kayat walang dapat ipangamba ang mga taong kakain ng mga isda na mula rito dahil sapat ang oxygen para sa mga isda at iba pang aquatic life. Batay sa isinagawang water sample analysis ng Laguna Lake Dvelopment Authority (LLDA)&amp;nbsp;sa limang&amp;nbsp; major stations sa west, east at south bays ng Laguna de Bay, pasado ito sa lebel ng dissolved oxygen criterion na itinatakda ng Department of Environment and Natural Resources (DENR) para sa class C waters tulad ng lawa. Ang dissolve oxygen ay kailangan para mabuhay ang mga isda at ang biglaang pagbaba nito ang nagbubunga ng fishkill. Patuloy naman ang monitoring ng LLDA sa&amp;nbsp;lawa upang agad makapagbigay ng babala sa mga ma&amp;shy;ngingisda at fishpen operators kung biglang magbago ang kalidad ng tubig. Muli ding ipinaaalala ng LLDA sa publiko na huwag magtapon ng basura sa Laguna Bay dahil nakapagpapababa ito ng lebel ng oxygen sa lawa. &amp;nbsp;Ni Angie dela Cruz</body>
<link>http://www.philstar.com/Article.aspx?articleId=697614&amp;publicationSubCategoryId=92</link>
</article>
<article>
<title>Ismolin!</title>
<author></author>
<date>
<month>June</month>
<day>19</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=697783&amp;publicationSubCategoryId=92</link>
</article>
<article>
<title>P40-B sa AFP modernization</title>
<author>Ni Rudy Andal</author>
<date>
<month>June</month>
<day>20</day>
<year>2011</year>
</date>
<body>CALAMBA, Laguna, Philippines — Maglalaan ang gobyerno ng P40 bilyon sa susunod na 5 taon para palakasin ang Armed Forces of the Philippines (AFP upang proteksyunan ang maritime resources at sobe&amp;shy;renya ng bansa. Sinabi ni Budget Sec. Florencio Abad, simula sa susunod na taon ay maglalaan ang gobyerno ng P8 bilyon para sa AFP modernization program. Ayon kay Abad, kailangan ito para lalo pang maidepensa ang pambansang teritoryo laban sa anumang pambu-bully ng ibang bansa. Sinabi naman ni AFP Chief of Staff Gen. Edu&amp;shy;ardo Oban na magsusumite sila ng mga prayo&amp;shy;ridad na kakailanganin sa baseline capability. “We’ll be coming up with a list of priority acquisition, and this has to be driven by strategy. It’s the baseline capability that the Armed Forces really needs to improve one,” ani Oban sa 150th birthday celebration ni Dr. Jose Rizal. Nagpadala na ang AFP ng BRP Rajah Huma&amp;shy;bon sa West Philippine Sea matapos magpadala ng malaking maritime patrol&amp;shy; ship ang China. Pinayuhan naman ni Senate President Juan Ponce Enrile ang AFP na huwag lalampas sa hurisdiksyon ng Pilipinas upang hindi ito maipit.</body>
<link>http://www.philstar.com/Article.aspx?articleId=697989&amp;publicationSubCategoryId=92</link>
</article>
<article>
<title>1 pang bagyo papasok sa Pinas</title>
<author>Ni Ricky Tulipat</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Isa na namang tro&amp;shy;pical depression ang bi&amp;shy;na&amp;shy;bantayan ngayon ng PAG&amp;shy;ASA, sa kabila ng inaasahang paglabas ng bagyong Egay sa bansa sa Lunes o Martes ng umaga. Ayon sa PAGASA, manggagaling umano sa hilagang bahagi ng&amp;nbsp;Min&amp;shy;danao ang bagong bagyo na tatawaging “Falcon”. Kapag hindi umano nag&amp;shy;bago ang pagkilos nito, posibleng ma&amp;shy;ram&amp;shy;&amp;shy;daman ang epekto ni Falcon&amp;shy; sa Martes. Samantala, mananatiling maulan sa bahagi ng Mindanao ngayong Lunes bunga ng pagiging aktibo ng tinatawag na intertropical convergence zone (ICTZ) na magdadala ng mga pag-ulan. Asahan din anya ang pag-ulan sa bahagi ng Luzon hanggang ngayon, habang ang Metro Manila ay nakakaranas ng pag-ulan bunga ng epekto ng bagyong Egay sanhi ng tuloy-tuloy na paghigop ng naturang bagyo sa Habagat. Alas-10 kahapon ng umaga, huling namataan ang bagyong Egay na sa layong 170 kilometro, silangan-hilagang-silangan ng Casiguran, Aurora. Taglay pa rin nito ang lakas ng hanging 55 kph malapit sa gitna. Tinatahak ni Egay”ang hila&amp;shy;gang-kanluran sa bilis na 17 kph.</body>
<link>http://www.philstar.com/Article.aspx?articleId=697990&amp;publicationSubCategoryId=92</link>
</article>
<article>
<title>Pinakamalaking bantayog ni Rizal pinasinayaan</title>
<author>Ni Rudy Andal</author>
<date>
<month>June</month>
<day>20</day>
<year>2011</year>
</date>
<body>CALAMBA, Laguna, Philippines — Pinangunahan kahapon ni Pangulong Aquino ang pagpapasinaya sa pinakamalaking bantayog ni Dr. Jose Rizal sa ba&amp;shy;yang ito bilang bahagi ng pagdiriwang sa ika-150 ka&amp;shy;&amp;shy; arawan ng pambansang bayani ng bansa. Nag-alay muna ng bulaklak ang Pangulo at nanguna sa pagwa&amp;shy;wagayway sa watawat ng Pilipinas. Ang bantayog ni Rizal ay nakatirik sa loob ng anim na ektaryang ari-arian at may taas na 6.9 metro, bukod pa rito ang 2.4 metrong kinatatayuang pedestal. Ayon sa Pangulo, sa Calamba isinilang si Rizal kaya marapat lamang na doon itayo ang pinakamalaki nitong monumento. Ito ay inaasahang magiging tourist attraction at historical landmark hindi lamang sa Calamba kundi sa buong bansa. Sa talumpati ni Aquino, magsisilbi umanong inspirasyon ng Aquino ad&amp;shy;ministration ang na&amp;shy;ging buhay ni Rizal at inisa-isa ng Pangulo ang mga kaganapan sa buhay ng pambansang bayani. “Kung tutuusin, maa&amp;shy;ari sanang nag-aral na lang, nagtrabaho at nagpakasal sa magandang asawa si Rizal pero pinili nitong ialay ang buhay para sa bayan. Puwede rin sanang nakipagplas&amp;shy;tikan na lamang si Rizal sa mga prayle at naki&amp;shy;sama tuwing may pag&amp;shy;titipon pero pinili nitong magpakatotoo at isulat ang paghihimagsik laban sa mga manlulupig,” bahagi ng pahayag ni P-Noy. Tulad ni Rizal ay ta&amp;shy;taha&amp;shy;kin din umano ng ad&amp;shy;&amp;shy;ministrasyon ang tuwid na landas sa harap ng sangangdaan, gaano man kahirap o kasalimuot.</body>
<link>http://www.philstar.com/Article.aspx?articleId=697991&amp;publicationSubCategoryId=92</link>
</article>
<article>
<title>Spokesman ni PNoy binara ni Enrile, 'wag daw madaldal sa isyu ng Spratlys</title>
<author>Ni Rudy Andal</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Pinagsabihan kaha&amp;shy;pon ni Senate President Juan Ponce Enrile ang mga spokesperson ng Palasyo na manahimik na lamang kaysa magbigay ng opi&amp;shy;nion sa pinag&amp;shy;tatalunang Spratly Islands at ipaubaya ang isyu sa Department of Foreign Affairs (DFA). Sinabi ni Sen. Enrile, nakakagulo lamang sa trabaho ng DFA ang patuloy na pagdaldal ng mga spokesman ni Pa&amp;shy;ngulong Aquino sa usapin ng Spratlys. Wika pa ni Enrile, ang pag-iisyu ng mga pahayag ng mga spokesman ni Aquino ay baka mag-backfire lamang sa Palasyo. “Sa mga tauhan ni presidente, ang maipapayo ko ay tonedown your statements on Spratly issues and leave the matter to DFA,” sabi ni Enrile. Noong Sabado, sinabi ni Presidential Communications Sec. Ricky Carandang na magpapatrulya ang BRP Rajah Humabon sa karagatan malapit sa Scarborough Shoal upang igiit na ito ay atin. “Let the DFA do the job. Otherwise, everything will backfire at him (Aquino). Let the DND deal with the military aspect, and the DFA deal with political and international aspect of the problem,” dagdag pa ni Enrile. Pinayuhan din ni Enrile na huwag dapat lalampas sa territorial waters ng bansa ang BRP Rajah Humabon. Wa&amp;shy;lang magagawa ang barko natin sakaling paputukan ito ng missle o torpedo dahil lulubog lamang ito kaya hindi dapat lumampas sa ating territorial waters.</body>
<link>http://www.philstar.com/Article.aspx?articleId=697992&amp;publicationSubCategoryId=92</link>
</article>
<article>
<title>8 Pinoy pupugutan sa Saudi</title>
<author>Ni Ellen Fernando</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Walong overseas Filipino workers na nakatakda nang bitayin sa Saudi Arabia ang pinasasagip kay Pangulong Aquino. Nanawagan kahapon ang Migrante-Middle East at mga pamilya ng mga OFWs na hindi dapat pang magpatumpik-tumpik ang pamahalaan sa mga hakbangin nito upang iligtas sa tiyak na kamatayan sina Dondon Lanuza, magkapatid na Rolando at Edison Gonzales, Eduardo Arcilla, Joselito Zapanta, Carlito Lana, Ryan Tolen at Edgar Maligaya. Ayon kay John Leonard Monterona, regional coordinator&amp;shy; ng Migrante-ME, sina Lanuza, Zapanta at Lana ay nakapatay lamang dahil sa pagtatanggol sa kanilang sarili habang si Maligaya at ang magkapatid na Gonzalez ay iginigiit na isinangkot lamang sa krimen. Nabatid sa Migrante na si Tolen naman ay na&amp;shy;saksak at napatay ang kanyang kapwa manggagawa matapos ang mainitang pagtatalo. Ang mga nabanggit na Pinoy ay nasentensyahan na ng kamatayan maliban sa kaso nina Tolen at Maligaya na nananatiling dinidinig ang kaso sa korte. Nangangamba ang pamilya ng walo dahil anu&amp;shy;mang oras ay ipatutupad ang sentensya matapos na huling na-execute noong Mayo, 2011 ang may 15 katao sa Saudi. Sa batas ng Saudi, ang parusang kamatayan ay isinasagawa sa pamamagitan ng pagpugot ng ulo.</body>
<link>http://www.philstar.com/Article.aspx?articleId=697993&amp;publicationSubCategoryId=92</link>
</article>
<article>
<title>P.5M multa sa reckless driver</title>
<author>Ni Gemma Garcia</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Mas mahigpit na parusa&amp;nbsp;at tinatayang kalaha&amp;shy;ting milyon piso ang multa laban sa isang reckless driver lalo na sa nagmamaneho na nasa impluwensya ng alak o ipinagbabawal na gamot. Sa House bill 4706 na inihain ni Lanao del Sur Rep. Mohammed Hussein Pangandaman, nakasaad ang mas malaking halaga para sa magiging resulta ng kamatayan ng biktima na sanhi ng disgrasya. Paliwanag ni Pangandaman, sa ilalim ng “Article 2206 ng Civil Code, ang halaga ng damages na sanhi ng krimen o quasi-delict ay hanggang P3,000 hanggang sa panahon ng promulgation nito noong 1949 at hindi na ito naam&amp;shy;yendahan at maging ang Korte Suprema umano sa kanilang desisyon ay napansin na ang nasabing halaga ay hindi sapat. Sa datos ng PNP para sa taong 2006, mayroong 4,182 car accidents na sanhi ng kamalian ng driver at nagreresulta sa pagkawala ng buhay ng biktima at kawalan naman ng hustisya para sa mga sangkot sa aksidente. Ang defendant bukod sa pagbabayad ng P500,000 bilang dama&amp;shy;ges para sa pagkamatay ng biktima, ay dapat din sagutin ang pagkawala ng kita ng biktima. Maari ring mag-de&amp;shy;mand pa ng moral da&amp;shy;mages ang asawa, descendants at ascendants ng naulila.</body>
<link>http://www.philstar.com/Article.aspx?articleId=697994&amp;publicationSubCategoryId=92</link>
</article>
<article>
<title>Am&amp;shy;bassador Lee isasalba ang Phl-China relations</title>
<author>Ni Butch Quejada</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Kikilos si Philippine am&amp;shy;bassador to China Domingo Lee upang paya&amp;shy;pain ang umiinit na tension sa pagitan ng Pilipinas at People’s Republic of China dulot ng sigalot sa Spratly Group of Islands. Ito ang paniniwala ng Philippine Chamber of Commerce and Industry (PCCI), ang pinakama&amp;shy; laking samahan ng mga negosyante sa bansa, na lalo pang titibay ang relasyon ng Pilipinas at China sa pagkatalaga ni Pangulong Aquino sa negosyanteng si Lee bilang ambassador sa People’s Republic of China. Ayon kay PCCI president Francis Chua, ang mga katulad ni Lee ang ka&amp;shy;ilangan ng bansa upang “hilutin” ang umiinit na relasyon ng Pilipinas at China bunga ng ‘territorial dispute’ sa Spratlys. Inaasahan din nilang lalago pa ang relasyong kalakalan ng dalawang bansa kasama na ang industriya ng turismo sa sandaling magampanan ni Lee ang kanyang mis&amp;shy;yon bilang “alter ego” ni Pang. Aquino sa mainland China. Dagdag ni Chua, ma&amp;shy;taas ang respeto kay Lee hindi lang ng Fil-Chinese community bagkus kahit sa hanay ng mga Tsino sa mainland China na ma&amp;shy;gagamit umano ni Lee upang palakasin at patatagin pa ang relasyon ng dalawang bansa. Ayon pa sa ibang ta&amp;shy;gamasid, epektibong ma&amp;shy;gagampanan ni Lee ang kanyang misyon dahil sa personal siyang kakilala ni Pang. Noynoy at matalik na kaibigan ng kanyang namayapang ama na si ex-Senator Benigno “Ninoy” Aquino Jr.</body>
<link>http://www.philstar.com/Article.aspx?articleId=697996&amp;publicationSubCategoryId=92</link>
</article>
<article>
<title>PNoy pinuna ng solon</title>
<author>Ni Butch Quejada</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Pinuna kamakailan ng isang minoryang kongresista ang kabiguan umano ni Pangulong Benigno “Noynoy” Aquino na aksyunan ang mahahalagang usaping nangangailangan&amp;shy; ng kagyat na katugunan. Sinabi ni Zambales Rep. Ma. Milagros “Mitos” Magsaysay na ilang beses pinatunayan ng Pangulo na hindi ito makakilos sa mga usaping may kinalaman sa mga KKK o Kaibigan, Kaklase and Kaibigan. Inihalimbawa ni Magsaysay ang kabiguan ng Punong&amp;shy; Ehekutibo na aks&amp;shy;yunan ang memorandum ni DoTC (Department of Transportation and Commu&amp;shy;ni&amp;shy;cation) Secretary (Jose) Ping de Jesus na patawan ng aksyong pandisiplina si LTO (Land Transportation Office&amp;shy;) Chief Virgina Torres na kinasuhan ng Gross Neglect&amp;shy; of Duty at Gross Insubordination.” “Pero sa kaso ni Special Prosecutor Wendell Barrera-Sulit, mabilis siyang (Pangulo)&amp;nbsp;kumilos at agad itong sinuspinde,” sabi ni Magsaysay. Sinasabi umano sa memorandum ni de Jesus na ilang beses nang pinagsabihan si&amp;nbsp;Torres na bayaran ang lahat ng obligasyon ng pamahalaan&amp;nbsp;sa Stradcom na information technology service provider ng LTO pero patuloy itong tumatanggi. Pinuna rin ng nagbitiw na si de Jesus na si Torres na paboritong “kabarilan” ni Aquino ay nagpakaaroganteng ibinalik lang sa kanyang tanggapan ang kanyang kautusan kay Torres na pag-aralan ang Motor Vehicle Registration Card project ng LTO dahil ang tanggapan daw ng kalihim ang nasa posisyon para magpasya sa kaso.</body>
<link>http://www.philstar.com/Article.aspx?articleId=697997&amp;publicationSubCategoryId=92</link>
</article>
<article>
<title>Memo ni de Jesus 'di raw alam ng Malaca&amp;ntilde;ang</title>
<author>Ni Butch Quejada</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Ikinagulat ng transport groups ang pahayag ng Malakanyang na hindi nito nalaman na may memo request si outgoing DOTC Sec. Ping de Jesus kay Pa&amp;shy; ngulong Noynoy Aquino na humihiling na idisiplina si LTO Chief Virginia Torres. Noong April 6, 2011 nagpadala ng memo request si de Jesus kay Pa&amp;shy; ngulong Aquino na nilagdaan ng Kalihim sa pamamagitan ni Executive Secretary Paquito&amp;nbsp;Ochoa na humihiling na disiplinahin si Torres dahil kailangan nang bayaran ang IT provider&amp;nbsp;sa serbisyo nito dahil ang taumbayan ang malamang na maapektuhan sakaling maputol ang serbisyo nito. Kasama dito ang re&amp;shy;quest ni Asst. Secre&amp;shy;ta&amp;shy;ry Raquel Desiderio na nagre-rekomendang bayaran na ang IT provider na siyang nagseserbisyo sa kasalukuyan para sa interes ng taumbayan bagay na hindi umano ginawa ni Torres bago magbakasyon. Kinondena din ni Maranan ang uma&amp;shy;no’y&amp;nbsp;hindi pagkilos ng Department of Jus&amp;shy; tice, Ombudsman at ng tanggapan ng Pangulo sa samut saring administrative at&amp;nbsp;criminal&amp;nbsp;cases na naisampa kay Torres. Bunsod nito nanawagan si Maranan na pakinggan nito ang saloobin ng mga stakeholders. “Pakinggan mo kami&amp;nbsp;Pa-ngulong Aquino, kalimutan mo muna ang kaibigan&amp;nbsp;sa bagay na ito dahil kami ang apektado dito, ayaw talaga namin kay Torres kasama ng halos lahat ng transport groups dahil kami ang apek&amp;shy;tado dito at ang taumbayan, wala kaming magandang nakita na ginawa sa amin ni Torres,” pagtatapos ni Maranan.</body>
<link>http://www.philstar.com/Article.aspx?articleId=697998&amp;publicationSubCategoryId=92</link>
</article>
<article>
<title>Fun run/walk ng DepEd para kay Rizal tuloy kahit umuulan</title>
<author>Ni Mer Layson</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Natuloy at naging ma&amp;shy;ta&amp;shy;gumpay ang idinaos na fun run/walk ng Department of Education (DepEd)&amp;nbsp; kaha&amp;shy;pon, para gunitain ang ika-150 taong kaarawan ng pambansang bayaning si Gat Jose Rizal. Libu-libong tao ang ti&amp;shy;natayang lumahok sa se&amp;shy;lebrasyon na pinanguna-han ni Education Secretary Armin Luistro. Layunin ng naturang selebrasyon na makalikom ng donasyong gamit at serbisyo para sa ikakabuti ng sitwasyon ng edukasyon sa bansa. Ang fun run/walk sa National Capital Region ay ginanap sa Quirino Granstand sa Luneta, dakong alas-6:00 ng umaga, gayundin sa iba’t ibang panig ng bansa.</body>
<link>http://www.philstar.com/Article.aspx?articleId=697999&amp;publicationSubCategoryId=92</link>
</article>
<article>
<title>'VIP' treatment sa Occidental Mindoro jail pinasisiyasat</title>
<author>Ni Rudy Andal</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Hiniling kahapon ng isang dating guro kay Pangulong Aquino na imbestigahan din ang ‘VIP’ treatment sa ibat ibang kulungan sa bansa tulad sa Occidental Mindoro dahil sa paglabas-masok umano ng isang nakakulong na former board member at provincial agriculturist. Ayon kay Xavier de Je&amp;shy;sus, labas-masok sina Peter Alfaro, dating provincial agri-culturist at former Board Member Randolph Ignacio mula sa provincial jail gayung may kaso itong serious illegal detention na walang piyansa. Kasama dapat sa nakakulong si Atty. Judy Lorenzo subalit nagtago ito. Siniguro naman ni De-puty Presidential Spokesperson Abigail Valte na kasama ito sa paiimbes&amp;shy;tigahan ng Pangulo sa Department of Justice at Department of Interior and Local Government na may hurisdiksyon sa BJMP. Kinasuhan ng serious illegal detention ni de Jesus ang 3 opisyal matapos na ipaaresto at ipakulong siya ng mga ito noong 2008 makaraang akusahan siya ng pandaraya sa eleksyon subalit sa kawalan ng kaso ay nakalaya siya kaya kinasuhan niya ang 3 ng serious illegal detention. Naaresto sina Alfaro at Ignacio noong 2009 sa pamamagitan ng warrant habang nagtago si Atty. Lorenzo. Nagagawa umano nina Ignacio at Alfaro na makalabas ng kulungan at nakunan ito ng aktuwal ng progra-mang XXX ng ABS-BN noong June 10. Bukod dito may litrato din na dumadalo pa sa mga okasyon sa Kapitolyo ang mga ito kasama si Mindoro Occidental Gov. Josephine Ramirez-Sato. Wika pa ni de Jesus, masyadong maluwag ang provincial jail warden na si Rodolfo Tiuzen kina Alfaro at Ignacio kaya malaya itong makalabas-pasok ng kulungan. Dahil dito, nanawagan si de Jesus kay Pangulong Aquino na huwag lamang limitahan sa National Bilibid Prison pati sa Quezon City Jail na maluwag din ang pagtrato kina Jayson Ivler at dating Maguindanao Gov. Andal Ampatuan Sr. kundi dapat imbestigahan din ang lahat ng kulungan sa bansa.</body>
<link>http://www.philstar.com/Article.aspx?articleId=698000&amp;publicationSubCategoryId=92</link>
</article>
<article>
<title>Sistema ng edukasyon nasa state of calamity na - ACT</title>
<author>Ni Mer Layson</author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Idineklara ng isang grupo ng mga guro na nasa state of calamity na ang buong sistema ng edukasyon sa bansa. Ayon kay Frank Castro, Secretary General ng &amp;nbsp;Alliance of Concerned Teachers (ACT), napakaraming suliranin ang hindi nabibigyan ng solusyon sa tuwing nagsisimula ang pasukan ng mga estudyante sa mga paaralan. Partikular na tinukoy ni Castro ang kakulangan ng maraming bilang na silid aralan, guro, upuan, banyo at libro. Sinabi ni Castro, palpak umano ang ipinatutupad na K+12 program ng Department of Education (DepEd) dahil pinasimulan na ito kahit hindi pa man nareresolba ang maraming problema. Ani Castro, may kabu&amp;shy;uang 2 milyong bata sa kin&amp;shy;dergarten ang pumasok nga&amp;shy;yon taon sa mga pampublikong paaralan at karamihan sa mga ito ay nagsisiksikan sa isang silid aralan. Hinimok ng ACT si Pangu&amp;shy; long Aquino na ibahagi nito sa sector ng edukasyon ang kanyang emergency at discretionary fund para sa pagpapatayo ng mga silid aralan at pag-empleyo ng dagdag na guro. &amp;nbsp;</body>
<link>http://www.philstar.com/Article.aspx?articleId=698001&amp;publicationSubCategoryId=92</link>
</article>
<article>
<title>Allowance ng mga guro tumaas kay Recom</title>
<author></author>
<date>
<month>June</month>
<day>20</day>
<year>2011</year>
</date>
<body>MANILA, Philippines - Higit na naging mataas ang allowance ng mga guro sa mga pampublikong paaralan sa buong Caloocan City sa panahon ni Mayor Enrico “Recom” Echiverri na labis na ikinatuwa ng mga nagtuturo sa mga public schools. Sa ulat ni Echiverri, simula sa P500 allowance ng mga guro noong nakalipas na administrasyon ay tumaas ito sa P2,000 kada buwan na naging dahilan upang lalo pang paghusayan ng mga ito ang kanilang pagtuturo. Libre ding binibigyan ng lokal na pamahalaan ng mga seminars ang mga guro sa mga pampublikong paaralan upang lalo pang maragdagan ang kaalaman ng mga ito sa pagtuturo sa kanilang mga estudyante. Samantala, umabot naman sa 86.31% ang mga nakapag-aral sa elementarya habang 90.47% naman sa sekondarya ang mga residenteng nakapag-enroll ngayon pasukan at inaasahan pa na lalo itong tataas sa mga darating pang enrollment. Ang pagtaas ng bilang ng mga kabataang residenteng nakakapag-aral ngayon sa mga pampublikong paaralan ay dahil na rin sa patuloy na pagpapatayo ni Echiverri ng mga bagong silid aralan na umaabot na sa mahigit 300 classrooms simula ng manungkulan itong alkalde noong 2004. Pinaayos din ni Echiverri ang mga sirang silid aralan upang magamit ng maayos ng mga estudiyante bukod pa sa pagbili ng mga textbooks at iba pang gagamitin ng mga mag-aaral sa pampublikong paaralan.</body>
<link>http://www.philstar.com/Article.aspx?articleId=698002&amp;publicationSubCategoryId=92</link>
</article>
<article>
<title>Ex-envoy kakasuhan ng graft dahil sa pamemeke ng resibo</title>
<author>Ni Angie dela Cruz</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Inirekomenda ni Acting Ombudsman Orlando&amp;nbsp;Casimiro na kasuhan ng kriminal si dating Ambassador to Nigeria Masaranga Umpa dahil sa maling paggamit ng &amp;nbsp;Assistance to National (ATN) Standby Funds na may kabuuang halagang US$95,856 para sa repatriation &amp;nbsp;ng mga dinukot na Overseas Filipino Workers (OFWs) noong &amp;nbsp;2007. Sa 24-pahinang resolusyon na ipinalabas ni Casimiro, nakakita ang kanyang tanggapan ng probable para kasuhan si Umpa sa Sandiganbayan ng apat na bilang ng malversation of public funds o Article 217, Revised Penal Code. Sa record, si &amp;nbsp;Umpa ay naitalagang Philippine Extraordinary and Plenipotentiary sa Federal Republic of Nigeria noong panahon ni dating Pangulong Erap Estrada at nagpatuloy sa puwesto sa ilalim ng administrasyong Arroyo. Ayon sa Department of Foreign Affairs (DFA), may&amp;nbsp;halagang US$174,000 ang&amp;nbsp; naipadala nila noong Pebrero 7, 2007 para sa ligtas na pagpapauwi sa bansa ng may &amp;nbsp;24 na Pinoy seamen at crewmembers ng Baco Liner II at isang&amp;nbsp; OFW. Luma&amp;shy;labas na ang hala&amp;shy;gang US$95,856.08 ay naibayad sa ibang transaksiyon batay sa nakalap nilang dokumento. Nakakuha din umano sila ng transaksyon na naibayad ang pera sa Wellington Hotel Limited sa Warri Delta State, Nigeria para sa 6 na hotel rooms at pagkain ng &amp;nbsp;11 police escorts pero lumalabas na &amp;nbsp;fabricated lamang umano ang&amp;nbsp; dokumento para dito. Ang Pinoy &amp;nbsp;seamen ay nai-turn over ng &amp;nbsp;Nigerian authorities kay Umpa at kay&amp;nbsp;DFA Secretary Esteban Cornejos, Jr hapon ng Pebrero 13, 2007 pero ang hotel bills na nakalagay ang almusal at tanghalian na may halagang &amp;nbsp;US$1,565 ay hindi nakain ng mga seamen dahil nai-turn over na agad ang mga ito ng hapon ng natu&amp;shy;rang araw. Niliwanag din ng Nigerian hotel accountant Adeleke Osinuga na ang dokumentong sinasabi ay hindi galing sa kanila at peke ito. Sa ibang hotel din umano namalagi ang mga police escorts at hindi sa hotel na batay sa report ni Umpa.</body>
<link>http://www.philstar.com/Article.aspx?articleId=698183&amp;publicationSubCategoryId=92</link>
</article>
<article>
<title>Miriam hindi pakialamera kaya tumagal ng 40 years ang kasal</title>
<author>Ni Malou Escudero</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Ipinagmalaki ni Sen. Miriam Defensor-Santiago na tumagal ng 40 taon ang pagsasama nila ng kaniyang mister na si Atty. Narciso &amp;nbsp;Santiago Jr. dahil hindi niya pinakikialam ang lahat ng kilos nito taliwas sa ginagawa ng mga ‘nagger’ na asawa. Ayon kay Santiago na isang “free and liberated man” ang kaniyang asawa at hindi niya pinakikialaman kung saan ito nagpupunta sa gabi. “My husband is completely free and liberated man...I don’t care where he goes at night, he doesn’t have to call me with his itinerary,” any Santiago. Hindi rin umano sila palaging nagkikita at nagugulat siya kung gaano kagandang lalaki ang kaniyang mister kung nagkakasalubong sila sa corridor. “We never see each other sometimes I am surprised that I married such a goodlooking because I hardly can see him eh sort of got surprised when we see each other in the corridor. &amp;nbsp;In other words, we don’t grit down each others’ neck,” sabi ni Miriam nang tanungin kung ano ang sekreto ng 40 taon pagsasama ng kaniyang mister. Ipinagpapalagay din umano ni Santiago na naging tapat sa kanilang pagsasama ang kaniyang asawa na dati niyang ka-klase sa abogasiya. “I just presume that he is just going to be loyal to his marriage vows. &amp;nbsp; And I have been extremely faithful to my husband, I never flirted with anybody, even abroad. &amp;nbsp;I have made very, very close friends, male and female abroad whenever I attend my post doctoral studies or my international conferences,” ani Santiago. Kamakalawa ay ipinagdiwang ni Santiago ang ika-40 anibersaryo ng kaniyang kasal kung saan nagawa niyang pagsama-samahin ang mga mabibigat na pulitiko sa bansa kabilang sina Pangulong Benigno Aquino III, dating Pangulong Joseph Estrada, at dating Pangulong Gloria Arroyo. Isa umano sa dahilan kung bakit ipinagdiwang niya ang anibersaryo ng kanilang kasal ay upang makasama niya sa pag&amp;shy;lalakad ang kaniyang tatlong apong babae pero hindi pinayagan sa Manila Cathedral na isama sa entourage ang mga batang wala pang limang taong gulang.</body>
<link>http://www.philstar.com/Article.aspx?articleId=698184&amp;publicationSubCategoryId=92</link>
</article>
<article>
<title>Michael Ray Aquino sinundo na ng NBI sa US</title>
<author>Ni Ludy Bermudo</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Dalawang opisyal ng National Bureau of Investigation (NBI) ang tumulak na kagabi (Lunes) patungong Estados Unidos upang sunduin si da&amp;shy;ting Senior Superintendent Michael Ray Aquino kaugnay sa pagkatig ng US Department of State sa extradition na inihain ng gobyernong Pilipinas. Sakay ng Philippine Airlines flight PR-102, dakong alas 10-ng gabi sina NBI Foreign Liaison Division chief Head Agent Atty. Claro De Castro Jr. at NBI-Airport Division Head Agent Jesus Manapat, ayon sa kumpirmasyon ni NBI director Magtanggol Gatdula. Ihaharap si Aquino sa kaniyang kinasasangkutang double murder case sa Manila Regional Trial Court, sa pagpatay kina dating publicist Salvador ‘Bubby’ Dacer at driver na si Emmanuel Corbito noong Nobyembre 2000. Ang US Marshals ang magdadala kay Aquino sa Los Angeles mula sa Hudson County jail sa&amp;nbsp;New Jersey sakaling makumpleto na ang extradition process. Sa pagdating sa Los Angeles ay itu-turn over naman si Aquino sa NBI officials. “It will be the Philippine Consulate and the US-DOJ who will be processing the whole extradition. When things are already ok, the US-DOJ will be the one to bring Aquino to Los Angeles from the prison facility in New Jersey,” ani De Castro. Pansamantala namang nasa ilalim ng NBI custody&amp;nbsp;si Aquino pagtapak sa bansa hanggang sa mag-isyu na ng commitment order ang Manila RTC. Tulad ng ordinaryong kriminal, sinabi ni DeCastro na dadaan din si Aquino sa fingerprinting, mugshots at booking process. Hindi rin umano pagkakalooban ng special treatment ang nasabing akusado.</body>
<link>http://www.philstar.com/Article.aspx?articleId=698185&amp;publicationSubCategoryId=92</link>
</article>
<article>
<title>Lotto winner, oobligahing mamalato sa gobyerno</title>
<author>Ni Gemma Garcia</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Dapat mamalato sa pamahalaan ang sinumang mananalo ng grand prize sa lotto. Ito ay base sa House Bill 4774 na inihain ni Quezon City Rep. Winnie Castelo, dapat na magbigay ng 20 porsiyentong buwis sa gobyerno ang mananalo sa lotto. &amp;nbsp; Ipinaliwanag ni Castello ang 20 porsiyentong makukuha mula sa nanalo ay maaring gamitin ng pamahalaan na proyekto para &amp;nbsp;sa edukasyon at pabahay ng mahihirap na Filipino. Layunin umano ng panukala na gawing institusyon ang pamamahagi ng mga lotto winners sa gobyerno &amp;nbsp;na karaniwan nang nag-uuwi ng milyon-milyong piso lalo na kapag isa lamang ang nanalo. “Lotto draws gain for the government on one end, and the betting universe on the other, if an awesome amount of money is won. The winner takes home such bagful of money that is sure to improve his lot, and that of his extended family, close relatives and associates. Sometimes, the winner also shares the blessings with a small circle of private individuals only known to him,” ayon kay Castelo,na&amp;nbsp;&amp;nbsp;vice chairpersons ng House committee on housing at urban development. Giit pa ng kongresista, sa sandaling maisabatas ang nasabing panukala ay inaatasan ang Philippine Charity Sweepstakes na ipapatupad ang kautusan.&amp;nbsp;&amp;nbsp;</body>
<link>http://www.philstar.com/Article.aspx?articleId=698186&amp;publicationSubCategoryId=92</link>
</article>
<article>
<title>Ph papasaklolo sa ASEAN bago sa US</title>
<author>Ni Joy Cantos</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Magpapasaklolo muna&amp;nbsp; ang Pilipinas sa mga bansa sa Association of Southeast Asean Nations (ASEAN) bago ito humingi ng tulong sa Estados Unidos kaugnay ng mainit na isyu sa agawan ng teritoryo sa Spratly Islands sa West Philippine Sea (South China Sea). Ito ang naging posisyon ng Department of National Defense (DND) sa gitna na rin ng tension sa Spratly Islands at pagpapalakas ng puwersa&amp;nbsp; ng China sa lugar. Una nang nagpadala ng pinakamalaking maritime ship Haixun 31 ang China sa Spratly Islands matapos mairita sa isinagawang live fire drill ng Vietnam sa lugar. Ang Pilipinas ay ipinadala rin ang Rajah Humabon,&amp;nbsp; ang pinakamalaking warship nito sa lugar upang paigtingin ang pagpapatrulya&amp;nbsp; at mapigilan ang paglalagay ng marker ng China . “ Sa ASEAN muna bago sa US “, tugon ni Defense Spokesman Eduardo Batac ng matanong kung kailangan na nga bang humingi na ng tulong ang Pilipinas sa Estados Unidos bunga ng pagiging agresibo ng China sa mga inaangkin nitong teritoryo sa Spratly Islands. Bukod sa Pilipinas, kabilang sa mga bansang nag-aagawan sa pag-aangkin sa Spratly Islands ay ang Vietnam, Taiwan, Brunei, Malaysia kung saan pinakaagresibo ang China na nakapagtayo ng higit na maraming istraktura, radar at military resources sa lugar bukod pa sa pinalakas na security forces nito. Sa kabila nito, tiwala naman si Batac na mareresolba sa diplomatikong pamamaraan ang sigalot sa Spratly at hindi kailangang humantong ito sa karahasan. Sa kasalukuyan ay patuloy naman ang puspusang pagpapatrulya ng aircraft ng Philippine Air Force at ng maritime patrol ship ng Philippine Navy sa Spratly Islands.</body>
<link>http://www.philstar.com/Article.aspx?articleId=698187&amp;publicationSubCategoryId=92</link>
</article>
<article>
<title>LTO chief balik-trabaho ngayon</title>
<author>Ni Rudy Andal</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Inanunsiyo kahapon ng Palasyo na ngayon [Martes] magbabalik sa kanyang trabaho si LTO chief Virginia Torres matapos itong boluntaryong magbakasyon ng 2-buwan. Sinabi ni Deputy Presidential Spokesperson Abigail Valte, ngayon (June 21) magbabalik sa kanyang trabaho si Assistant Secretary Torres. Iginiit pa ni Valte, nire&amp;shy;rebyu pa rin ng Office of the President ang rekomendasyon ng Department of Justice (DOJ) ukol kay Torres. Magugunita na inirekomenda ng DOJ na sampahan ng kaso si Torres at sibakin sa puwesto kaugnay sa isyu sa Stradcom. Itinanggi naman ni outgoing DOTC Sec. Jose de Jesus na may kinalaman ang kanyang pagbibitiw sa DOTC sa muling pagbabalik ni Torres sa LTO. Sinabi naman ni Torres, sa sandaling mapatunayan ng kanyang mga detractors ang kanyang sinasabing pagkakamali, ay siya mismo ang magbibitiw sa puwesto.</body>
<link>http://www.philstar.com/Article.aspx?articleId=698188&amp;publicationSubCategoryId=92</link>
</article>
<article>
<title>NSC meeting, hindi pa kailangan - Palasyo</title>
<author>Ni Rudy Andal</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Ipinauubaya ng Palasyo sa National Cluster ang desisyon kung kailangang magpatawag ng pulong ang National Security Council (NSC). Sinabi ni Presidential Communications Sec. Ricky Carandang, ang national security cluster ang magdedetermina kung nararapat nang magpatawag ng national security council meeting si Pangulong Aquino. Aniya, sa ngayon ay wala pang plano ang Palasyo na magpatawag ng NSC meeting. Idinagdag pa ni Carandang, hindi sinasapawan ng tagapagsalita ng Palasyo ang DFA sa pagbibigay pahayag ukol sa Spratly.</body>
<link>http://www.philstar.com/Article.aspx?articleId=698189&amp;publicationSubCategoryId=92</link>
</article>
<article>
<title>Egay nakalabas na ng bansa - PAGASA</title>
<author>Ni Angie dela Cruz</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Nakalabas na ng bansa ang bagyong Egay makaraang magdala ng mga pag-uulan sa Luzon kasama na ang Metro Manila. Gayunman, iniulat ng Philippine Atmospheric Geophysical and Astronomical Services Administration (PAgASa) na patuloy na mag-iibayo ang habagat kayat mananatiling maulan sa Luzon bagamat may isa na namang inaasahang bagyo ang posibleng pumasok sa bansa ngayong Martes. “Hindi siya nag-landfall sa atin pero nagpaulan nang husto ang habagat na in-enhance niya. Patuloy pa niyang hinihikayat kaya ang southwest monsoon patuloy pa ring magbibigay ng ulan sa Western Luzon at Visayas, kabilang na riyan ang Metro Manila..maaaring mag landfall si Egay sa parting Hong kong o China,” &amp;nbsp;pahayag ni Elvie Enriquez, forecaster ng PAgAsa. Kahapon, si &amp;nbsp;Egay ay namataan sa layong &amp;nbsp;160 kilometro hilagang kanluran ng Aparri o nasa layong &amp;nbsp;130 kilometro kanluran ng &amp;nbsp;Basco, Batanes taglay ang hanging 55 &amp;nbsp;kilometro bawat oras malapit sa gitna. Anya, kalat-kalat na pag ulan lamang ang ma&amp;shy;&amp;shy;raranasan sa Metro Manila at hindi singlakas ng mga ulan nitong nakaraang araw ng linggo. &amp;nbsp;&amp;nbsp;</body>
<link>http://www.philstar.com/Article.aspx?articleId=698190&amp;publicationSubCategoryId=92</link>
</article>
<article>
<title>Buy Filipino first movement bubuhayin ng FPI, FFCCII</title>
<author>Ni Rudy Andal</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Bubuhayin ng Federation of Philippine Industries (FPI) at Federation of Filipino-Chinese Chamber of Commerce and Industry (FFCCI) ang ‘buy Filipino, buy local’ movement. Sinabi ni FPI chairman Jesus Aranza, hihilingin din nila kay Pangulong Benigno Aquino III na suportahan nito ang re-launching ng ‘buy Filipino, buy local’ movement. Ayon kay Aranza, unang inilunsad ang ‘buy Filipino first movement’ sa panahon ni yumaong Pangulong &amp;nbsp;Cory Aquino kaya inaasahan nilang todo-suporta din si Pangulong Aquino. Idinagdag pa ng FPI chairman, nagpapasalamat din sila sa Pangulo sa pag&amp;shy;lagda sa Executive Order 45 na nag-uutos na buwagin ang kartel at monopolyo sa pagnenegosyo. Wika pa ni Aranza, ito ay hakbang upang protektahan ang mga negosyante at para masiguro ang fair playing field. Hiniling din ng grupo sa Pangulo na palakasin ang kampanya ng gobyerno laban sa smuggling na lubhang nakakaapekto sa pagnenegosyo sa bansa.&amp;nbsp;</body>
<link>http://www.philstar.com/Article.aspx?articleId=698191&amp;publicationSubCategoryId=92</link>
</article>
<article>
<title>FPIC nangolekta ng datos para masiguro ang kalusugan ng mga taga-Bangkal</title>
<author></author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Ang First Philippine Industrial Corporation (FPIC), sa pamamagitan ng kanyang environmental remediation contractor na CH2MHILL, ay nagsagawa kamakailan ng air quality monitoring sa Barangay Bangkal sa lungsod ng Makati, partikular na sa ilang sambahayan at establisyemento na malapit sa bahagi ng FPIC pipeline na nagkaroon ng pagtagas. Ang nakuhang datos mula sa ground, indoor at outdoor samples ay ipina&amp;shy;dala sa&amp;nbsp;independiyenteng laboratorya sa California, USA para masuri. Ang mga resulta nito’y gagamitin sa ongoing human health risk assessment (HHRA) project na siyang magsisiguro na protektado ang long-term health ng mga residente ng Bangkal. Nasabi na dati pa ng FPIC na ang ongoing outdoor air monitoring results sa Bangkal ay nagpapakita na ang nakalap na lebel ay hindi makakapagdulot ng acute o malalang sakit sa mga residente. Mga eksperto mula sa CH2MHILL ang nagsasagawa ng HHRA project kasama ang independent panel ng health experts mula sa University of the Philippines College of Public Health Foundation at technical representatives mula sa Department of Health (DOH), Department of Environment and Natural Resources (DENR), at Makati Local Government Unit (Makati-LGU).</body>
<link>http://www.philstar.com/Article.aspx?articleId=698192&amp;publicationSubCategoryId=92</link>
</article>
<article>
<title>Malunggay oil capsule para sa may diabetes at rayuma</title>
<author></author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Diabetic ka ba? O may rayuma? Isa lang ang kasagutan dito: ang mabisa at epektibong produkto na nalikha mula sa malunggay (Moringga Oleifera) dahil sa marami nitong naibibigay na tulong pangkalusugan. Sa ilang pag-aaral dito at maging sa ibang bansa, napatunayan na ang malunggay ay nagbibigay ng mas maraming nutrients kumpara sa ibang prutas at gulay. Lahat ng bahagi ng punong malunggay ay puwedeng kainin. Dito sa Pilipinas ang dahon nito ay ginagamit sa sabaw na mainam lalo na para sa mga nagpapasusong ina dahil sa paniniwalang ito’y mas nakakapagpagatas.&amp;nbsp;Puwede ring patuyuin at dikdikin para maging food additive.&amp;nbsp;Makatutulong ito sa mga bata na hindi mahilig kumain ng gulay.&amp;nbsp; Ang Llyods Laboratories ang gumawa ng Malunggay Life Oil capsules para sa Manila Nature’s Link Corp.&amp;nbsp; Ang oil supply ay mula sa&amp;nbsp;Orion Energy, na may pinakama&amp;shy;laking moringa plantation sa Pilipinas. Puwede itong gamot sa diabetes, rayuma, sakit ng tiyan at panlaban sa makamandag na kagat. Ang malunggay ay may mga components na puwedeng antiseptic at may strong inflammatory agent na ginagamit din laban sa mga skin diseases. Ayon kay&amp;nbsp;Dr. Pons Batugal,&amp;nbsp;long-time senior agricultural consultant ng Malaysia at ngayon ay aktibong senior consultant ng Department of Science and Technology (DOST), “malunggay, is indeed considered a Miracle Tree because of the healing and nutritional benefits that it can give.&amp;nbsp;Most notable would be its possible contribution to the prevention or healing of the three most dreaded illnesses such as cancer, diabetes and hypertension.”&amp;nbsp; Ang Malunggay Life Oil ay available na sa Watsons at Mercury Drug outlets, South Star Drug, Century Chinese Drug Stores (SM Malls), Emmaflor, Shopwise, Rustan’s at Farmacia Peralta.&amp;nbsp;</body>
<link>http://www.philstar.com/Article.aspx?articleId=698193&amp;publicationSubCategoryId=92</link>
</article>
<article>
<title>Pro-life advocates isinusulong ang responsible gun ownership</title>
<author>Ni Danilo Garcia</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Mangunguna ang pro-life advocates ngayon sa pagsusulong ng paggamit ng baril sa responsableng pamamaraan sa serye ng mga seminar mula Hulyo 12-18 &amp;nbsp;sa SM Megamall, Mandaluyong City. Pangungunahan ni Mike Melchor ng A2S5 Coalition ang pagbibigay ng seminar sa responsableng pagmamay-ari ng baril kasabay ng unang yugto ng 2011 Defense Sporting and Arms Show (DSAS) na gaganapin mula Hulyo 14-18 sa SM Megatrade Hall 2 at 3. Ang A2S5 Coalition ay nabuo noong taong 2010 na ibinase sa Article 2 Section 5 ng Konstitusyon na la&amp;shy;yong mapanatili ang kapayapaan at maproteksyunan ang buhay.&amp;nbsp; Isinusulong nito ang pagproteksyon sa sarili sa pamamagitan ng responsableng pagiging may-ari ng baril laban sa kriminalidad. Magbibigay naman si Eustacio “Jun” Sinco ng Philippine Practical Shooters Association-National Range Officers Institute ng lecture sa gun safety habang ang security specialist na si Lito Barrameda ay magbibigay ng seminar sa kahalagahan ng paggamit ng K-9 dogs sa epektibong seguridad sa mga establisimiyento. Nasa ika-19 taon ngayon, ang DSAS – na inorganisa ng Association of Firearms and Ammunition Dealers (AFAD) sa pamumuno ni Neri Dionisio – ay naghanda rin ng iba pang seminar na nagtataguyod sa sport shooting, self defense, firearm maintenance, at ma&amp;shy;ging sa disaster at emergency response sa temang: “Right to Life, Right to Live.” Pararangalan rin sa DSAS event ang mga top gun ng Pilipinas na pina&amp;shy;ngungunahan ni world shooting champ Jethro Dionisio na sasabak sa prestihiyosong World Shoot XVI sa Rhodes, Greece sa darating na Set&amp;shy;yembre.</body>
<link>http://www.philstar.com/Article.aspx?articleId=698194&amp;publicationSubCategoryId=92</link>
</article>
<article>
<title>Mga telecom sa Romblon bubuwisan na</title>
<author></author>
<date>
<month>June</month>
<day>21</day>
<year>2011</year>
</date>
<body>ROMBLON ,Philippines &amp;nbsp;- Sisingilin na ng provincial government of Romblon ang mga telephone companies telecom ng kaukulang buwis matapos magpasa ng resolusyon ang Sangguniang Panlalawigan. Ayon kay Vice Gov. Mel Madrid, pinagtibay na ang Resolution No. 05-2011-102 noong Mayo 23, 2011- “Requesting Smart Communications, Inc., Globe Telecommunications and Sun Celluar for a copy of its gross annual sales in the province of Romblon and demanding due payment of local tax applicable under the Local Government Code.” Ginamit na batayan ng resolusyon ang Section 137 ng Local Government Code na nagsasaad na: “Notwithstanding any exemption granted by any law or other special laws, the province may impose a tax on business enjoying a franchise, at a rate not exceeding fifty percent (50%) of one percent (1%) of the gross annual receipts for the preceding calendar year based on the incoming receipt, or realized, within its territorial jurisdiction.” Resolbado na ang pagtatalo sa pagitan ng mga LGU at telecom sa usaping ito mula nang magdesisyon ang Korte Suprema sa G.R. No. 155491 noon pang 2008 na pumapabor sa LGU ng Davao City. Matagal nang nag-ooperate ang mga telecom sa lalawigan pero hindi pa sila nasisingil ng kanilang obligasyon na ngayon ay higit na nangangailangan ng karagdagang pondo. Ang dagdag na kita mula sa mga repormang ito ay magi&amp;shy;ging dagdag na pondo sa edukasyon, particular sa Special Education Fund ng lalawigan.</body>
<link>http://www.philstar.com/Article.aspx?articleId=698195&amp;publicationSubCategoryId=92</link>
</article>
<article>
<title>Delaying tactics ni PNoy sa pagsasabatas ng postponement bill, ibinulgar ni Lagman</title>
<author>Ni Gemma Garcia</author>
<date>
<month>June</month>
<day>21</day>
<year>2011</year>
</date>
<body>MANILA, Philippines - Sinadya umano ng Ma&amp;shy;laca&amp;ntilde;ang na hindi lagdaan ang pagpapaliban ng eleksyon sa ARMM upang makapagsampa ng anumang petition sa Korte Suprema. Ayon kay House minority Leader at Albay Rep. Edcel Lagman, na ito ang motibo ng palasyo kayat hanggang ngayon ay nakabinbin pa rin at hindi nilalagdaan bilang batas ang pagpapatibay ng eleksyon sa ARMM. “The obvious motive for this dilatory scheme is to deny the Supreme Court enough time to rule on expected petitions challenging the validity of the eventual statute deferring the ARMM polls and authorizing the President to appoint officers-in-charge (OICs),” ayon pa sa Kongresista. Giit pa ni Lagman, hanggang hindi nalalagdaan ni PNoy ang nasabing panu&amp;shy;kalang batas ay magiging premature lamang ang anumang petisyon na isasampa sa Korte Suprema. Bukod dito nauubos na rin umano ang oras at anumang petition na ihahain ay maituturing na moot and academic dahil sa pinahinto na ng Commission on Elections (comelec) ang preparasyon sa nakatakdang eleksyon. Matatandaan na&amp;nbsp;inaprubahan ng Kamara ang House Bill No. 4146 ng pagpapaliban ng ARMM election noong nakalipas na Hunyo 7, 2011 kung saan umabot pa 10-araw ang kinailangan bago naibigay kay House Speaker Feliciano Belmonte, Jr. at Senate President Juan Ponce Enrile at sa kani-kanilang sekretarya ang kopya ng nasabing panukalang batas. Mula noong Hunyo 17 hanggang sa kasalukuyan ay &amp;nbsp;hindi pa nalalagdaan ni PNoy ang naturang panukalang batas na umanoy lalagdaan lamang ito sa&amp;nbsp;&amp;nbsp;Hunyo 30. &amp;nbsp;&amp;nbsp;</body>
<link>http://www.philstar.com/Article.aspx?articleId=698196&amp;publicationSubCategoryId=92</link>
</article>
<article>
<title>Nang ipadala ang BRP Rajah Humabon, Phl hindi naghahamon ng away sa China - AFP</title>
<author>Ni Joy Cantos</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Hindi binubuyo ng tropa ng Pilipinas sa ‘shooting war’ ang mga sundalo ng China kaugnay ng pagpapalakas pa ng patrol operations sa pinag-aagawang Spratly Islands sa West Philippine Sea (South China Sea ). Ito ang ikinatwiran kahapon ni AFP Chief of Staff Gen. Eduardo Oban Jr., bilang tugon sa sinabi ni Sen. Juan Ponce Enrile na huwag pag-initin ang Chinese forces upang hindi ito mauwi sa shooting war sa Spratlys. “We’re not agitating any country, we’re just doing our mandate”, ani Oban sa panayam ng mediamen. Si Enrile ay nagbabala na isang missile torpedo lang ng China &amp;nbsp;ay mawawasak ang destroyer na Rajah Humabon, ang pi&amp;shy;nakamalaking warship ng Philippine Navy na noon pang World War II.&amp;nbsp; Una nang idineploy ng China ang pinakamalaki nitong maritime patrol ship sa Spratly ang Haixun 31 habang ipinadala rin ni Philippine Navy Chief Rear Admiral Alexander Pama ang Rajah Humabon sa lugar upang palakasin pa ang pagpapatrulya kaugnay ng tensiyon sa pinag-aagawang teritoryo. Samantalang nagsagawa ng fire drill ang Vietnam sa lugar na tinugon naman ng naval drill ng China na lumikha ng pagkabagabag sa iba pang mga bansang nag-aangkin sa Spratly. Kabilang sa mga bansang nag-aagawan sa Spratly Islands ay ang Pi&amp;shy;lipinas, Vietnam, Malaysia, Brunei, Taiwan kung saan ang China ang pinakamapangahas at pinakama&amp;shy;lakas ang puwersa saka mga armas pandigma sa lugar. Binigyang diin ng opisyal na hindi naman puwedeng tumanghod na lang ang tropa ng AFP sa Spratly Islands sa gitna na rin ng serye ng intrusyon ng China kung saan nauna ng pinagtatanggal ng Philippine Navy ang mga itinayo ritong marker ng tropa ng nasabing bansa. Samantala, itinanggi naman ni Oban ang napaulat na deployment ng karagdagang tropa ng AFP para mapalakas pa ang pagpapatrulya sa Spratly Islands sa pagsasabing naghatid lamang ng mga supply ng mga sundalo ang barko ng Philippine Navy na dumaong&amp;nbsp; sa lugar kamakailan.</body>
<link>http://www.philstar.com/Article.aspx?articleId=698598&amp;publicationSubCategoryId=92</link>
</article>
<article>
<title>Militante sa Kamara nagsalita kontra China</title>
<author>Ni Gemma Garcia</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Naghain na ng resolusyon sa Kamara ang dalawang mambabatas na humihiling upang imbestigahan ang panghihimasok ng China laban sa Spratly Islands. Base sa House Resolution 1420 na inihain nina Bayan Muna Party List Reps. Teddy Casino at Neri Colmenares,nais ng dalawa na magsagawa ang Committee on Foreign Affairs ng imbestigasyon in aid of legislation upang makahanap ng mapayapang solusyon sa nasabing usapin. Umaasa din ang mga mambabatas na ang solusyon sa naturang usapin ay hindi&amp;nbsp;pakikialaman ng Estados Unidos at nakapaloob sa 200 Declaration on the Conduct of the Parties sa South China sea na nilagdaan ng China at ng mga bansang Asean. Nakasaad pa sa nasabing resolusyon na ang pa&amp;shy;ki&amp;shy;ki&amp;shy;alam ng nasabing bansa ay paglabag sa code of conduct at maging ang executive department ng pamahalaan ay lumalabas na nagpapalala ng tensyon sa pamamagitan ng pag-ikot sa gobyerno ng Amerika. Bukod dito, nanawagan din sina Casino at Colmenares sa pamahalaan na iwasan ang pagbuhay sa Joint Military Seismic Undertaking Agreement (JMSU).</body>
<link>http://www.philstar.com/Article.aspx?articleId=698600&amp;publicationSubCategoryId=92</link>
</article>
<article>
<title>Ex-Pagcor chief, kinasuhan ng mga atleta sa Ombudsman</title>
<author>Ni Angie dela Cruz</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Kinasuhan ng mga atleta, coaches at sports enthusiats&amp;nbsp;sa tangga&amp;shy;pan ng&amp;nbsp;Ombudsman ng&amp;nbsp;mo&amp;shy;ney laundering at graft charges si dating Philippine Gaming and Amusement Corporation chief Efraim Genuino at iba pang sports officials dahilan sa umanoy kuwestyonableng paglustay sa&amp;nbsp; P30 milyong pondo ng pamahalaan&amp;nbsp; noong 2008. Ayon kay Atty. Harry Roque, ang mga respondents ay sina Mark Joseph, dating Pangulo ng&amp;nbsp; Philippine Amateur Swimming Association Inc., William Ramirez&amp;nbsp;dating&amp;nbsp; chairman ng&amp;nbsp;Philippine Sports Commission at dating Pagcor officers Rafael Francisco, Philip Lo, Danilo Gozo, Manuel Roxas, Ester &amp;nbsp;Hernandez, Valente Custodio at&amp;nbsp;Edward King. Sa 14 pahinang&amp;nbsp; joint complaint-affidavit, batay sa&amp;nbsp; 2008 audit report na si Ramirez ay nag otorisa na maglabas ng pondo sa&amp;nbsp;Joseph’s swimming association ng walang permiso mula sa board ng Phil Sports Commission. “This is shameless. Chairman Genuino did not even spare the money, which was supposed to be for the development of our athletes,” &amp;nbsp;pahayag ni Atty Roque. Ang mga kinasuhan ay lumabag umano sa &amp;nbsp;PSC Charter, Pagcor dahil sa direktahang pag disburse ng pondo ni Joseph. Sinasabing ang bahagi ng naturang pondo ay nalustay sa hindi malamang bagay at ginamit para sa maintenance ng private facilities sa Trace Aquatic Center at iba pang bayarin sa &amp;nbsp;Trace College na pag aari ng pamilyang Genuino.</body>
<link>http://www.philstar.com/Article.aspx?articleId=698602&amp;publicationSubCategoryId=92</link>
</article>
<article>
<title>Pagbaba sa survey 'ok' lang kay PNoy</title>
<author>Ni Rudy Andal</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Binalewala ni Pangulong Benigno Aquino III ang pagbaba ng kanyang satisfaction ratings sa pinaka&amp;shy;bagong survey ng SWS. &amp;nbsp;Sinabi ni Pangulong Aquino sa media interview kahapon, bagama’t may kaunting pagbaba sa kanyang satisfaction ratings sa SWS survey ay maituturing na mataas pa rin ito dahil nasa 64 percent pa rin ang kanyang rating nitong Hunyo kumpara sa 69% noong Marso. Wika pa ng Pangulo, ang mas mahalaga ay naihahatid natin sa taumbayan ang serbisyo na kailangan. Aniya, nakatakdang bisitahin niya ang binahang mga lugar sa Cotabato bukas (Huwebes) upang personal niyang damayan ang mga biktima ng pagbaha. Idinagdag pa ni PNoy, sa huling survey ng SWS nitong Hunyo 3-6 ay mataas ang kanyang nakuhang satisfaction ratings sa Mindanao dahil ramdam na ng rehiyon ang nagagawa ng kanyang administrasyon.</body>
<link>http://www.philstar.com/Article.aspx?articleId=698607&amp;publicationSubCategoryId=92</link>
</article>
<article>
<title>Media 'binastos' ng LTO chief</title>
<author>Ni Angie dela Cruz</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Nalapastangan umano ang kalayaan sa pamamahayag ng mga miyembro ng media sa Land Transportation Office (LTO) sa unang araw sa pagbabalik trabaho ni LTO Chief Virginia Torres kahapon. Makaraang tumawag ng press conference ang mga tauhan ni Torres ganap na alas-10 ng umaga sa Bulwagang Edu LTO, halos wala pang 30 minuto ay agad na tinapos ni Torres ang pulong balitan sa pagitan ng media nang mainit na itong tinatanong hinggil sa isyu ng IT provider nitong Stradcom Corp. Dahil sa pagkabitin ng mga media sa conference ay&amp;nbsp;nag-ambush interview na lamang ang mga ito subalit may&amp;nbsp;hawi boys na agad na umalalay kay Torres papasok ng kanyang tanggapan gayung hindi pa tapos ang pagtatanong ng mga taga media na gusto nilang malaman sa mga usapin sa LTO. Bunsod nito, isa isang nagtungo sa tanggapan ni Torres ang&amp;nbsp; ilang miyembro ng media para personal na itong tanungin sa ilang mga isyu sa LTO pero sa hindi malamang dahilan ay umalis ito. Kaugnay nito, niliwanag naman ng Stradcom Corporation, na ipagpapatuloy nito ang serbisyo sa LTO kahit na hindi sila binabayaran ng ahensiya ng 8 buwan sa serbisyo.</body>
<link>http://www.philstar.com/Article.aspx?articleId=698608&amp;publicationSubCategoryId=92</link>
</article>
<article>
<title>Filipino gamitin sa Ampatuan trial - Jinggoy</title>
<author>Ni Malou Escudero</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Para mas maintindihan ng mga ordinaryong mamamayan ang magaganap sa loob ng korte, iginiit kahapon ni Senate Pro-Tempore Jinggoy Estrada na Pilipino ang gamitin bilang medium sa pagdinig ng Ampatuan massacre. Ayon kay Estrada, tiyak na mas marami ang makakaintindi kung Pilipino ang wikang gagamitin sa loob ng korte lalo na’t pinayagan ng &amp;nbsp;Supreme Court ang live coverage para sa tinaguriang trial of the century. Pinuri rin ni &amp;nbsp;Estrada ang SC sa pagtungon sa panawagan ng iba’t ibang &amp;nbsp;media organizations &amp;nbsp;na pahintulutan ang ‘live coverage’ sa loob ng sala ni Judge Jocelyn Solis Reyes ng Quezon City Regional Trial Court 221. Ipinunto pa ni Estrada na sa halos lahat ng panig ng mundo, ang ginagamit na salita sa court proceedings ay ang sariling wika ng isang partikular na bansa at hindi English. Mas maintindihan aniya ng masang Pilipino na siguradong mag-aabang sa radyo at telebisyon ang magaganap na paglilitis kung ang Pambansang Wika ang gagamitin sa korte. “All over the world, kung ano ang salita nila iyon ang ginagamit nilang medium sa court proceedings. Dito lang naman sa atin nag-e English so it’s about time siguro na tagalog na rin ang gamin lalo’t Ampatuan massacre trial ito,” pahayag ni &amp;nbsp;Estrada. Ipinunto pa ni Estrada na kahit sa loob ng plenaryo ng Senado ay pinapayagan na rin ang pagsasalita ng tagalog sa loob ng sesyon o kahit sa mga isinasagawang pagdinig. Pabor din sa panukala maging si &amp;nbsp;Senate Minority Leader Alan Cayetano pero dapat rin aniyang ibigay sa mga uupo sa witness stand ang karapatan na gumamit ng wikang mas maiintindihan nila at mas maipapahayag ang kanilang sarili. “Witnesses &amp;nbsp;have the right to understand the &amp;nbsp;questions and express themselves the best way they can kaya allowed interpreters. So judge can conduct hearing in tagalog but in what language or dialect sasagot witness depends on said witnesses,” wika ni &amp;nbsp;Cayetano.</body>
<link>http://www.philstar.com/Article.aspx?articleId=698609&amp;publicationSubCategoryId=92</link>
</article>
<article>
<title>21 OFW na naipit sa Yemen, nakauwi na</title>
<author>Ni Ellen Fernando</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - May 21 Overseas Filipino Workers na naipit sa karahasan sa Yemen ang nakauwi na kahapon sa bansa. Ayon sa&amp;nbsp; Department of Foreign Affairs (DFA), ang 21 Pinoy na binubuo ng 13 babae at 8 na lalaki ay dumating sa Manila kamakalawa at sinalubong ng mga kinatawan ng DFA at Overseas Workers Welfare Administration.&amp;nbsp; Ang paglilikas sa mga manggagawang Pinoy sa Yemen ay bilang bahagi sa ipinatutapad na mandatory evacuation program ng pamahalaan matapos na itaas ang crisis alarm sa alert level 4 sa Sanaa, nasabing bansa noong Hunyo 6 at gagastusan ng gobyerno. Ang alert level 3 ay nakataas din sa ibang bahagi ng Yemen na na&amp;shy;ngangahulugan ng voluntary evacuation na popondohan din ng gobyerno. Sa ngayon, may 178 Pinoy ang nagpatala para sa voluntary evacuation program na sinimulan noong Mayo 30 kung saan unang umuwi ang 11 Pinoy noong Mayo 31 na sinundan ng walong Pinoy noong Hunyo 3, lima noong Hunyo 5; 26 Pinoy noong Hunyo 7; 45 noong Hunyo 8; 10 noong Hunyo 9; pito noong Hunyo 10, 33 noong Hunyo 14, 2 noong Hunyo 15, isa noong Hunyo 16 at tatlo noong Hunyo 17.</body>
<link>http://www.philstar.com/Article.aspx?articleId=698611&amp;publicationSubCategoryId=92</link>
</article>
<article>
<title>Bagyong Falcon naman ngayon pagkatapos ni Egay</title>
<author>Ni Angie dela Cruz</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Nang makalabas ng bansa si Egay ay si bagyong Falcon naman ngayon ang nakapasok sa bansa. Ayon sa Philippine Atmospheric Geophysical and Astronomical Services Administration (PAGASA), si Falcon ay namataan&amp;nbsp; dakong 10:00 ng umaga kahapon sa layong 670 kilometro ng Silangan Borongan, Eastern Samar. Ayon kay&amp;nbsp; Boy Soriaga, weather observer ng PagAsa&amp;nbsp; taglay ni Falcon ang lakas ng hanging 55 kilometro bawat oras malapit sa gitna nito at kumikilos sa Kanluran Hilagangkanluran sa bilis na 19 kilometro bawat oras. Ngayong Miyer&amp;shy;ku&amp;shy;les si Falcon ay inaasa&amp;shy;hang nasa 440 kilometro ng Silangan ng Virac,Catanduanes at nasa layong&amp;nbsp; 420 kilometro ng Silangan Hilagangsilangan ng Casiguran, Aurora&amp;nbsp;sa Huwebes ng umaga at sa Biyernes ng umaga nasa 350 kilometro ito ng Silangan ng Basco Batanes. Ayon pa kay Soriaga patuloy na makararanas ng pag-ulan ang Kanluran bahagi ng Luzon, ilang bahagi ng Visaya at Mindanao dahil&amp;nbsp; na rin sa&amp;nbsp; epek&amp;shy;to ng Hanging Habagat o South West&amp;nbsp; Monsoon.</body>
<link>http://www.philstar.com/Article.aspx?articleId=698612&amp;publicationSubCategoryId=92</link>
</article>
<article>
<title>Oposisyon hindi aatras sa KKK probe - Magsaysay</title>
<author></author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Hinding-hindi umano uurungan ng House Minority Bloc ang face to face nito sa mga tinaguriang KKK o Kaibigan, Kaklase at Kabarilan ni Pa&amp;shy;ngulong Noynoy Aquino. Sinabi ni House De&amp;shy;puty Minority leader Milagros Magsaysay, mara&amp;shy;ming dapat sagutin si LTO chief Virginia Torres kabilang na dito ang pagkakakaladkad sa kanya sa naging sigalot noon sa LTO at Stradcom kung saan naparalisado ng halos anim na oras ang operasyon ng ahensiya. Ang reaksyon ni Magsaysay ay kaugnay sa pahayag ni LTO chief Virginia Torres na hindi niya aatrasan ang naka&amp;shy;ambang congressional hearing ng Mababang Kapulungan laban sa mga miyembro ng gabinete na nasasangkot sa iba’t ibang isyu ng katiwalian at kontrobersiya. Bukod dito nais din umano maliwanagan ng oposisyon kung bakit hindi ito magawang masipa sa pwesto ni Pangulong Aquino. Ang ibang katanungan naman ay “surprise” daw muna subalit siniguro&amp;nbsp;ni Magsaysay na gigisahin nila ng husto ang kontro&amp;shy;bersyal na LTO Chief. Hamon naman ni Magsaysay sa iba pang KKK, gayahin si Torres na nagpasabi ng kahan&amp;shy;daang humarap sa im&amp;shy;bestigasyon upang lina&amp;shy;win at sagutin ang mga alegasyong ibinabato laban sa kanila. Nauna nang nag&amp;shy;hain ng pormal na resolusyon ng House Minority na naglalayong siyasatin sina Torres, DILG Undersecretary Rico Puno, dating BUCOR director Ernesto Diokno, at iba pang tinatawag na KKK ni PNoy. (Butch Quejada/Gemma Garcia)</body>
<link>http://www.philstar.com/Article.aspx?articleId=698614&amp;publicationSubCategoryId=92</link>
</article>
<article>
<title>Facebook gustong ipaturo sa eskwelahan ng kongresista</title>
<author>Ni Gemma Garcia</author>
<date>
<month>June</month>
<day>22</day>
<year>2011</year>
</date>
<body>MANILA, Philippines - Dahilan sa sunod-sunod na insidente ng karahasan na kinasasangkutan ng mga gumagamit ng social network site na facebook, pinamamadali ni Marikina Congressman Miro Quimbo sa Department of Education (DepEd) ang pagsama sa curriculum sa mga pampublikong paaralan ng tamang paggamit ng Facebook, Twitter at iba pang networ&amp;shy;king sites. Sinabi ni Quimbo na kailangan ang mga guro ang gumawa ng pag-iingat dahil sa karamihan sa mga magulang ng mga estud&amp;shy;yante ay walang aktibong partisipasyon sa interest ng kanilang mga anak sa mga social network activities at ang pinakamalala pa umano dito ay karamihan sa mga magulang partikular na sa mga mula sa mahihirap na pamilya ay walang exposures sa internet. Kayat paano umano aasahan ang mga magulang na masusubaybayan nila ang kanilang mga anak sa tamang paggamit ng social network sites kung sila mismo ay hindi umano alam kung ano ang internet. Sa kasalukuyan umano ang Facebook at Twitter ay nagiging daan para maisa&amp;shy;gawa ang karumal-dumal na krimen tulad ng pagpatay, pagnanakaw na nagsisimula lamang sa isang FB message o twit kayat dapat na bigyan ng kaalaman ang mahigit sa 20 milyon gumagamit ng Facebook at Twitter sa Pilipinas lalo na ang mga kabataan na masyadong aktibo dito. Base umano sa datos ng AGB Nielsen, ang Pilipinas ang pang lima sa buong mundo na gumagamit ng Facebook. Paliwanag pa ni Quim&amp;shy;bo, hindi pa rin maaring pigilan ang mga kabataan na gumagamit ng maka&amp;shy;bagong teknolohiya subalit ang kailangan umanong gawin ng gobyerno ay siguruhin na ang bagong communication technology ay nagagamit na mayroong pag-iingat. Noong nakaraang taon si Quimbo ay naghain ng House Resolution 184 na nagre-regulate ng Facebook at Twitter sa lahat ng tanggapan ng gobyerno habang office hour kayat tinagurian itong “party pooper”. Giit pa ng kongresista, dapat nang &amp;nbsp;madaliing isama ng DepEd sa curiculum ang topic tungkol sa kaligtasan sa pagamit ng social networking site.</body>
<link>http://www.philstar.com/Article.aspx?articleId=698616&amp;publicationSubCategoryId=92</link>
</article>
<article>
<title>De Lima sablay ka!</title>
<author>Nina Gemma Garcia at Malou Escudero</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Binuweltahan ng anak ni dating Pangulong Joseph Estrada si Justice Secretary Leila de Lima dahil sa umano’y pahayag nito na posibleng ipatawag sa mu&amp;shy;ling pagbubukas ng im&amp;shy;bestigasyon ng Dacer-Corbito double murder case ang dating Pangulo. Ayon kay San Juan Rep. Joseph Victor “JV” Ejercito, walang killer instinct ang kanyang ama kaya’t pinayuhan nito si de Lima na huwag itong idamay sa naturang kontrobersiya. Giit pa ni Ejercito, huwag gamitin ang dating Pangulo para sa kanyang publicity upang sumikat dahil sa mayroon umano itong planong tumakbong Senador sa 2013 elections. Ang reaksyon ng Kongresista ay bunsod sa naunang pahayag ni de Lima na ipapatawag ng Department of Justice (DOJ) si Estrada sa sandaling mapatunayan na ito ang “Bigote” na tinutukoy sa testimonya ni dating Police Senior Supt. Cezar Mancao. Duda rin umano si Ejercito na mayroon nang usapan si Pangulong Noynoy Aquino at Senador Panfilo Lacson na magturo ng iba upang pagbintangan na siyang utak sa pagpatay sa&amp;nbsp;publicist na si Bubby Dacer at driver nitong si Emmanuel Corbito noong Nobyembre 2000. Ipinagtataka naman ni Lacson kung papaano gagamitin ng DOJ sa imbestigasyon ang affidavit ni Mancao kung saan nabanggit na sangkot sa kaso ang isang “bigote” gayong idineklara na umano ng Court of Appeals na ‘incredible’ at hindi mapagkakatiwalaang testigo si Mancao. Ipinunto pa ni Lacson na maging ang Korte Suprema ay hindi kinontra ang naging deklarasyon ng CA laban kay Mancao kaya’t malinaw umanong ibinasura na ang testimonya ni Mancao. Hinamon ni Lacson si de Lima na sa halip na protektahan si Mancao ay tanggalin na ito sa witness protection program. Nagbabala pa si Lacson na maaaring maharap sa technical malversation of public funds si de Lima kung patuloy na gagastusan ng pondo ng DOJ ang isang testigo na idineklara na ng korte na isang ‘incredible’ witness.</body>
<link>http://www.philstar.com/Article.aspx?articleId=698918&amp;publicationSubCategoryId=92</link>
</article>
<article>
<title>Torres ipinagtanggol ni PNoy</title>
<author></author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Todo depensa ang ginawang pagtatanggol ni Pangulong Aquino kay LTO chief Virginia Torres kahapon. Isa-isang nilitanya ni Pangulong Aquino sa media interview sa Cotabato City ang mga ‘magagan&amp;shy;dang’ nagawa ni Asec. Torres sa pamumuno nito sa LTO. Kinatigan ni PNoy si Torres sa isyu ng Stradcom batay na rin sa rekomendasyon ni outgoing DOTC Sec. Jose de Jesus. Idinagdag pa ni Aqui&amp;shy;no, hindi kailangang bu&amp;shy;malik sa mano-mano ang LTO bagkus ay kaila&amp;shy;ngang rebyuhin lamang ang kontrata ng Stradcom para hindi naman gumastos ng malaki ang taumbayan para rito. Hindi naman napigilan ni Sen. Sergio Osme&amp;ntilde;a ang madismaya sa gina&amp;shy;gawang paghawak ng ad&amp;shy;ministrasyon ni Aquino sa kaso ni Torres. Ikinumpara pa ni Osme&amp;ntilde;a ang kasalukuyang administrasyon sa gobyerno ni dating pangulo at ngayo’y Pampanga Rep. Gloria Macapagal-Arroyo na wala umanong ginawa noon kundi protekta&amp;shy;han ang mga kaalyado. “It’s&amp;nbsp;like GMA administration&amp;nbsp;all over again,” sabi ni Osme&amp;ntilde;a. Naniniwala si Osme&amp;ntilde;a na hindi dapat ipaubaya kay Torres kung nais nitong manatili sa posisyon at dapat ay sinusupinde ito o sinisipa sa puwesto kung nakagawa ng kasalanan. Si Torres ay inakusahan na pinapaboran ang isang grupo na naghahabol sa ownership ng Stradcom Corp., ang in&amp;shy;formation&amp;nbsp;technology provider ng LTO. Naniniwala si Osme&amp;ntilde;a na hindi makakabuti sa Malacanang ang magkaroon ng imahe na pinoprotektahan ang mga ‘kabarilan’ ng Pa&amp;shy;ngulo. Si Osme&amp;ntilde;a ay kabilang sa mga senador na kaalyado ng Pangulo sa Liberal Party. (Rudy Andal/Malou Escudero)</body>
<link>http://www.philstar.com/Article.aspx?articleId=698919&amp;publicationSubCategoryId=92</link>
</article>
<article>
<title>Phl 'di bibitiw sa Spratlys</title>
<author>Ni Rudy Andal</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Iginiit kahapon ni Pa&amp;shy;ngulong Aquino na hindi bibitiw ang Pilipinas sa pag-angkin sa Spratly islands at hindi raw ma&amp;shy;duduwag ang gobyerno kahit mas malaking bansa ang China. Ayon sa Pangulo, hindi naman puwedeng yuyuko na lamang ang gobyerno natin sa mga kagustuhan ng ibang bansa bagkus ay ipagla&amp;shy;laban natin ang ating teritoryo kahit super power ang kalaban. Wika pa ni PNoy, hindi nakikipag-away o nakiki&amp;shy;pag-giyera ang bansa sa China kundi nais lamang natin protektahan ang teritoryo natin lalo ang hindi naman kasama sa Spratlys. Magugunita na nagpadala ng warship na BRP Rajah Humabon ang AFP sa karagatan malapit sa Spratly islands upang bantayan ang Scaborough Shoal at Recto island na undisputed territory at hindi kasama sa Spratly island. Idinagdag pa ni Aquino, kapag hinayaan na lamang ng bansa na angkinin ng China ang part ng Spratlys na sakop natin ay mawawala na ang claim natin dito.</body>
<link>http://www.philstar.com/Article.aspx?articleId=698920&amp;publicationSubCategoryId=92</link>
</article>
<article>
<title>PNoy namigay ng tulong sa Cotabato</title>
<author></author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Namahagi ng tulong si Pangulong Aquino sa mga biktima ng pagbaha sa Cotobato City kahapon. Personal na binisita ng Pangulo ang mga residente kasabay ng pamimigay ng mga relief goods. Inatasan na rin ni Aquino ang agarang paglilinis sa Rio Grande de Mindanao na punong-puno ng water lily na nagiging sanhi ng pagbara ng daluyan ng tubig. Hiniling din ni Aquino sa mamamayan na tumulong sa paglilinis ng ilog upang tuluyang humupa na ang baha sa kanilang lugar. Samantala, nakaantabay lamang ang Philippine Coast Guard (PCG) at volunteer groups sakaling magkaroon ng rescue operations at iba pang tulong na maibibigay sa posibleng pagpasok ng sunod-sunod na bagyo sa bansa. Sinabi ni PCG Commandant Admiral Ramon Liwag, bahagi ito ng paghahanda ng kanilang tanggapan sa anumang res&amp;shy;ponde lalo na sa panahon ng tag-ulan na kadalasang dinadalaw ng bagyo ang Pilipinas. Nanawagan din si Liwag sa publiko na mahalaga ang kanilang pakikipagtulungan sa ahensiya lalo na sa pagbibigay ng impormasyon kaugnay sa sitwasyon ng kanilang lugar na nangangailangan ng responde. (Rudy Andal/Ludy Bermudo)</body>
<link>http://www.philstar.com/Article.aspx?articleId=698922&amp;publicationSubCategoryId=92</link>
</article>
<article>
<title>Magbubuhos ng maruming tubig sa araw ng San Juan, aarestuhin!</title>
<author>Ni Mer Layson</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Aarestuhin ang sino mang magbubuhos ng maruming tubig sa mga motoristang mapapadaan sa bayan ng San Juan para sa selebrasyon ng kapistahan ni St. John the Baptist bukas (June 24). Ayon kay San Juan City Mayor Guia Gomez, inatasan na niya ang lahat ng law enforcement agency sa lungsod partikular ang Philippine National Police at mga barangay official na dakpin at ikulong ang sino mang makikitang mambabasa ng maruming tubig. Sinabi ng Alkalde, tuloy pa rin ang nakauga&amp;shy;liang basaan sa tuwing ipi&amp;shy;nagdiriwang ang fiesta ni San Juan Bautista, pero tiyakin lamang na malinis ang tubig na gagamitin na pambasa sa mga nakiki-pista at mga motoristang mapapadaan sa Lungsod. Anang alkalde, ang tema ng pagdiriwang nila bukas ay “Makisaya, Masikayaw at Makibasa.”</body>
<link>http://www.philstar.com/Article.aspx?articleId=698923&amp;publicationSubCategoryId=92</link>
</article>
<article>
<title>Bigas at monggo para sa mahihirap kinain ng mayor</title>
<author>Ni Angie dela Cruz</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Pinarusahan ng Sandiganbayan si Leyte Mayor Arnold James Ysi&amp;shy;dro nang mapatunayang nagkasala kaugnay ng pagkain para sa pansariling gamit ang mga bigas at monggo na para sana sa programa ng gobyerno para sa mahihirap na mamamayan ng naturang bayan. Sa desisyon ng 2nd division ng&amp;nbsp; anti-graft court, napatunayan na nagkasala si Ysidro sa kasong illegal use of public property nang gamitin nito sa pansarili ang apat na sako ng bigas na may halagang P3,280 at 16 kilo ng monggo na may halagang P616 .00. Ang bigas at monggo ay nakalaan sa mahihirap na mamamayan ng bayan ng Leyte para sa supplemental feeding program sa ilalim ng Food for Work Program ng gobyerno noong 2001. Kaya lang sa gina&amp;shy;wang ito ni Ysidro, pinagmumulta lamang ito ng korte ng P1,500 at maaari lamang itong makulong kung hindi babayaran ang naturang halaga.</body>
<link>http://www.philstar.com/Article.aspx?articleId=698925&amp;publicationSubCategoryId=92</link>
</article>
<article>
<title>Payo sa Malaca&amp;ntilde;ang: Pagbaba ng rating ni PNoy 'wag balewalain</title>
<author></author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Hindi umano tamang maliitin at balewalain ng Malacanang ang pagbaba ng satisfaction rating ni Pangulong Noynoy Aquino base sa pinakahuling survey ng Social Weather Station o SWS. Ayon kay Sen. Panfilo “Ping” Lacson, kahit paano ay may epekto sa governance o pamamahala ng Pangulo ang pagbaba ng tiwala sa kaniya ng mga mamamayan. Kung bumababa aniya ang rating ng Pangulo, nangangahulugan umano &amp;nbsp;na may problema na dapat ayusin. Naniniwala si Lacson na may dapat gawin ang communications group ng Malacanang upang maiwasan ang patuloy na pagbaba ng satisfaction rating ng Pangulo. Ipinunto ni Lacson na ang communications group ang tagapaghatid ng impormasyon sa publiko kaugnay sa mga ginagawa at ipinapatupad na programa ng Pangulo. Sa pinakabagong survey ng Pulse Asia, pito sa bawat 10 Pinoy o 71% ang nagtitiwala at nasisiyahan sa trabaho ni Aquino. Ginawa ang survey mula Mayo 21 hanggang Hunyo 4. Sa pinakahuling sur&amp;shy;vey naman ng SWS ba&amp;shy;gaman at tumaas ang rating ng Pangulo sa AB at C social classes sa Metro Manila, bumagsak naman ito sa class D at E sa Luzon. Ayon kay Lacson, ang nasabing social class ang pinakamadaling maniwala at madaling mag-react sa mga naririnig nilang balita sa media kahit pa ito ay orchestrated lang o lihis sa katotohanan. &amp;nbsp; Naniniwala naman si Cotabato Auxillary Bishop Jose Collin Bagaforo na ang mahinang&amp;nbsp;performance ng mga Gabinete ni&amp;nbsp; Aquino ang dahilan ng pagbagsak ng ra&amp;shy;tings nito. Giit ng Obispo, panahon na para isagawa ni P-Noy ang Cabinet revamp at palitan ang mga opisyal nito na hindi ginagampanan nang maayos ang tungkulin. Posibleng may katotohanan ang alegasyon na hindi nagkakaroon ng malakihang cabinet meeting ang Pangulo dahil walang koordinasyon ang mga different departments ng gobyerno at nagkakaroon ng kanya-kanyang diskarte ang bawat pinuno ng ahensiya. (Malou Escudero/Doris Franche)</body>
<link>http://www.philstar.com/Article.aspx?articleId=698926&amp;publicationSubCategoryId=92</link>
</article>
<article>
<title>Mga bagong testigo sa Vizconde gigisahin</title>
<author>Ni Doris Franche</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Gigisahin ngayon ng Task Force Vizconde ang mga bagong testigo sa Vizconde massacre case kaugnay ng muling pagbubukas ng kaso. Ayon kay Justice Secretary Leila de Lima, nakatakdang magpulong muli ang Task Force Vizconde kung saan ay haharap ang mga bagong testigo ng kontrobersiyal na pagpatay sa mag-iinang Estrelita, Carmela at Anne Jennifer. Bagama’t nakapagbigay na umano ang mga testigo ng kani-kanilang mga salaysay sa National Bureau of Investigation (NBI), mas mainam umanong direkta na silang matanong ng mga mi&amp;shy;yembro ng task force para matiyak na malinaw ang nakukuhang impormasyon mula sa kanila. Sa Hunyo 30 ay nakatakda nang mapaso ang prescriptive period para maisampa ang kaso sa korte tungkol sa Vizconde. Una nang kinumpirma ng NBI na genuine o tunay ang passport ni Hubert Webb na ginamit niyang pangdepensa sa kaso, pero kailangan pa umanong beripikahin kung si Webb ang gumamit nito patungo ng Amerika.</body>
<link>http://www.philstar.com/Article.aspx?articleId=698927&amp;publicationSubCategoryId=92</link>
</article>
<article>
<title>Militante binira si Torres</title>
<author>Ni Butch Quejada</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Naghain ng House Resolution 1421 ang dalawang militanteng kongresista na nag-aatas sa Committee on Transportation na gamitin ang oversight function nito at imbestigahan ang mga maaring naging dahilan bakit ni-reject ni Pangulong Aquino ang automated system na inaalok ng information technology provider ng Land Transportation Office (LTO). Nais nina Bayan Muna Reps. Teddy Casino at Neri Colmenares na siyasatin ng Kongreso kung bakit inutusan ng Pangulo ang nag-resign na si DOTC Sec. Ping de Jesus na baguhin nito ang rekomendasyon na automated system ng Stradcom Corp. sa LTO. Naniniwala sina Casino at Colmenares na ito ang dahilan bakit nagbitiw si de Jesus at apat niyang undersecretaries, bukod pa sa pagtutol nito na maibalik si LTO chief Virginia Torres. Ayon sa dalawang solon, nakatanggap sila ng report na nadismaya si de Jesus sa pagtanggi ni Aquino sa kanyang memorandum na may petsang May 23, 2011 kung saan ipinaliwanag nito kung papaano napabilis ng automated system ng Stradcom ang pagproseso ng motor vehicle registation at driver’s license. Sa halip na purihin ang report ni de Jesus, inutos umano ni Aquino na tapusin na ang kontrata sa pagitan ng LTO at Stradcom at sabihan ang ahensiya na bumalik na sa manu-manong operasyon. Ayon kay Casino, dapat siyasatin ng Kongreso kung totoo ang ulat na pinabago ni Aquino kay de Jesus ang rekomendasyon nito para palabasing ang kontrata ay hindi kapaki-pakinabang sa gobyerno at mamamayan. Sinabi pa ni Casino, na kilalang kaalyado ni Pangulong Aquino na hindi siya pabor na ibalik si Torres sa LTO. Hindi umano maintindihan ni Casino kung bakit gusto ni Pangulong Aquino na bumalik sa manual operations gayong nasa P15 billion kita kada taon ang mawawala sa kaban ng bansa.</body>
<link>http://www.philstar.com/Article.aspx?articleId=698928&amp;publicationSubCategoryId=92</link>
</article>
<article>
<title>'No mining' sa Romblon suportado ng DENR, DILG</title>
<author>Ni Butch Quejada</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Maigting na sinuporta&amp;shy;han ng dalawang matataas na miyembro ng Gabinete ang panukalang batas na nagdedeklarang “no mining zone” ang lalawigan ng Romblon na iniakda ni lone district Rep. Eleandro Jesus Madrona. Ipinahayag nina Environment and Natural Resources Secretary Ramon Paje at Interior and Local Government Secretary Jesse Robredo na mahigpit nilang ipatutupad ang ban sa pagmimina sa naturang lalawigan. Ang&amp;nbsp;House Bill No. 4815 ni Madrona na naglalayong ideklara ang buong probinsya ng Romblon bilang no miniing zone ay inaprubahan na kamakailan sa ikalawang pagbasa sa plenaryo na nangangahulugang lahat ng aktibidad na may kinalaman sa pagmimina ay nalalapit nang maipagbawal nang tuluyan sa Romblon. Kapag naisabatas ang panukala, nahaharap sa parusang pagkakabilanggo na anim hanggang 12 taon at multang P100,000 hanggang P500,000 ang sinumang lalabag. Tiniyak ni Paje na hindi nila lalagdaan ang anumang mining permit sa Romblon habang sinabi naman ni Robredo na pakikilusin niya ang pulisya para tumulong sa pag-iimplementa ng mining ban. Sa kabilang banda, sinabi naman ni Robredo na aatasan niya ang provincial police office para mahigpit na ipatupad ang ban at makipagkooperasyon sa local government units. &amp;nbsp; Nais din ni Robredo na magkaroon ng maayos na plano para sa alternatibong kabuhayan ng 500 pamil&amp;shy;yang umaasa sa small-scale mining operations sa Magdiwang town sa Sibuyan Island. &amp;nbsp; Ayon kay &amp;nbsp;Odiongan town councillor Dominador Bantang, ang mga residente ng Romblon ay tatlong beses nakaiskor sa maagang pagpapasa ng Madrona bill at sa suportang ibinigay nina&amp;nbsp;Paje at Robredo na parehong nangakong ipapatupad ang mining ban.</body>
<link>http://www.philstar.com/Article.aspx?articleId=698929&amp;publicationSubCategoryId=92</link>
</article>
<article>
<title>'Calamba 7' laya na</title>
<author>Ni Angie dela Cruz</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Lumaya na kahapon ang pitong aktibistang inaresto na nagprotesta&amp;nbsp;habang nagtatalumpati si Pangulong Noynoy Aquino sa Calamba noong Rizal day. Sa ulat na nakarating sa tanggapan ng Kabataan partylist sa QC, ang paglaya ng pitong militante ay matapos payagan ng Calamba court na magpiyansa ng kabuuang P12,000 sina Michael Jayson Moso,Catherine Gigantone, Ynik Ante, Bhen Aguihon, Ruffa Solano gayuundin sina Jeofrey Barreto at Rodel Radayos. Ang mga militanteng ito ay tinaguriang “Calamba 7” at miyembro ng Kabataan at Anakpawis partylist groups na kinasuhan ng public disturbance. Nakulong ang mga ito ng halos 59 na oras sa Calamba Police station bago nakapagpiyansa. Dapat sana ay P42,000 ang piyansa ng mga ito pero inaprubahan ng korte na maibaba sa P12,000 para sa kanilang pansamantalang kalayaan. Kung maidedeklarang guilty ng korte, ang mga ito ay maaaring makulong ng 6 na buwan hanggang tatlong taon.</body>
<link>http://www.philstar.com/Article.aspx?articleId=698930&amp;publicationSubCategoryId=92</link>
</article>
<article>
<title>Falcon pa-hilagang kanluran</title>
<author>Ni Angie dela Cruz</author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Patuloy na kumikilos ang bagyong Falcon sa direksyon ng hilagang kanluran ng bansa sa bilis na 19 kilometro bawat oras. Ayon sa&amp;nbsp; PAGASA, namataan si Falcon dakong alas-10 ng umaga kahapon sa layong 450 kilometro ng East ng Virac, Catanduanes taglay ang lakas ng hanging 55 kilometro bawat oras malapit sa gitna. Ngayong umaga, si Falcon ay inaasahang nasa 380 kilometro ng Silangan ng Hilaga silangan ng Casiguran, Aurora at 360 kilometro ng Hilaga silangan&amp;nbsp;ng Basco, Batanes sa Biyernes ng umaga. Sa Sabado ito ay nasa layong 740 kilometro ng Basco, Batanes.</body>
<link>http://www.philstar.com/Article.aspx?articleId=698931&amp;publicationSubCategoryId=92</link>
</article>
<article>
<title>ARAHE 16th Biennial International Congress</title>
<author></author>
<date>
<month>June</month>
<day>23</day>
<year>2011</year>
</date>
<body>MANILA, Philippines - Magdaraos ang Asian Regional Association for Home Economics (ARAHE) ng 16th Biennial&amp;nbsp;International Congress sa July 25-29, 2011 sa Asian Institute of Management Conference Center, Makati City na may temang “The Home Economists: Towards a more Sustainable, Commitment-based, Family-Focused Perspective in Addressing Global Issues.”&amp;nbsp; Ito ay dadaluhan ng mga home economists mula sa Asya at Estados Unidos. Magkakaroon ng oral and poster presentations, isang symposium sa iba’t ibang isyung pandaigdig, study tours, at on-site livelihood demonstrations. Punong-abala ang Philippine Association for Home Economics in State Colleges and Universities (PAHESCU) at Philippine Home Economics Association (PHEA). Sa dagdag na impormasyon, makipag-ugnay kay Alice P. Dumlao sa (02)4421739 and 0916-4816265 o mag log-in sa www.araheph.com.</body>
<link>http://www.philstar.com/Article.aspx?articleId=698932&amp;publicationSubCategoryId=92</link>
</article>
<article>
<title>3 opisyal pinasasakit ang ulo ko! - PNoy</title>
<author>Ni Rudy Andal</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Inamin kahapon ni Pa&amp;shy;ngulong Aquino na tatlong miyembro ng kanyang Gabinete ang nagpapasakit ng kanyang ulo. Sa kanyang mensahe sa ika-113 anibersaryo ng Department of Public Works and Highways (DPWH) kahapon, sinabi ng Pangulo na sa tuwing makikita niya ang tatlong Gabinete niya ay parang nagpepenitensiya siya. “Meron akong ilang mi&amp;shy;yembro ng Gabinete nasa 2 hanggang 3 na kada makikita ko kaagad iniisip ko ano kayang bad news ang dala dala nito,” pahayag ni Aquino sa kanyang mensahe. Hindi naman tinukoy ng Pangulo kung sinu-sino ang Gabinete na sakit ng ulo niya. “Yung iba po pinipilit ko na lang pong harapin dahil talagang problema, itong taong ito talagang penitensiya ko na ito sa mundong ito,” wika pa niya.&amp;nbsp; Habang hindi tinukoy ni PNoy ang tatlong sakit ng ulo niya ay pinanga&amp;shy;lanan naman nito ang tatlo pang Gabinete na nasisiyasahan siya sa tuwing makikita niya na sina DPWH Sec. Rogelio Singson, DOST Sec. Mario Montejo at Budget Sec. Florencio Abad. Aniya, kapag ito ang kanyang nakikita ay kadalasang solusyon ang bitbit ng mga ito hindi tulad ng tatlo na sakit ng ulo at ‘pasang krus’ niya.&amp;nbsp; Ipinagmalaki rin ng Pa&amp;shy;ngulo na naalis na ang taguring ‘pinaka-corrupt’ na ahensiya ang DPWH sa ilalim ng liderato ni Sec. Singson. Wika pa ni Aquino, sa pamamagitan ng DPWH hotline ay 24 oras nang puwedeng magsumbong ang taumbayan sa nasabing ahensiya. Aniya, sa loob lamang ng 12 buwan na pag-upo ng Aquino government ay mabilis na nawala ang pa&amp;shy;nanaw ng publiko na puno ng korapsyon ang DPWH bagkus ay naging kaagapay ito ng gobyerno upang tahakin ang tuwid na daan.</body>
<link>http://www.philstar.com/Article.aspx?articleId=699315&amp;publicationSubCategoryId=92</link>
</article>
<article>
<title>Bagyong Falcon lumakas dahil sa pagsanib ng isa pang LPA</title>
<author></author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Tuluyang lumakas ang bagyong Falcon matapos na umano’y makipagsanib-puwersa sa namataang isa pang low pressure area patungong hilagang kanluran sa bahagi ng Luzon. Ayon kay Jori Loiz, weather forecaster ng Pagasa, hindi nagtuloy-tuloy sa paglabas ang bagyong Falcon matapos na maharang ng nasabing LPA dahilan para tuluyang magsanib ang mga ito at lumakas. Alas-4 ng hapon nama&amp;shy;taan ang sentro ng bagyo 420 km sa Silangan ng Casiguran, Aurora na may lakas na 75 kilometro bawat oras malapit sa gitna, habang may pagbugso namang 90 kilometro kada oras. Kumikilos ang bagyo sa hilangang kanluran sa bilis na 15 kilometro bawat oras. Dahil sa lakas na taglay ng bagyo, nakataas ang signal number 1 sa Quezon, Aurora, Albay, Catanduanes, Camarines Sur, Camarines Norte, Isabela, Cagayan, Calayan Group of Islands, Babuyan Group of Islands at Batanes Group of Islands. Ngayong umaga, inaasahang nasa 270 km sa Silangan Hilagang silangan ng Aparri, Cagayan ang sentro ng bagyo. Sa Linggo ay inaasahang tuluyan nang lalabas si Falcon patungong&amp;nbsp;Silangang kanluran ng Okinawa, Japan.&amp;nbsp; Ayon pa kay Loiz, mananatiling maulan ang lugar sa Kabisayaan, bu&amp;shy;nga ng nasabing pagsasanib kung kaya inabisuhan ang mga residente sa mga mababang lugar na mag-ingat sa mga pagbaha at landslides. Samantala, libu-libong pasahero at motorista ang na-stranded kahapon sa Metro Manila dahil sa matinding ulan at pagbaha bunsod para suspindihin ang mga pang-hapong klase sa Maynila, Pasay, Malabon, Pateros at Taguig. May 50 domestic flights naman ang nakansela sa NAIA kahapon. Sinasabing malapit na umanong maikumpara sa bagyong Ondoy ang tubig ulan ni Falcon. (Ricky Tulipat/Butch Quejada)</body>
<link>http://www.philstar.com/Article.aspx?articleId=699316&amp;publicationSubCategoryId=92</link>
</article>
<article>
<title>'De Lima mag-resign na lang'</title>
<author>Ni Gemma Garcia</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Dapat na palitan na lamang ni Pangulong Noynoy Aquino si Justice Secretary Leila de Lima kung hindi rin lamang umano nito pakikinggan ang mga inilalabas nitong rekomendasyon. Sinabi ni Maguindanao Rep. Simeon Datumanong na ang hindi umano pagsunod ni Aquino sa rekomendasyon ni de Lima ay isang senyales na walang tiwala ang Pangulo sa kalihim. Inihalimbawa nito ang nangyari sa inilabas na rekomendasyon ni de Lima sa kaso sa pagitan ni LTO chief Virginia Torres at ng IT provider nitong Stradcom Corp. Paliwanag ni Datumanong ito na ang ikalawang pagkakataon na nagbigay ng rekomendasyon si de Lima una dito ang Luneta hostage incident na hindi rin sinunod ng Pa&amp;shy;ngulo ang rekomendasyon ng DOJ. Giit ng kongresista, kung siya umano ang nasa kalagayan ni de Lima, hihilingin na lamang niya sa Pangulo na palitan siya dahil indikasyon umano ito ng kawalan ng kumpiyansa sa kanya. Pinayuhan pa ng kongresista si PNoy na dapat umano itong makinig sa numero unong legal adviser nito sa katauhan ng kalihim ng DOJ at inihalimbawa nito noong panahon na siya pa ang kalihim ng DOJ ay wala umano siyang rekomendasyon na hindi ipinatupad at tinanggap ng Pangulo. Sa kabila umano na prerogative ng Pangulo ang anumang desisyon nito ay dapat naman umanong pakinggan nito ang mga Gabinete dahil&amp;nbsp;ito ang magbibigay ng magagandang suhestiyon.</body>
<link>http://www.philstar.com/Article.aspx?articleId=699318&amp;publicationSubCategoryId=92</link>
</article>
<article>
<title>Cotabato mayor kinastigo ng Palasyo sa 'pagsisinungaling'</title>
<author>Ni Rudy Andal</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Inakusahan ng Malaca&amp;ntilde;ang na nagsisinu&amp;shy;ngaling si Cotabato City Mayor Japal Guiani Jr. ng batikusin nito ang gobyernong Aquino na walang ipinadalang relief sa mga binahang lugar sa kanilang lungsod kundi bumisita lamang ito. “The mayor of Cotabato City has done his constituents a disservice. Instead of attending to their needs, he choose to tell lies and pass the buck,” wika ni Presidential Spokesman Edwin Lacierda. Dumalaw noong Miyerkules si Pangulong Aquino sa Cotabato City upang personal na mamahagi ng relief goods. Subalit sinabi ni Guiani na hindi naman daw galing sa national government ang mga ipinamahaging relief goods ni Aquino kundi galing sa city government na pinabulaanan naman ni DSWD Sec. Dinky Soliman. Sinabi ni Guiani sa mga reporter na bumisita lang daw si PNoy at wala namang agarang solusyon na ginawa ang gobyerno nito upang lutasin ang problema ng kanilang lugar. Nilinaw naman ng Palasyo na kaagad nagkaroon ng koordinasyon ang gobyerno sa mga government agencies upang maagang matulungan ang mga binaha sa Cotabato city bago pa man bumisita dito si Aquino.</body>
<link>http://www.philstar.com/Article.aspx?articleId=699320&amp;publicationSubCategoryId=92</link>
</article>
<article>
<title>1M lagda vs K+12 lalarga</title>
<author>Ni Mer Layson</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Habang isinusulong ng pamunuan ng Department of Education (DepEd) ang K+12 program ay nanga&amp;shy;ngalap naman ngayon ng isang milyong lagda ang isang bagong tatag na grupo para tutulan ang nasabing programa ng departamento. Ayon kay Jessica Anoos, tagapagsalita ng grupong No to K+12 program, sinisimulan na nila ang pangangalap ng mga lagda ng mga magulang na ayaw sa dagdag na dalawang taon na pag-aaralan ng mga bata sa paaralan. Sinabi ni Anoos, magpapahirap lamang sa mga mag-aaral at dagdag na gastusin para sa kanila ang K+12 program ng DepEd. Aniya, sa oras na makumpleto nila ang isang milyong lagda ay isusumite nila ito sa tanggapan ni Education Secretary Armin Luistro para ipabatid na hindi pabor ang maraming magulang sa nasabing programa. Inihayag ni Anoos, ang dapat umanong gawin ng gobyerno at ang mismong tanggapan ni Secretary Luistro ay solusyunan ang kakulangan ng mga silid aralan, guro, upuan, banyo at libro.</body>
<link>http://www.philstar.com/Article.aspx?articleId=699322&amp;publicationSubCategoryId=92</link>
</article>
<article>
<title>NAIA naka-alerto sa 'scarlet fever'</title>
<author>Ni Butch Quejada/Ludy Bermudo</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Naka-alerto na ang mga tauhan ng Human Quarantine at mga medical doctors sa Ninoy Aquino International Airport (NAIA) terminals para bantayan ang mga pasaherong pumapasok sa bansa na may taglay ng sakit na “Scarlet fever” na nararanasan ngayon sa bansang Hongkong. Bagamat kinumpirma ni DOH-National Epidemiology Center chief Dr. Eric Tayag na posibleng makapasok o magkaroon din ng nakamamatay na “scarlet fever” sa Pilipinas, wala pa umanong naiuulat na kaso sa kasalukuyan kaya umapela siya sa lahat ng pediatrician sa bansa na agad na magreport sa DOH sakaling may maengkwentrong kaso o may sintomas ng naturang sakit. Ang scarlet fever ay isang airborne at passive disease o nakahahawa na sinasabing ang mga tinatamaan ay mga batang may 10 taon pababa. Hindi umano nagkakaroon nito ang matatanda dahil mas malakas ang immunity nila. Kabilang sa sintomas ang pagkakaroon ng ‘strawberry tongue’ o sobrang pamumula ng dila; mga rashes sa dibdib, braso, kamay, binti, likod, mukha at leeg, na pagkaraan ng ilang araw ay nagbabalat, paglalagnat, pananakit ng lalamunan, may magaspang na balat na parang papel de liha pantal, at pag-ubo. Kailangan umano na gamutin ng antibiotic ang scarlet fever na ang sanhi ay ‘streptococcus bacteria’. Hindi umano ito katulad ng ibang uri ng fever na ang sanhi ay ‘virus’ na hindi kailangang inuman ng gamot. Ugaliin ding maghugas ng kamay upang hindi mahawa dahil maari itong ilabas mula sa pag-ubo ng isang may taglay nito. Sa pinakahuling ulat ng HK, isang 5-taong gulang na batang lalaki ang nasawi dulot ng nasabing sakit, ang ikalawang kaso ng namatay sa nasabing bansa na uma&amp;shy;bot na sa halos 500 ang tinamaan.</body>
<link>http://www.philstar.com/Article.aspx?articleId=699324&amp;publicationSubCategoryId=92</link>
</article>
<article>
<title>Mindanao solons payag nang ipagpaliban ang ARMM polls</title>
<author>Ni Butch Quejada</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Payag na ang ilang kongresista mula sa Mindanao na ipagpaliban sa Agosto ang halalan sa Autonomous Region in Musim Mindanao (ARMM) dahil kapos na sa oras kaya hindi na sila maghahain ng apela sa Supreme Court para kwestiyunin ang hakbang ng Malaca&amp;ntilde;ang tungkol sa nasabing usapin. Sinabi ni Mindanao Rep. Simeon Datumanong, kahit ayaw niyang ipagpaliban ang eleksyon, nagdesisyon na lang daw ang ilang mambabatas sa Mindanao na hintayin ang anumang reporma na gagawin ng mapipiling officer-in-charge sa loob ng dalawang taong magiging termino nito. Wika ni Datumanong, kulang na ang kanilang oras para i-apela ang ina&amp;shy;prubahang panukalang batas lalo at sa katapusan pa nitong buwan nakatakdang lagdaan ni Pangulong Noynoy Aquino ang nasabing panukala. Kahit mapirmahan ni Aquino sa Hunyo 30 ay may 15 araw pa itong publication para maging ganap na batas kaya doon pa lamang ito maaring kwestiyunin sa Korte Suprema. Malabo&amp;nbsp;na rin umanong makapagpalabas ng desisyon ang SC bago ang Agosto 8 na siyang itinakdang araw ng pagdaraos ng ARMM elections.</body>
<link>http://www.philstar.com/Article.aspx?articleId=699325&amp;publicationSubCategoryId=92</link>
</article>
<article>
<title>Mga kampanang kinuha ng sundalong Kano pinasosoli</title>
<author>Ni Gemma Garcia</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Umaasa ang ilang mambabatas na tutugon si US President Barack Obama at ang buong administrasyon nito na ibalik sa Pilipinas ang “Bells of Balangiga” na kinuha ng sundalong Amerikano sa lalawigan ng Samar noong Philippine-American War. Ayon kay Bayan Muna Rep. Teddy Casi&amp;ntilde;o, suportado ng Roman Catholic Diocese of Cheyenne sa Wyoming, USA at ng National Bishops Conference of America ang pagbabalik sa bansa ng nasabing kampana at iba pang artifacts. Gayundin, may kanya-kanyang resolusyon ang US state legislatures at ang US House Resolution 16 ng US Congress na inilabas noong Enero 27, 2003 sa state of Maryland na sumusuporta sa pagbabalik ng “Bells of Balangiga” at iba pang artifacts. Habang sa Mababang Kapulungan ng Kongreso ay ipinasa ang House Resolution no. 112 noong Mayo 11, 2011 na tumutukoy sa pagkakamali ng US sa pag-iingat ng nasabing kampana na kinuha ng mga sundalong Kano, 109 taon na ang nakakalipas. Kabilang sa inaasa&amp;shy; hang ibabalik sa bansa ang dalawang&amp;nbsp;church bells na may Franciscan Order emblems at petsang 1863 at 1889, gayundin ang isang English-made Falcon cannon na may petsang 1557 na pawang naka-display sa Trophy Park ng F.E. Warren Air Force Base sa Cheyenne, Wyoming. At ang isa pang maliit na kampana na may Franciscan Order emblem na may petsang 1896 na kasalukuyang nasa pag-iingat ng 9th US Infantry Regiment sa Camp Red Cloud, Korea.</body>
<link>http://www.philstar.com/Article.aspx?articleId=699328&amp;publicationSubCategoryId=92</link>
</article>
<article>
<title>Quiambao nagpaliwanag sa Stradcom issue</title>
<author>Ni Butch Quejada</author>
<date>
<month>June</month>
<day>24</day>
<year>2011</year>
</date>
<body>MANILA, Philippines - Mis-informed umano si Pangulong Noynoy Aquino sa mga isyu hinggil sa IT system ng LTO na Stradcom Corporation. Ayon kay Stradcom president Cesar Quiambao, walang kinalaman ang kumpanya sa data ng sasakyan sa naganap na Manila Hostage Crisis&amp;nbsp;at sa kahit anumang&amp;nbsp;inputted data ng Land Transportation Office. “First and foremost PNoy said that there are flaws in the data encoding of Stradcom. This is absolutely false, only LTO personnel can access and input data into the LTO IT system. Hence the motor vehicle report which PNoy was supposedly supplied with is not a Stradcom report but an LTO report. Stradcom put up the IT system, maintains the IT system in almost 250 sites nationwide but the actual&amp;nbsp; encoding of motor vehicle data, accessing of the system is done only by the LTO,” paglilinaw ni Quiambao. Niliwanag din ni Quiambao na ang P1.3 bilyon utang ng &amp;nbsp;LTO sa&amp;nbsp;Stradcom na ayaw bayaran ni Pa&amp;shy;ngulong Aquino at ni LTO Chief Virgie Torres ay gross amount at hindi nila tubo. Anya may mga operational expenses, salaries at wages, capital expenditures, technological upgrades at iba pang pinagkakagastusan ang kumpanya para makapagbigay ng mahusay na serbisyo sa publiko. Sinabi ni Quiambao na tumaas ang kita ng LTO ng P15 bilyon kada taon dahil sa computerization program mula sa dating P1 bilyon kita kada taon ng LTO noong manual pa ang operasyon ng ahensiya o mano-mano. Bukod dito napabilis din ang transaksiyon sa LTO na mula sa buwan na aabutin sa rehistro ng sasakyan ay umaabot lamang ng wala pang isang araw at ang issuance ng dri&amp;shy;vers license &amp;nbsp;ay 30 minuto lamang. Bunsod umano nito, ang LTO ay ikaapat na sa hanay ng mga ahensiya ng pamahalaan na may pinaka malaking kita dahil sa computerization at ito rin ay pinatunayan ng mga Regional Directors ng LTO batay sa kanilang experiensiya sa kanilang mga tanggapan.</body>
<link>http://www.philstar.com/Article.aspx?articleId=699330&amp;publicationSubCategoryId=92</link>
</article>
<article>
<title>Pinas aarmasan ng US!</title>
<author>Ni Ellen Fernando</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Tiniyak ng Estados Unidos na handa nilang bigyan ng mga makabago o modernong mga armas ang Pilipinas bilang depensa sa gitna ng umiinit na tensyon at bangayan sa pagitan ng China sanhi ng pinag-aagawang Spratly Group of Islands sa West Philippine Sea. Sa ginanap na pulong sa pagitan nina Foreign Affairs Sec. Albert del Rosario at US Secretary of State Hillary Clinton sa Washington D.C., sinabi ni Clinton na handang magbigay ng mga modernong military equipment ang US para sa Armed Forces of the Philippines upang tumayo at makipagsabayan sa giyera para maipagtanggol ang teritoryo ng Pilipinas. “We are determined and committed to supporting the defense of the Philippines,” ani Clinton sa isang pulong balitaan kasama si del Rosario sa Washington D.C. kahapon. Ani Clinton, pinag-aaralan at pinag-uusapan na ng US at Phl ang mga hakbangin upang madetermina ang mga karagdagang assets na kailangan ng Pilipinas na siyang ibibigay naman ng Amerika. Sinabi pa ni Clinton na nakatakdang maki&amp;shy;pagkita si del Rosario kay Defense Secretary Robert Gates at iba pang Pentagon officials upang talakayin ang seguridad at depensa ng Pilipinas.&amp;nbsp; “We are concerned that recent incidents in the South China Sea could undermine peace and stability,” ayon pa kay Clinton kasabay ng panawagan nito sa mga claimants na maghinay-hinay sa sitwas&amp;shy;yon. Iginiit naman ni del Rosario, bagaman maliit ang Pilipinas ay handa itong tumayo at dumipensa sa mga agresibong pagkilos laban sa mga malalaking bansa na pumapasok sa sariling bakuran o teritoryo ng bansa. Sinabi ng Kalihim na umaasa ang Phl government na malaki ang maitutulong ng US na mai-upgrade ang mga military equipment ng AFP lalo na sa Philippine Navy. Naglaan na si Pangulong Aquino ng P11 bilyon o $252 milyon upang mai-upgrade ang mga kagamitan sa Navy. Magugunita na ipina&amp;shy;dala ng Pilipinas sa Spratlys ang Rajah Humabon, ang dating US Navy vessel na ginamit sa World War II at isa sa pinaka-lumang warships.&amp;nbsp; Bukod sa China, ka&amp;shy;sa&amp;shy;ma sa mga bansang umaangkin sa Spratlys ay Vietnam, Taiwan, Brunei at Malaysia. Si del Rosario ay nasa Washington D.C. mula sa imbitasyon ni Clinton upang patatagin ang alyansa ng Pilipinas at Amerika.</body>
<link>http://www.philstar.com/Article.aspx?articleId=699579&amp;publicationSubCategoryId=92</link>
</article>
<article>
<title>Daang libo naperwisyo ni Falcon</title>
<author>Ni Joy Cantos</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Umabot na sa 166, 708 katao ang naperwis&amp;shy;yo ng mga pagbaha sa limang lalawigan at pitong lungsod dulot ng pagbayo ng bagyong Falcon sa Region III, IV-A, V at National Capital Region (NCR). Sa press briefing sa Camp Aguinaldo kahapon, inihayag din ni National Disaster Risk Reduction and Management Council (NDRRMC) Executive Director Benito Ramos na 11 katao ang nawawala, kabilang ang 10 mangingisda sa Bicol Region. Ayon kay Ramos, nasa 132 barangay sa Bulacan, Pampanga, Zambales, Rizal at Albay&amp;nbsp;at mga mababang lugar sa Metro Manila ang apektado ng mga pagbaha. Sa Bicol Region, uma&amp;shy;bot sa 107,253 katao ang naapektuhan at 42,612 rito ang nasa evacuation centers. Nasa 52,907 naman ang naperwisyo sa Region III o Central Luzon na kinabibilangan ng Bulacan, Pampanga at Zambales. Aabot na rin sa P1.9 M ang halaga ng pinsala sa imprastraktura at agrikultura. &amp;nbsp;&amp;nbsp;</body>
<link>http://www.philstar.com/Article.aspx?articleId=699580&amp;publicationSubCategoryId=92</link>
</article>
<article>
<title>3 Gabinete na sakit ng ulo ni PNoy dapat mag-resign na</title>
<author>Nila Butch Quejada at Malou Escudero</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Dapat ng maghain ng resignation letters ang mga miyembro ng Gabinete ni Pangulong Noynoy Aquino na nagbibigay sa kanya ng problema at sakit ng ulo. Ayon sa ilang kongresista,&amp;nbsp;kahit hindi pinangalanan ng Pangulo ang mga ito dapat magkusa ang mga Gabinete na pasaway. Tiyak namang alam ng mga opisyal na ito kung sino ang pinapatamaan ng Pangulo kaya hindi na dapat hintayin ng tatlong miyembro ng Gabinete na sibakin siya sa puwesto at sa halip ay magkusa na lamang magbitiw sa kanilang tungkulin. Ayon naman kay Senator Francis “Chiz” Escudero, mauubos din ang pasensiya ni Pangulong Aquino sa sinasabing tatlong miyembro ng Gabinete na pabigat o penitensiya niya. Ayon kay Escudero, mismong ang Pangulo na rin ang nagsabi na pinagbibigyan lamang niya ang tatlo at tiyak na makikilala rin ang mga ito sa sandaling tanggalin na sa puwesto. Matatandaan na inamin ng Pangulo noong Huwebes ng umaga na may dalawa hanggang tatlong miyembro ng Gabinete ang iniiwasan niyang makaharap dahil problema lamang lagi ang dala ng mga ito. &amp;nbsp;&amp;nbsp;</body>
<link>http://www.philstar.com/Article.aspx?articleId=699583&amp;publicationSubCategoryId=92</link>
</article>
<article>
<title>Falcon palabas na ng Phl</title>
<author>Ni Angie dela Cruz</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Patuloy ang pagkilos ng bagyong Falcon kahapon ng umaga papuntang Japan at inaasahang lalabas na ito ng bansa ngayong Sabado. Ayon sa PAGASA, si Falcon ay namataan sa layong 330 kilometro silangan ng Basco, Batanes ganap na alas-10 ng umaga taglay ang lakas ng hanging 85 kilometro bawat oras malapit sa gitn at may pagbugso hanggang&amp;nbsp;100 kilometro bawat oras. Gayunman, sinabi ni Robert Sawi, weather forecaster, na apektado pa rin ni Falcon ang isang bagong low-pressure area (LPA) na namataan pero hindi naman ito kinakikitaan ng posibilidad na maging bagyo. Magdadala pa rin ng mga pag-uulan sa ibat ibang panig ng bansa ang LPA dahil sa pinag-iibayo nito ang habagat o southwest monsoon. Ngayong Sabado, si Falcon ay inaasahang nasa layong 500 kilometro hilaga hilagang silangan ng Basco, Batanes at bukas ay inaasahang nasa layong 1,030 kilometro hilaga hilagang silangan ng Basco, Batanes o nasa layong &amp;nbsp;370 kilometro kanluran hilagang kanluran ng Okinawa, Japan. Gayunman, nananatiling nasa ilalim ng storm signal no. 1 ang mga lugar ng Ca&amp;shy;layan, Babuyan Group of Islands at&amp;nbsp;Batanes Group of Islands kaya pinapayuhan ang mga residente sa lugar na ito na mag-ingat sa inaasahang flashfloods at landslides. &amp;nbsp;&amp;nbsp;</body>
<link>http://www.philstar.com/Article.aspx?articleId=699585&amp;publicationSubCategoryId=92</link>
</article>
<article>
<title>Mga ilog sa bansa barado</title>
<author>Ni Malou Escudero</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Nararanasan umano ang matinding pagbaha sa maraming lugar sa bansa dahil karamihan sa mga ilog ay puro barado dahil sa polusyon. Ayon kay Senate Majority Leader Tito Sotto,&amp;nbsp;dapat magbuo na ng komite ang gobyerno na mag-iimbestiga sa mga ilog, mga humaharang dito at kung gaano na katindi ang polusyon na nagiging dahilan upang bumaha tuwing nagkakaroon ng malakas na ulan. Ang Department of Environment and Natural Resources aniya ang dapat magbigay ng “status report” kaugnay sa mga major basins sa bansa sa gitna na rin ng sunod-sunod na bagyong dumarating sa Pilipinas. Inihalimbawa ni Sotto ang nangyari sa Rio Grande de Mindanao na halos nabarahan na ng water lilies at water hyacinths kaya nakakaranas ng matinding pagbaha ang Cotabato City. Dapat aniyang magsilbing eye-opener para sa DENR at sa publiko ang kahalagahan ng mga ilog at streams na dapat ay napapakinabangan ng mga mamamayan kung hindi lamang puno ng polusyon. &amp;nbsp;&amp;nbsp;</body>
<link>http://www.philstar.com/Article.aspx?articleId=699587&amp;publicationSubCategoryId=92</link>
</article>
<article>
<title>Pasok sa opisina, paaralan sinuspinde</title>
<author>Nila Rudy Andal at Mer Layson</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Sinuspinde ng Palasyo ang pasok sa lahat ng pambulikong tanggapan sa Metro Manila sanhi ng malakas na ulan dulot ng bagyong Falcon. Ayon kay Deputy Presidential Spokesperson Abigail Valte, mula ala-1 ng hapon kahapon ay pinauwi na ang mga empleyado sa lahat ng government offices sa Metro Manila alinsunod na rin sa isang memorandum na nilagdaan kahapon ni Executive Secretary Paquito Ochoa Jr. Hindi kasama sa nasabing kautusan ng Palasyo ang mga health workers, at mga kawani ng gobyerno na nasa linya ng delivery ng basic services at emergency duties. Dahil din sa magdamag na pag-ulan at pagbaha sa maraming lugar sa bansa kaya naging malawakan ang suspension ng klase sa elementary at high school kahapon. Ayon kay DepEd-NCR Director Elena Ruiz, sinuspendi niya ang klase sa buong Metro Manila habang wala rin pasok ang mga estudyante sa Region 1, Region 2 at Region 3. Hindi rin pinapasok ang mga estudyante sa Calamba, Laguna; Antipolo City, Cavite, Cotabato City at Sultan Kudarat. Sa ibang bahagi naman ng bansa ay mga school officials na ang nagsuspinde ng klase. &amp;nbsp;&amp;nbsp;</body>
<link>http://www.philstar.com/Article.aspx?articleId=699589&amp;publicationSubCategoryId=92</link>
</article>
<article>
<title>PPP kailangan kontra kahirapan, kawalan ng tahanan - PNoy</title>
<author>Ni Rudy Andal</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Kinilala ni Pangulong Noynoy Aquino ang kahalagahan ng public-private partnership (PPP) sa pagresolba sa problema ng bansa sa kahirapan at kawalan ng tahanan ng taumbayan. Ang pahayag ay sinabi ng Pangulong Aquino nang maging guest of honor sa ginawang paglulunsad ng Gawad Kalinga’s Enchanted Farm sa Angat, Bulacan na kasalukuyang ititinatayo para sa tumataas na bilang ng mga Pilipino at maging lugar para sa bagong henerasyon ng mga social entrepreneurs. Ang proyekto ay bahagi ng mga proyektong nakatala sa ilalim ng GK Center for Social Innovation (GK CSI) na naitayo para sa konseptong Bayanihan Economics. Ang GK CSI ang lilikha ng mga gawang Pilipino na mababa lamang ang halaga pero de kalidad na produkto sa pamamagitan ng paggamit ng mga Philippine-grown ingredients na tutulong na mapasigla ang kabuhayan ng mahihirap na mamamayan. Layunin ng proyektong ito na makatulong na ga&amp;shy;wing ang kalahati ng bilang ng mga Pilipino sa pagnenegosyo sa susunod na limang taon at aayuda sa mga mahihirap na komunidad na malinang ang kaalaman, kasanayan tungo sa pag-unlad. Pinasalamatan naman ng Pangulo ang Gawad Kalinga sa pagkakaroon ng &amp;nbsp;ganitong programang “bayanihan” &amp;nbsp;na handang tumulong sa taumbayan na walang kapalit at layunin lamang na matulungan na maisulong ang kabuhayan ng maraming mamamayan laluna ang kapakanan ng mahihirap at mabigyan ng tahanan at sapat na pagkain ang mga nagugutom.&amp;nbsp;&amp;nbsp;</body>
<link>http://www.philstar.com/Article.aspx?articleId=699591&amp;publicationSubCategoryId=92</link>
</article>
<article>
<title>Seguridad kay Aquino kasado na</title>
<author>Nila Ludy Bermudo at Butch Quejada</author>
<date>
<month>June</month>
<day>25</day>
<year>2011</year>
</date>
<body>MANILA, Philippines - Naglatag na ng seguridad ang National Bureau of Investigation (NBI) para sa pagdating sa bansa bukas ni da&amp;shy;ting Police Senior Supt Michael Ray Aquino. Sinabi ni NBI Director Magtanggol Gatdula, nagtalaga siya ng 50 NBI agents para magbigay ng seguridad kay Aquino sa sandaling lumapag na ang sinasakyang eroplano nito sa NAIA. Ayon sa ulat, si Aquino ay isasakay sa eroplano ng Philippine Airlines flight PR 103 galing Los Angeles, California at lalapag sa paliparan dakong alas-4 ng madaling araw. Pinayagan ng US court ang kahilingan ng Philippine government na ma-extradite si Aquino kaugnay sa Dacer-Corbito double murder case.&amp;nbsp; Nakasuot ng bullet-proof vest ang mga NBI agents na gagamit din ng 12 sasakyan. Ikukulong pansamantala si Aquino sa NBI detention cell na pinagkulungan kay da&amp;shy;ting Datu Unsay Mayor Andal Ampatuan Jr. Papayagan din aniya ang visiting hour kay Aquino at maaari siyang dalawin ng kanyang mga abogado ngunit hindi maaaring manatili sa kanyang kuwarto sa loob ng 24 na oras. Sinisiguro ni Gatdula na ligtas si Aquino sa loob ng NBI&amp;nbsp;kahit na siya ay makihalubilo sa mga kapwa preso. &amp;nbsp;&amp;nbsp;</body>
<link>http://www.philstar.com/Article.aspx?articleId=699593&amp;publicationSubCategoryId=92</link>
</article>
<article>
<title>Sino ang 3 pasaway?</title>
<author>Ni Malou Escudero</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Mistulang naging pa&amp;shy;laisipan pa sa mga miyembro ng Gabinete ni Pangulong Aquino kung sino sa kanila ang nagbibigay ng sakit ng ulo sa Pangulo. Bagaman at nilinaw na kahapon ni deputy presidential spokesperson Abigal Valte na posibleng nagbibiro lang ang Pa&amp;shy;ngulo kaugnay sa sinasabi nitong dalawa hanggang tatlong gabinete na pala&amp;shy;ging may dalang bad news, nabanggit din nito na may miyembro ng gabinete na iniisip na posibleng sila ang tinutukoy ni PNoy. Sa panayam ng Radyo ng Bayan, ikinuwento ni Valte na minsan ay nagbiro si National Disaster Risk Reduction and Ma&amp;shy;nagement Council Director Benito Ramos na baka kabilang siya sa sinasabing tatlong nagbibigay ng sakit ng ulo sa Pangulo da&amp;shy;hil palaging tungkol sa disaster ang dala niyang balita. Nilinaw naman agad ni Valte na posibleng hindi naman talaga ang mga hindi pinangalanang mi&amp;shy;yembro ng Gabinete ang sinasabi niyang nagbibigay sa kaniya ng “penitensiya” kundi ang mga bad news na dala ng mga ito. “Parang hindi naman po in reference sa mga cabinet secretary (kundi doon sa bad news),” ani Valte. Pero inamin rin ni Valte na maging siya ay walang clue kung sino ang mga tinutukoy ng Pangulo sa kaniyang pagbibiro. Alam din naman ng Pangulo na hindi palaging good news ang inaasahan niyang ibabalita sa kaniya. Hindi rin tiyak ni Valte kung kasama sa tatlo si Justice Secretary Leila de Lima na palagi umanong nare-reject ang rekomendasyon sa Pangulo.</body>
<link>http://www.philstar.com/Article.aspx?articleId=699901&amp;publicationSubCategoryId=92</link>
</article>
<article>
<title>2 US warship nasa Palawan na</title>
<author>Ni Joy Cantos</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Dumating na sa Pa&amp;shy;la&amp;shy;wan ang dalawang barkong pandigma ng Amerika kaugnay ng isasagawang war games sa susunod na linggo ng Pilipinas at US naval forces sa Sulu Sea malapit sa pinagtatalunang West Philippine Sea (South China Sea). Ayon sa Philippine Navy, magsisimula sa Hunyo 28 ang 17th Cooperation Afloat Readiness and Training (CARAT) na tatagal hanggang sa unang bahagi ng Hulyo ng taong ito. Ang USS Chung-Hoon (DDG 93) na armado ng guided missile at ang USS Howard (DDG 93) ay may kasamang isang USNS “Safeguard” salvage ship na lalahok sa joint military exercises sa pagitan ng US at Phl naval forces. Aabot sa 800 US Navy personnel ang lalahok sa naturang war games. Kabilang sa mga isasagawa sa&amp;nbsp;CARAT ang Visit, Board, Search and Seizure (VBSS) exercises; diver training; salvage operations; joint medical, dental and civic action projects, aircrew familiarization exchan&amp;shy;ges, search and rescue practices, humanitarian assistance at disaster relief missions. Bukod sa Navy per&amp;shy;sonnel, magpapartisipa &amp;nbsp;rin sa CARAT ang US Navy Seabees, US Coast Guard Maritime Safety and Security Team (MSST), US Navy Mobile Security Squadron, US Navy Riverine Forces, Medical Support personnel at P-3C Orion at SH-60 Seahawk aircraft. Ang CARAT ay serye ng bilateral military exercises sa pagitan ng US Navy at Armed Forces mula sa mga bansang kaalyado nito sa Pilipinas, Bangladesh, Brunei, Cambodia, Indonesia, Malaysia, Singapore at Thailand.&amp;nbsp;Kalahok din ang Vietnam sa CARAT.</body>
<link>http://www.philstar.com/Article.aspx?articleId=699902&amp;publicationSubCategoryId=92</link>
</article>
<article>
<title>Panahon gaganda na</title>
<author>Ni Angie dela Cruz</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Unti-unti&amp;nbsp;ng gaganda ang kundisyon ng panahon sa bansa dahil sa paglabas ng bagyong Falcon. Gayunman, sinabi ni Leny Ruiz, forecaster ng PAGASA, sa Metro Manila ay&amp;nbsp;maulap ang kalangitan ngayong Linggo na may pakonti konting pag-ulan at hindi agad maaasahan na lilitaw ang haring araw. Bukod sa Kalakhang Maynila, maulan din anya sa iba pang bahagi ng bansa&amp;nbsp;partikular sa Northern at Central Luzon na maaaring maging ugat ng pagbaha doon&amp;nbsp;dahil kahit na wala na sa bansa si Falcon ay magpapa-ulan naman sa mga lugar na ito ang habagat. Pinayuhan din ni Ruiz ang mga residente ng lalawigan ng Bataan, Pampanga, Bulacan, Zambales, Tarlac, Pangasinan, La Union, Benguet, Mt. Province, Ilocos Sur, Abra, at Ilocos Norte dahil sa banta ng flashfloods at landslides dulot ng mga pag-uulan doon. Hindi rin maaaring maglayag sa karagatan ang mga mangingisda. Sa Lunes, inaasahang bubuti na ang panahon. &amp;nbsp;&amp;nbsp;</body>
<link>http://www.philstar.com/Article.aspx?articleId=699904&amp;publicationSubCategoryId=92</link>
</article>
<article>
<title>329,904 katao apektado ni Falcon</title>
<author>Ni Joy Cantos</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Lumobo na sa 329,904 katao ang apektado ng pananalasa ng bagyong Falcon sa 220 barangay, 27 bayan at 14 lungsod sa National Capital Region, Central Luzon, Southern Tagalog at Bicol Region. Sinabi ni National Disaster Risk Reduction and Management Council (NDRRMC) Executive Director Benito Ramos na sa nasabing bilang ay 15, 621 pamilya o 75,150 katao ang kinakanlong sa may 76 evacuations centers sa mga apektadong lugar. Samantala 15 katao ang nawawala na kinilalang sina Fedelito Muana, Jr., 14, Olongapo City; Rosa Belga Ordan, 54, Ligao City; Antonio Avila Bailon, 40, Catanduanes; Jason Balingit, 16, Catanduanes; Pedro Balingit, 37, Catanduanes; Nestor Tapit Mandasoc, 53, Catanduanes; Jonsy Rodriguez, Catanduanes; Denver Sta. Ines, 2, Catanduanes; Paquito Tabios, 40, Catanduanes; Joselito de los Santos, 39, Camarines Norte; Rolando Sarmiento Tabios, 30, Catanduanes; Joey Mendoza, 20, Camarines Norte; Jenan Mendoza, 18, Camarines Norte; Vicente Rodriguez Tapit, 40, Catanduanes; at Angelica S. Recome, 3, ng Rizal. Sugatan naman si Lily Rose Cesista na biktima ng buhawi sa New Manila, Quezon City noong Biyernes. Iniulat rin ang pana&amp;shy;nalasa ng buhawi sa Brgy. Guintas, Barotac Nuevo sa Iloilo na bahagyang ikinapinsala ng 24 kabahayan habang 25 pa ang tuluyang nasira noong Biyernes din. Naitala naman sa P1.9 milyon ang pinsala sa agrikultura at imprastraktura kung saan sa Central Luzon pa lamang ay nasa P5,210,940. Samantala dahil sa malalakas na mga pag-ulan sa watershed ng Ipo Dam ay tatlo na ang binuksang spillway gates upang magpakawala ng tubig. Sa Marikina City ay mahigit sa 25,000 residente na ang inilikas bunga ng pagtaas ng tubig sa Marikina River. Patuloy naman ang pamamahagi ng relief goods sa mga residenteng apektado ng kalamidad.</body>
<link>http://www.philstar.com/Article.aspx?articleId=699905&amp;publicationSubCategoryId=92</link>
</article>
<article>
<title>Ilang programa ni GMA tinanggalan ng pondo</title>
<author>Ni Malou Escudero</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Inamin kahapon ni deputy presidential spokesperson Abigail Valte na may mga programa ang nakalipas na administrasyon na hindi na nila itinuloy at tinanggalan ng pondo. Sa lingguhang panayam kay Valte sa Radyo ng Bayan, sinabi nito na ni-review lahat ng administrasyon ni Pangulong Aquino ang mga programa ni dating Pa&amp;shy;ngulo at ngayon’y Pampanga Rep. Gloria Arroyo kung saan inalisan nila ng budget at hindi na itinuloy ang mga programa na hindi naman napapakinabangan ng mga mamamayan. Sinabi ni Valte na may mga programang wala namang naibibigay na benepisyo sa mga mamamayan kaya walang dahilan upang ituloy pa ang mga ito. Pero ang mga programang napapakinabangan naman ng mga mamamayan katulad ng conditional cash transfer program o mas kilala ngayon sa 4Ps o &amp;nbsp;Pantawid Pamilyang Pilipino Program ay itinuloy ng Aquino government. Ginawa ni Valte ang paglilinaw matapos banatan ni Arroyo ang diumano’y pagpapahinto ng administrasyong Aquino sa mga sinimulang programa ng kaniyang administasyon. Samantala, sinabi rin ni Valte na dapat irespeto ni Arroyo ang estilo ng pamamahala ngayon ni Aquino. Anya, bawat lider ay may kaniya-kaniyang diskarte lalo na sa pangangasiwa ng budget kung saan ang approach ngayon ng Malaca&amp;ntilde;ang ay “zero budgeting”.&amp;nbsp;&amp;nbsp;</body>
<link>http://www.philstar.com/Article.aspx?articleId=699907&amp;publicationSubCategoryId=92</link>
</article>
<article>
<title>Mga binaha sa MM inikot ni Noy</title>
<author></author>
<date>
<month>June</month>
<day>26</day>
<year>2011</year>
</date>
<body>Personal na binisita kahapon ni Pangulong Aquino ang mga lugar sa Metro Manila na nakaranas ng ma&amp;shy;tinding pagbaha kung saan inuna niya ang Marikina. Maraming residente sa nabanggit na bayan ang inilikas sa evacuation centers dahil sa matinding baha na dala ng bagyong Falcon. Mula sa Caticlan, Aklan kung saan pinangunahan ng Pangulo ang inagurasyon sa iniayos na Caticlan Airport, agad na dumiretso si PNoy sa Brgy. Nangka, Marikina City paglapag sa Villamor Airbase, Pasay City. Ang Pangulo ay sinalubong ni&amp;nbsp;NDRRMC director Benito Ramos na nagbigay ng briefing kaugnay sa lawak ng pinsala ni Falcon. Tinungo ng Pangulo ang Nangka Elementary School kung saan tinatayang nasa 4,000 ang dinalang evacuees. Sinabi ng Pangulo sa mga naratnang residente na iparating sa kinauukulan kung may iba pang problema silang mararanasan at umapela rin ito na sana’y makipagtulungan sa gobyerno ang mga naapektuhan. Inaasahang tutuloy din ang Pangulo sa Malabon kung saan marami rin ang inilikas sa mga evacuation centers dahil sa baha. (Malou Escudero)</body>
<link>http://www.philstar.com/Article.aspx?articleId=699908&amp;publicationSubCategoryId=92</link>
</article>
<article>
<title>'PNoy walang nadatnan sa Malaca&amp;ntilde;ang'</title>
<author></author>
<date>
<month>June</month>
<day>26</day>
<year>2011</year>
</date>
<body>“There is nothing left at home!” Ito ang sagot kahapon ni deputy presidential spokesperson Abigal Valte kaugnay sa banat ni dating pangulo at ngayon ay Pampanga Rep. Gloria Arroyo na mistulang wala namang tao sa Malaca&amp;ntilde;ang. Ayon kay Valte, wala naman talagang nadatnan si Pangulong Aquino sa pagpasok nito sa Malaca&amp;ntilde;ang dahil inubos na ng nagdaang administrasyon ang pondo. “Pagdating po namin, there’s nothing left at home,” pahayag ni Valte. Mistulang inakusahan pa ni Valte ng panggagaya ng linya si Arroyo dahil ang sinasabi umano nitong “nobody is home” ay ginaya lamang sa isang kolumnista. Ayon kay Valte, ng pumasok ang administrasyong Aquino sa Malaca&amp;ntilde;ang, halos ubos na ang calamity fund ng gobyerno na ginamit ng nakaraang administrasyon sa ibang programa at hindi sa kalamidad. Maituturing din uma&amp;shy;nong “tip of the iceberg” o isang bahagi lamang ang pagkawaldas ng calamity fund dahil pati sa ibang departamento ng gobyerno ay naubos ang pondo. Ayon kay Valte, totoo ang sinasabi ng dating pangulo na walang tao sa Malaca&amp;ntilde;ang na magbibigay ng libo-libong cash para sa mga kaalyado. Tiniyak naman ni Valte na nakahanda ang Palasyo na salagin ang anumang banat pa na ibabato ni Arroyo sa kasalukuyang administrasyon. Matagal na umano nilang sinasalag ang banat ng mga kaalyado ni Arroyo at nakahanda sila na sagutin anuman ang ibabanat na manggagaling mismo sa dating pangulo. (Malou Escudero)</body>
<link>http://www.philstar.com/Article.aspx?articleId=699911&amp;publicationSubCategoryId=92</link>
</article>
<article>
<title>Underemployment bumaba sa Caloocan</title>
<author></author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Dahil sa ipinakikitang sipag at dedikasyon sa trabaho ni Caloocan City Mayor Enrico “Recom” Echiverri ay naibaba nito ang underemployment sa lungsod na naging dahilan din upang makilala ang siyudad bilang isa sa “most business friendly city”. Base sa nakalap na impormasyon sa Labor Industrial Relation Office (LIRO) ng Caloocan City, bumaba sa 12% ang underemployment sa lungsod kumpara sa 20% bago pa maging alkalde ng siyudad si Echiverri mahigit pitong taon na ang nakalilipas. Ayon kay Echiverri, maraming mga negosyante ang pumapasok ngayon sa lungsod dahil na rin sa tiwala ng mga ito sa kasalukuyang administrasyon bukod pa ang pagkakaroon ng maayos na peace and order sa buong Caloocan City. Bukod dito, patuloy din ang ginagawang job fairs ng pamahalaang lungsod kung saan ay umabot na sa 114,061 aplikante ang nabigyan ng trabaho at inaasahan pa na lalo itong tataas dahil na rin sa tuloy-tuloy na programa ni Echiverri laban sa kahirapan.</body>
<link>http://www.philstar.com/Article.aspx?articleId=699914&amp;publicationSubCategoryId=92</link>
</article>
<article>
<title>Mabagal na rolbak pinasisilip ng transport group sa Kamara</title>
<author>Ni Angie dela Cruz</author>
<date>
<month>June</month>
<day>26</day>
<year>2011</year>
</date>
<body>MANILA, Philippines - Hiniling ng militanteng transport group na Pinagkaisang Samahan ng mga Tsuper at Operators nationwide (Piston) sa mga mambabatas sa Kamara na imbestigahan ang delayed at overdue na pagkakaroon ng rolbak sa presyo ng mga produktong petrolyo. Sinabi ni Piston Secretary General George San Mateo, nagkaroon ng rolbak na P1.75 sa diesel, P2 sa kerosene at 75 cents sa gasolina nitong Biyernes pero noong nakaraang linggo pa bumaba ang World Oil prices&amp;nbsp;na $91 kada bariles. Binigyang diin ni San Mateo na dapat sana ay noon pang Hunyo 21 nagkaroon ng rolbak pero sa halip ay nagtaas ang mga oil companies noong araw na ito ng 25 sentimos sa presyo ng diesel at kerosene, patunay na kapag pababa ang langis sa world market ay nagtataas pa at dinidelay oil price rollback. Anya, malinaw na overpricing ito na dapat imbestigahan ng Kongreso dahil walang kredibilidad ang Department of Energy (DOE) na mag-imbestiga dito. Hiniling din ng Piston sa Kongreso na madaliin na ang deliberasyon sa House bill 4317 at 4355 ng Anakpawis at Bayan Muna partylist na nagpapanukala ng pagbasura sa oil deregulation law.</body>
<link>http://www.philstar.com/Article.aspx?articleId=699915&amp;publicationSubCategoryId=92</link>
</article>
<article>
<title>Sinitch sila?</title>
<author></author>
<date>
<month>June</month>
<day>26</day>
<year>2011</year>
</date>
<body>.</body>
<link>http://www.philstar.com/Article.aspx?articleId=700013&amp;publicationSubCategoryId=92</link>
</article>
<article>
<title>Michael Ray nandito na</title>
<author>Nina Butch Quejada, Doris Franche at Ludy Bermudo</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Matapos ang 10 taon, nakabalik na sa bansa si dating Police&amp;nbsp; Sr. Supt. Michael Ray Aquino upang sagutin ang umano’y kan&amp;shy;yang partipasyon at nalalaman sa pamamaslang sa veteran publicist na si Salvador “Bubby” Dacer at driver nitong si Emma&amp;shy;nuel Corbito noong Nob&amp;shy;yembre 2000. Kasama ang ilang ahente ng National Bureau of Investigation (NBI), nakaposas na dumating si Aquino sa NAIA Terminal 2 dakong&amp;nbsp;alas-6:47 kahapon ng umaga sakay ng Phi&amp;shy;lippine Airlines (PAL) flight 103 mula sa California at diniretso sa NBI headquarters habang naka-escort ang convoy ng may 100 NBI agents. Iginiit niya sa inihandang statement sa media na wala siyang kinalaman sa Dacer-Corbito double murder at isa siyang ino&amp;shy;sente at walang kinalaman sa kaso. Agad ding inabsu&amp;shy;welto ni Aquino sina dating&amp;shy; Pangulong Joseph Estrada at Sen. Panfilo Lacson sa&amp;nbsp;Dacer-Corbito case. “Gusto ko pong malaman ng sambayanang Pi&amp;shy; lipino na wala pong utos sa akin si President Joseph Ejercito Estrada o si Senator Panfilo M. Lacson to kidnap, harm and/or murder anyone specifically Mr. Salvador Dacer and Mr. Emmanuel Corbito. Wala na po akong maidaragdag, dahil wala po akong karagdagang ka&amp;shy;alaman,” ani Aquino sa kaniyang press statement. Kaugnay ito sa pagkakasangkot kay Lacson na nagsabwatan umano sa pagpatay sa dalawa habang isang “Bigote” ang tinukoy din na mastermind, base sa naging testimonya ni dating Police Supt. Cezar Mancao. Giit pa ni&amp;nbsp;Aquino, ha&amp;shy;bang nasa New Jersey, nagbigay na rin siya ng&amp;nbsp;affidavit noong Agosto 9, 2010, na nililinis niya ang pangalan ni Lacson sa&amp;nbsp;naturang twin killings na taliwas sa testimonya ni&amp;nbsp;Mancao na inutos umano&amp;nbsp;ng dating PNP&amp;nbsp;chief na patayin ang isang “Delta” at “Bero.” Nakasaad sa affidavit ni Mancao noong Pebrero 13, 2009 na ang “Delta” ay si Dacer habang si &amp;nbsp;“Bero” ay si dating&amp;nbsp;Police general Reynaldo Berroya, na sinasabing mortal umanong kaaway ni Lacson. Inamin naman ni Aquino na masaya siya na nakabalik na siya sa bansa pero malungkot din dahil naiwan niya sa Amerika ang kaniyang mag-ina dahil nag-aaral doon ang kanilang nag-iisang anak. Gayunman, naniniwala si Aquino na ito na ang pagkakataon niya na linisin ang pangalan at patunayan sa korte ang pagiging inosente. Idinaan muna sa me&amp;shy;dico-legal examination si Aquino tulad ng ordinar&amp;shy;yong suspect, bago dinala sa detention cell na pinagkulungan kay dating Datu Unsay Mayor Andal&amp;nbsp; Ampatuan Jr. Maari di umanong bumisita ang mga abugado ni Aquino sa selda nito su&amp;shy;balit di papayagang manatili sa loob ng 24 oras.&amp;nbsp; Pamilya Dacer may apela kay Michael Ray Umape&amp;shy;la naman kay Aquino ang&amp;nbsp;abogado&amp;nbsp;ng pamilya Dacer na sabihin na ang kanyang nalalaman&amp;nbsp;upang makamit na ng bawat isa ang&amp;nbsp;hustisya. Ayon kay Atty. Demetrio Custodio, naniniwala siyang&amp;nbsp;may nalalaman si Aquino sa kaso lalo’t siya pa ang&amp;nbsp; hepe ng nabuwag na Presidential Anti-Organized Crime Task Force (PAOCTF) nang mangyari ang pamamaslang kina Dacer at&amp;nbsp; Corbito. “We’ve always been saying that what Michael Ray Aquino knows is important to the solving of the case. Siya ang pinakamataas na opisyal ng PAOCTF. Sigurado kami na meron siyang nalalaman,” ani&amp;nbsp;Custodio. Hindi rin&amp;nbsp; kumbinsido si Custodio sa pahayag ni Aquino na walang nag-utos sa kanya na i-neutralize si Dacer dahil maging siya ay madadawit sa kaso. “How can you force anyone to tell the truth when telling the truth will incriminate him? Hindi pwedeng multo ang gumawa nyan,” dagdag pa ni&amp;nbsp;Custodio.&amp;nbsp;</body>
<link>http://www.philstar.com/Article.aspx?articleId=700232&amp;publicationSubCategoryId=92</link>
</article>
<article>
<title>Oil firms nag-rollback</title>
<author>Ni Danilo Garcia</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Nakatanggap ng bahagyang luwag sa presyo ng petrolyo ang mga motorista makaraang limang kumpanya ng langis ang magbaba ng halaga sa kanilang mga produkto kahapon. Dakong alas-12:01 ng hatinggabi nang pangunahan ng Pilipinas Shell at Seaoil Petroleum ang pagtapyas ng P1.75 kada litro sa presyo ng diesel, P2 sa kerosene at mas mababa na P.75 sentimos sa premium&amp;shy;, unleaded at regular gasoline. Sinundan ito dakong alas-6 ng umaga ng Chevron Philippines, Eastern Petroleum at Phoenix sa kaparehong halaga habang ang independent oil player na Flying V ay nagbaba ng mas maliit na halaga na P1.50 sa diesel at P.50 sa gasolina. Muling ikinatwiran ng mga kumpanya ng langis ang galaw ng presyo ng petrolyo sa internasyunal na merkado na dahilan ng kanilang rollback. Bago ang rollback, umaabot na sa P 1.75 kada litro&amp;shy; ang naitataas sa presyo ng diesel, P.80 sentimos sa gasolina at P1.55 sa kerosene sa buong buwan ng Hunyo.</body>
<link>http://www.philstar.com/Article.aspx?articleId=700233&amp;publicationSubCategoryId=92</link>
</article>
<article>
<title>Rep. GMA hinamon ni Abad</title>
<author>Ni Rudy Andal</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Hinamon ng Palasyo si dating Pangulo at Pampanga Rep. Gloria Macapagal-Arroyo na ilantad ang sinasabi nitong ‘gains’ na iniwan ng kanyang nakaraang administrasyon. Sinabi ni Budget Secretary Florencio Abad, maliit na budget lamang ang ginagamit ng Aquino administration at nagtataka siya sa pahayag ni Rep. Arroyo na isang malusog na ekonomiya daw ang kanyang naiwan. Aniya, nang maupo sa poder ang Aquino government noong July 2010 ay 40% na lamang ng P1.541 trilyong budget ang naiwan ni Mrs. Arroyo. Ipinagmalaki pa ni Abad, nagawang maibaba sa 3.5% ng Aquino government ang deficit ng GDP sa pagtatapos ng 2010.</body>
<link>http://www.philstar.com/Article.aspx?articleId=700234&amp;publicationSubCategoryId=92</link>
</article>
<article>
<title>US sa China: Tigilan na ang pagpapakita ng puwersa</title>
<author>Ni Ellen Fernando</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Nanawagan na ang Estados Unidos sa China na tigilan na ang pagpapakita ng puwersa at ibaba ang tensyon sa South China Sea sa pamamagitan ng isang dayalogo upang maiwasan ang ba&amp;shy;ngayan sa Southeast Asia. Sa report ng Agence France Presse, sinabi ni US Asst. Sec. State of East Asia and Pacific Affairs Curt Campbell na nais ng US na bumalik sa normal ang sitwasyon sa South China Sea o West Philippine Sea. “We want tensions to subside. We have a strong interest in the maintenance in peace and stabi&amp;shy;lity, and we are seeking a dialogue among all of the key players,” ani Campbell sa isang pulong sa Honolulu, Hawaii na dinaluhan din ng China. Una na ring kinontra ng China ang pakiki&amp;shy;alam ng US sa territorial dispute sa South China Sea at nanawagan sa mga clai&amp;shy;mants na huwag hihi&amp;shy;ngi ng tulong sa Amerika dahil lalo lamang umanong makagugulo o magiging kumplikado ang sitwasyon sa Spratlys. Ayon naman&amp;nbsp; kay Chinese vice foreign minister Cui Tiankai,&amp;nbsp; magiging kumplikado lamang sa sit&amp;shy;wasyon sa South China Sea ang pagbibigay ng suporta ng US sa mga claimants. Sinabi ni Cui na dapat ay limitahan ng US ang pagbibigay ng suporta sa ilang claimants dahil la&amp;shy;lakas lamang ang loob ng mga ito at posibleng lalong magkaroon ng pro&amp;shy;vocative action.</body>
<link>http://www.philstar.com/Article.aspx?articleId=700235&amp;publicationSubCategoryId=92</link>
</article>
<article>
<title>Insurance para sa OFWs</title>
<author>Ni Danilo Garcia</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Makatitiyak na ang mga OFWs na may benepisyo silang matatanggap&amp;nbsp;o ang kanilang pamilya kung may masamang mangyaring sa kanila matapos lumagda sa isang memorandum of agreement ang Fortune Life Insurance Company, Inc. (FLIC) at Passenger Accident Management and Insurance Agency, Inc. (PAMI), sa Makati City. Sa kasunduan, magsisilbing provider ng natural death benefit ang Fortune Life habang ang PAMI ang bahala sa insurance management at administration. Magtutulungan ang mga ito sa pagtugon sa man&amp;shy;datory insurance coverage requirement sa mga agency-hired migrant worker. Sa patakaran ng Insurance Commission, ang bawat migrant worker na ide-deploy ng recruitment/manning agency ay dapat mayroong compulsory insurance contract nang walang babayaran ang manggagawa. Malinaw din sa regulasyon na ang mandatory insurance coverage ng mga OFW ay hindi katulad ng ordinary at usual insurance contracts na ibinibigay ng ilang insurance providers sa Pilipinas. Ang MOA signing ay pinangunahan nina Melecio Malilin, pangulo ng Philippine Charter; Evelyn Carada, executive vice president at general manager ng Fortune Life; Arnold Cabangon, presidente ng Fortune Life; Eduardo Atayde, Chairman of the Board ng PAMI at Angelo Antonio Buendia, Operations Manager ng PAMI.</body>
<link>http://www.philstar.com/Article.aspx?articleId=700236&amp;publicationSubCategoryId=92</link>
</article>
<article>
<title>LTO nagbayad sa kumpanyang walang kontrata, kinuwestiyon</title>
<author>Ni Butch Quejada</author>
<date>
<month>June</month>
<day>27</day>
<year>2011</year>
</date>
<body>MANILA, Philippines - Kinuwestyon ng Fe&amp;shy;de&amp;shy;&amp;shy;ration of Jeepney Ope&amp;shy;&amp;shy;rators and Drivers Ass&amp;shy;o&amp;shy;&amp;shy;ciation of the Philippines (Fejodap) kung bakit na&amp;shy;babayaran ng Land Transportation Office (LTO) ang Mega Corporation sa serbisyo nito sa ahensiya sa paggawa ng drivers license gayung wala naman itong kontrata. Ikinatwiran ni Zeny Maranan, pangulo ng Fejodap, may 250,000 strong members nationwide, na kung ang Mega Corp. na walang kontrata ay nababayaran ng LTO, mas kailangang baya&amp;shy;ran nito ang serbisyo ng Strad&amp;shy;com Corp. dahil may kontrata ito sa ahensiya bilang IT provider. Nababahala si Maranan na kung ipagpi&amp;shy;pilitan ni LTO Chief&amp;nbsp; Vir&amp;shy;gie Torres na huwag bayaran ang Stradcom at tumigil amng serbisyo ng Stradcom ay balik sa makinilya ang proseso ng papeles sa LTO&amp;nbsp;at sila umano ang unang apektado dahil tiyak ti&amp;shy;tindi na naman umano ang red tape. Nanawagan si Mara&amp;shy; nan kay incoming&amp;nbsp; DOTC Secretary Mar Roxas na kastiguhin si Torres dahil mistulang isa na siya sa sinasabing sakit ng ulo ng Pangulo. Pinarating din nito kay Pangulong Aquino na pakinggan naman ang saloobin ng transport group pagdating sa sistema ng pamamalakad sa LTO ni Torres dahil sila ang mga stakeholders na nakakaramdam ng mga hindi umano magandang gi&amp;shy;na&amp;shy;gawa ni Torres sa LTO.</body>
<link>http://www.philstar.com/Article.aspx?articleId=700238&amp;publicationSubCategoryId=92</link>
</article>
<article>
<title>Michael Ray Aquino itutumba</title>
<author>Nina Ludy Bermudo, Rudy Andal at Malou Escudero</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Nangangamba si dating Police Senior Superintendent Michael Ray Aquino na isusunod siyang itutumba kasunod ng pagbalik niya sa Pilipinas mula sa maraming taong pagtatago sa United States. Dahil dito, pormal na hiniling ni Aquino sa Manila Regional Trial Court Branch 18 na payagan siyang manatili sa panga&amp;shy;ngalaga ng National Bureau of Investigation. Kabilang si Aquino sa idinadawit sa pagdukot at pagkakapaslang sa publicist na si Salvador Dacer at driver nitong si Emmanuel Corbito noong taong 2000. Sinabi ng abogado ni Aquino na si Simonette Sibal Pulido na hinihiling nilang manatiling nakakulong ang kanyang kliyente sa NBI sa halip na ilipat sa Manila City Jail na naunang inirekomenda ni Department of Justice Secretary Leila de Lima. Inamin ni Pulido na walang ispesipikong banta sa buhay ni Aquino sa ngayon pero nangangamba sila sa seguridad nito kung ililipat ito sa ibang kulungan. “Isang decorated police officer si Aquino. Siya ang responsable sa mga (pagsugpo) sa maraming syndicated kidnapping, napakulong niya iyon. Maaarng merong totoong banta sa kanyang kaligtasan kung ikukulong siya sa city jail,” paliwanag ni Pulido. Sinabi naman ni NBI spokesman Cecilio Zamora na mananatili si Aquino sa punong-himpilan ng NBI sa Maynila hangga’t walang kautusan ang korte na ikulong siya sa ibang lugar. Dumating kamakalawa ng umaga si Aquino sa Ninoy Aquino International Airport Terminal 2 at dinala sa NBI headquarter. Kabilang si Aquino sa itinuturing na mga “bata” ni Senador Panfilo Lacson na isang suspek sa kaso hanggang sa idismis ito kamakailan ng Court of Appeals&amp;nbsp;at pinawalambisa ang arrest warrant laban dito. Si Lacson na dating hepe ng Philippine National Polie ang pinuno rin ng dating Presidential Anti-Organized Crime Task Force at nasangkot sa pagpatay kina Dacer at Corbito. Samantala, sa Naga City, Cebu, nilinaw kahapon ni Pangulong Benigno Aquino III na hindi niya kamag-anak si dating Police Supt. Michael Ray Aquino. Sinabi ni Pangulong Aquino na naniniwala din siya na walang “VIP” treatment na makukuha ang dating pulis sa ilalim ng kanyang administrasyon. Aniya, ang natitiyak lamang niya ay magkakaroon ito ng patas ng paglilitis upang maipagtanggol ang kanyang sarili sa hukuman kaugnay sa Dacer-Corbito double murder case. &amp;nbsp;“Ang tanging VIP treatment siguro na masasabi nakuha ni Michael Ray ay nang sinundo pa siya sa Estados Unidos pero ito ay bahagi ng extradition nito,” giit pa ng Pangulo. Maging si dating Pangulong Joseph Estrada ay nais na ring malaman kung sino ang mastermind sa Dacer-Corbito double murder case upang magkaroon na ng closure ang nasabing kaso. Ito ang sinabi kahapon ni Senate Pro-Tempore Jose “Jinggoy” Estrada kaugnay sa pagbabalik sa bansa ni dating police officer Michael Ray Aquino. Ayon kay Estrada, hindi lamang ang kanilang pamilya ang nagnanais matapos na ang nasabing kaso kundi maging ang buong sambayanan. “Yes! (gusto na nilang magkaroon ng closure ang kaso). Siyempre hindi lang ang pangulo ang interesado dyan kundi pati ang buong taumbayan.. buong bansa interesadong malaman ang mastermind sa pagpatay dun sa dalawa. Maging ako man ay interesado bilang senador na malaman kung sino talaga ang mastermind,” pahayag ni Estrada. Inamin rin ni Estrada na ikinatuwa ng kanilang pamilya ang pagsasalita ni Aquino kung saan nilinis nito ang pangalan ng kaniyang ama at ni Lacson.</body>
<link>http://www.philstar.com/Article.aspx?articleId=700464&amp;publicationSubCategoryId=92</link>
</article>
<article>
<title>Pagkumpara kina Pacquiao at Rizal kinontra ng solons</title>
<author>Ni Gemma Garcia</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Hindi pabor ang ilang mambabatas na ihalintulad at ideklarang National Hero si Pambansang Ka&amp;shy;&amp;shy;mao at Sarangani Rep. Manny Pacquiao sa Pambansang bayani ng Pilipinas na si Dr. Jose Rizal. Ito ang reaksyon ng mga kongresista sa survey ng Pulse Asia na nagsasaad na 2.8 porsiyento ng mga Pilipino ang naniniwalang dapat na ituring na isang buhay na bayani ang kongresista. Ipinaliwanag naman ni Gabriela party list Rep. Emmi de Jesus na hindi siya sang-ayon sa survey kung saan mas mataas dapat &amp;nbsp;ang pamantayan sa pagpili ng magiging bayani. Hindi rin sang ayon dito si &amp;nbsp;Citizen’s Battle Against Corruption party list Rep. Sherwin Tugna &amp;nbsp;sa nasabing usapin na, bagaman proud umano ang mga Pilipino sa pagiging boksingero nito at nagbigay ng karangalan sa bansa, hindi pa rin ito maa&amp;shy;ring ihalintulad kay Rizal na nagpalaya sa Pilipinas mula sa pagkakasakop ng mga dayuhan. Ganito rin ang pananaw nina &amp;nbsp;Yakap party list Rep. Jane Lopez-Castro, Negros Occidental Rep. Alfredo Benitez at Akbayan Rep. Kaka Bag-ao na nagsabing maari namang maging natio&amp;shy;nal artists si Pacquiao subalit hindi ang isang national hero. Ang nasabing survey ay isinagawa noong Mayo 21 hanggang Hunyo 4 ng taong kasalukuyan kung saan&amp;nbsp;&amp;nbsp;tinatayang 6% ng mga respondents mula sa Visayas ang pumili kay Pacquiao bilang national hero, na sinundan ng 3.8% sa Mindanao, 1.5% sa Luzon at 0.7% naman sa&amp;nbsp;&amp;nbsp;Metro Manila. Bukod kay&amp;nbsp;Pacquiao, kabilang din sa tinukoy bilang national heroes sina Andres Bonifacio (1.9%), da&amp;shy;ting Senador Benigno “Ninoy” Aquino Jr. (1.7%); Pangulong Benigno “Noynoy” Aquino III (1.7%): dating Pangulong Corazon Aquino (1%) at Emilio Aguinaldo (1%). &amp;nbsp;&amp;nbsp;</body>
<link>http://www.philstar.com/Article.aspx?articleId=700465&amp;publicationSubCategoryId=92</link>
</article>
<article>
<title>Anak ni FVR pumanaw</title>
<author>Ni Rudy Andal</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Isang anak na babae ni dating Pangulong Fidel V. Ramos ang pumanaw kahapon sa Medical City sa Pasig, ayon sa imporman&amp;shy;teng malapit sa dating presidente. Napaulat na bandang ala-1:00 ng madaling-araw nang mamatay dahil sa sakit na lung cancer si Josephine ‘Jo’ Martines Ramos na isang singer at asawa ng aktor na si Lloyd Samartino. Dati nang naoperahan ang batang Ramos para malunasan ang kanser pero hindi ito nakatulong. Inilagak ang kanyang labi sa Kamagong Chapel ng Funeraria Paz sa Sucat, Para&amp;ntilde;aque City. Ayon sa isang ulat, naghiwalay noong 2004 sina Lloyd at Jo. Meron silang isang anak. Lima ang anak na babae ni G. Ramos sa asawang si Amelita. Samantala, nagpaha&amp;shy;yag ng pakikiramay si Pangulong Benigno Aquino III kina da&amp;shy;ting Pangulo at Mrs. Ramos dahil sa pagpanaw ng kanilang anak. “Ang pagmamahal at ta&amp;shy;gumpay ni Ms. Ramos sa mu&amp;shy;sika ay isang testimonya ng damdamin sa musika na namana niya sa kanyang ina; at sa athletics, lumahok siya sa national team na nagbigay ng parangal sa bansa sa SEA Games noong 1970s,” sabi ni Aquino. &amp;nbsp;&amp;nbsp;</body>
<link>http://www.philstar.com/Article.aspx?articleId=700466&amp;publicationSubCategoryId=92</link>
</article>
<article>
<title>16 pang bagyo inaasahan</title>
<author>Ni Angie dela Cruz</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - May 16 pang mga bagyo ang maaaring tumama sa bansa&amp;nbsp; hanggang sa pagtatapos ng taong 2011. Ayon sa Philippine Atmospheric Geophysical and Astronomical Services Administration (PAGASA), may kabuuang 21 hanggang 22 ang bagyong tatama sa bansa ngayong taong ito at may anim na bagyo na ang tumama sa bansa na ang pinakahuli ay ang bagyong Falcon. Sa&amp;nbsp;ngayon ay wala namang nakikitang senyales na may isa na namang bagyo na tatama sa bansa makaraang lumisan si Falcon na nag-iwan ng tatlong patay at P152.711 milyong pinsala sa mga ari-arian. Ang anim na bagyo na tuma&amp;shy;ma na sa bansa ngayong taon ay ang mga bag&amp;shy;yong Amang,&amp;nbsp;Bebeng,&amp;nbsp;Chedeng;&amp;nbsp;Dodong;&amp;nbsp;Egay at&amp;nbsp; Falcon. Samantalang kapag may mga ba&amp;shy;gong&amp;nbsp;bagyo na tatama sa bansa ito ay ta&amp;shy;tawaging Goring, Hanna,&amp;nbsp;Ieeng,&amp;nbsp;Juaning,&amp;nbsp;Kaba&amp;shy;yan,&amp;nbsp;Lando,&amp;nbsp;Mina, Nonoy,&amp;nbsp;Onyok,&amp;nbsp;Pedring,&amp;nbsp;Quiel,&amp;nbsp;Ramon, Sendong,&amp;nbsp;Tisoy,&amp;nbsp;Ursula at Viring. &amp;nbsp;&amp;nbsp;</body>
<link>http://www.philstar.com/Article.aspx?articleId=700467&amp;publicationSubCategoryId=92</link>
</article>
<article>
<title>Aquino nagpasalamat sa China</title>
<author>Ni Rudy Andal</author>
<date>
<month>June</month>
<day>28</day>
<year>2011</year>
</date>
<body>NAGA CITY, Cebu ,Philippines &amp;nbsp;– Nagpasalamat si Pangulong Benigno Aquino III sa paniniguro ng China na wala itong balak na sakupin ang pinagtatalunang Spratly island. Sinabi ni Pangulong Aquino sa media interview dito na naniniwala siyang malulutas ang sigalot sa Spratly island sa pamamagitan ng dialogue. Pero sa kabila ng pagpapasalamat ni PNoy, ilang sektor daw ang nagdududa, kasi, bakit naglabas ng pahayag ang China ng ganitong paniniguro na wala silang balak na sakupin ang Western Philippine Sea kung saan ay naroroon ang pinagtatalunang Spratly island. &amp;nbsp;&amp;nbsp;</body>
<link>http://www.philstar.com/Article.aspx?articleId=700468&amp;publicationSubCategoryId=92</link>
</article>
<article>
<title>GMA project babaguhin</title>
<author>Ni Rudy Andal</author>
<date>
<month>June</month>
<day>28</day>
<year>2011</year>
</date>
<body>NAGA CITY, Cebu ,Philippines —Inihayag kahapon ni Pangulong Benigno Aquino III na plano niyang baguhin ang ‘nautical highway’ project ni dating Pangulong Gloria Macapagal-Arroyo. Sinabi ng Pangulo na mayroong grupo na nagpapanukala na baguhin ang ‘nautical highway’ na unang inilunsad ng Arroyo government. Wika pa ni Aquino, sa ilalim ng ginagawang pag-aaral ay mababawasan daw ang travel time sa pagbiyahe sa barko sa pamamagitan ng bagong nautical highway kung saan ay magiging 15 oras na lamang ang biyahe mula sa kasalukuyang 3 araw mula Maynila hanggang Mindanao. &amp;nbsp;&amp;nbsp;</body>
<link>http://www.philstar.com/Article.aspx?articleId=700469&amp;publicationSubCategoryId=92</link>
</article>
<article>
<title>Pangalawang SONA ni PNoy pinaghahandaan</title>
<author>Nila Gemma Garcia at Butch Quejada</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Sinimulan na ng Kamara ang paghahanda sa ikalawang State of the Nation Address (SONA) ni Pangulong Benigno “Noynoy” Aquino III sa Hulyo 25 ng taong kasalukuyan. Bagama’t isang buwan pa bago ang ikalawang SONA ng Pangulo, &amp;nbsp;kasabay ng pagbubukas ng second regular session ng 15th Congress, sinimulan na kahapon &amp;nbsp;ang maagang preparasyon ng&amp;nbsp;&amp;nbsp;technical working group ng Kamara. Sa nasabing pagpupulong, binigyan ang mga mamamahayag ng kani-kaniyang lugar na pananatilihan sa panahon ng naturang programa. Layunin umano nito na hindi na maulit ang ilang aberya noong unang SONA ni Pangulong Aquino, kung saan mula sa parking area, gallery at lobby ay hindi nasunod ang ilang plano dahil sa dami ng taong dumalo at nakipagsiksikan sa mga lugar na itinuturing na restricted areas. Nabatid na mula sa dapat na 2,000 lamang na bilang ng bisita ay umabot ito ng mahigit doble, kung saan ang ilan ay binigyan na lamang ng mga karagdagang upuan para ma-accommodate sa venue.</body>
<link>http://www.philstar.com/Article.aspx?articleId=700470&amp;publicationSubCategoryId=92</link>
</article>
<article>
<title>Mikey Arroyo naghain ng counter-affidavit sa tax case</title>
<author>Ni Ludy Bermudo</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Humarap na si Ang Galing Pinoy partylist Re&amp;shy;presentative Mikey Arroyo sa isinagawang preliminary investigation sa Department of Justice (DOJ) sa kasong tax evasion laban sa kanya na isinampa ng Bureau of Internal Re&amp;shy;venue (BIR). Kasama ni Arroyo sa paghahain ng counter-affidavit ang counsel na si Atty. Rui&amp;nbsp;Rondain, sa panel of prosecutors na pinangungunahan ni State Prosecutor Lagrimas Agaran. Nakasaad sa kontra-salaysay ni Arroyo na dapat na ibasura na lamang ng DOJ ang reklamo dahil sa kawalan ng merito dahil mali umano ang pagkuwenta ng BIR hinggil sa kaniyang binayarang buwis. Kumpiyansa si Arroyo na malulusutan niya ang naturang kaso dahil may mga ebidensiya siya na magpapatunay&amp;nbsp;na binayaran niya ang naturang buwis mula 2002 hanggang 2009 na ayon sa BIR ay nagkakahalaga ng P73-milyon. Sa pagtatapos ng pag&amp;shy;dinig, inatasan ng panel si Arroyo at ang BIR na maghain ng mga certified true photo&amp;shy;copies ng mga ebidensiya o annexes&amp;shy; na naka-attach sa complaint at counter affidavit. Itinakda ang susunod na pagdinig sa DOJ sa darating na Hulyo 7, 2011 dakong alas-2 ng hapon.</body>
<link>http://www.philstar.com/Article.aspx?articleId=700471&amp;publicationSubCategoryId=92</link>
</article>
<article>
<title>Lolong OFW nakaligtas sa kamatayan</title>
<author>Ni Butch M. Quejada</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Isang lolong Overseas Filipino Worker (OFW)&amp;nbsp;ang nakaligtas sa kamatayan makaraang mawalan ng malay at bumagsak sa sahig ng departure lobby ng Ninoy Aquino International Airport (NAIA) noong Sabado ng gabi. Binigyan ng kaukulang lunas si&amp;nbsp;Noel Rodriguez Malicay, 55, na aalis sana papuntang Dubai. Ayon sa mga medical doctor na umasikaso kay Malicay, nasa zero blood pressure at pulse rate ito ng lapatan nila ng lunas. Isinailalim nila si Malicay sa automated external defibrillator (AED) ng anim na beses at nang magbalik ang kanyang ulirat ay itinakbo ito sa San Juan de Dios hospital.</body>
<link>http://www.philstar.com/Article.aspx?articleId=700472&amp;publicationSubCategoryId=92</link>
</article>
<article>
<title>'Agent' ng ISAFP inireklamo sa panunutok ng baril</title>
<author>Ni Danilo Garcia</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Kulungan&amp;nbsp;ang binagsakan ng isang lalaki na nagpakilalang civilian agent umano ng Intelligence Service of the Armed Forces of the Philippines (ISAFP) makaraang ireklamo ng panunutok ng baril at hindi pagbabayad ng pasahe sa sinakyang taxi, kamakalawa ng gabi sa Pasay City. Kasong grave threats ang isinampa ng pulisya sa Pasay City Prosecutors Office laban kay Marlon Francisco, 40, ng Manggahan St., Merville, Pasay City makaraang ireklamo ng taxi driver na si Renato Cabreros, 40,&amp;nbsp;ng France Ville Subdivision, Camarin, Caloocan City. Sa reklamo ni Cabreros sa Pasay Police, sumakay sa kanyang minamanehong Blue-Cab Taxi (UVG-809) ang suspect sa Baclaran, Para&amp;ntilde;aque City dakong alas-9 ng gabi at nagpahatid sa Merville. Pagsapit pa lamang sa West Service Road ay nagkaroon na ng hindi pagkakaunawaan ang dalawa kaya’t pinababayaran na lamang ni Cabreros ang pasahe batay sa itinakbo ng metro at pinabababa na niya ng taxi ang suspek. Sa halip na bumaba, nagbunot umano ng kanyang kalibre .45 baril si Francisco kaya’t sa takot na baka siya barilin ay nagtatakbong palabas si Cabreros at kaagad na humingi ng saklolo sa mga nagrorondang barangay tanod. Ang mga tanod naman ang tumawag ng mga pulis na nagresulta sa pagkakadakip sa umano’y lasing na ISAFP agent. Itinanggi naman ni Francisco ang akusasyon laban sa kanya ng taxi driver kabilang ang panunutok ng baril.&amp;nbsp;Sinabi nito na hindi umano makatwiran na basta na lamang siya ibaba ni Cabreros at pabayaran ang metro. &amp;nbsp;&amp;nbsp;</body>
<link>http://www.philstar.com/Article.aspx?articleId=700473&amp;publicationSubCategoryId=92</link>
</article>
<article>
<title>2 lolo sangkot sa kasong rape</title>
<author>Ni Joy Cantos</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Tinutugis ngayon ng pulisya ang dalawang lolo matapos ireklamo ng panghahalay laban sa dala&amp;shy;wang kapitbahay na babae sa lalawigan ng Quezon, ayon sa ulat kahapon. Kinilala ng pulisya ang dalawang wanted na sina Lolo Indo, 70, ng Brgy. Almacen sa bayan ng Unisan, Quezon; Rogelio Inejos, 69, ng Brgy. Kalibo, Caluag. Base sa police report, si Lolo Indo ay&amp;nbsp;inakusahan ng panggagahasa at pagbuntis sa kanyang kapitbahay na may kakulangan sa pag-iisip noong Disyembre 2010. Samantala, si Inejos ay isinangkot sa panghahalay sa kanyang kapitbahay na babae noong Hunyo 21, 2011.</body>
<link>http://www.philstar.com/Article.aspx?articleId=700474&amp;publicationSubCategoryId=92</link>
</article>
<article>
<title>Auditing office binomba</title>
<author>Ni Joy Cantos</author>
<date>
<month>June</month>
<day>28</day>
<year>2011</year>
</date>
<body>MANILA, Philippines - Binalot ng matinding tensiyon ang mga kawani ng auditing office ng Cotabato provincial satellite&amp;nbsp;makaraang sumabog ang bomba sa panibagong pagha&amp;shy;hasik ng lagim ng mga rebeldeng Moro Islamic Liberation Front sa Kidapawan City, North Cotabato kahapon ng umaga. Naitala ang pagsabog dakong alas-8:20 ng umaga sa kahabaan ng national highway sa harapan mismo ng nabanggit na opisina na may ilang metro lamang sa North Cotabato Provincial Police Office.Wala namang naiulat na nasugatan o nasawi sa naganap na pagsabog kung saan narekober ang tail pin at shrapnel ng 60mm mortar, ilang bahagi ng cell phone. Patuloy naman ang imbestigasyon ng pulisya.</body>
<link>http://www.philstar.com/Article.aspx?articleId=700475&amp;publicationSubCategoryId=92</link>
</article>
<article>
<title>NBI may bagong 6 na testigo, Hubert Webb muling idiniin</title>
<author>Ni Doris Franche</author>
<date>
<month>June</month>
<day>29</day>
<year>2011</year>
</date>
<body>Manila, Philippines - Iprinisinta kahapon ng National Bureau of Investigation ang testimonya ng anim na bagong testigo na magpapatunay na nasa Pilipinas ang pinawalang-salang suspek na si Hubert Webb nang paslangin ang tatlong miyembro ng pamilya Vizconde sa BF Homes, Para&amp;ntilde;aque noong Hunyo 1991. Sinabi ni Department of Justice Secretary Leila de Lima sa isang pulong-balitaan sa punong-himpilan ng NBI sa Maynila na mga totoong testigo ang kanilang inihaharap. “Alam namin ang ka&amp;shy;nilang tirahan at nakausap namin sila para beripikahin ang sinumpaan nilang salaysay,” sabi&amp;nbsp;pa ni de Lima bagaman sinabi niya na tinagubilinan ang bagong mga saksi na huwag magpakita sa publiko at binigyan sila ng mga alyas para sa kanilang seguridad. Bukod sa mga testigo, sinabi ni NBI Death Investigation Division head Romulo Asis na nakuha nila ang magnetic reel tapes ng Bureau of Immigration na magpapatunay na hindi umalis ng bansa si Webb. Narekober aniya dito ang listahan ng mga taong may apelyidong Webb na umalis ng bansa sa buong buwan ng Marso noong 1991 at hindi kasama si Hubert sa listahan kundi isang Freddie. Mayroon naman aniyang mga Webb na dumating noong Oktubre 1992 at dito kasama ang pangalan ni Hubert at ito ang kanilang tinitingnan. Ginamit na depensa ni Webb sa paglilitis sa kaso noon na nasa United States siya nang paslangin sina Estrellita Vizconde at mga anak nitong sina Carmelita at Jennifer at gahasahin si Carmelita.&amp;nbsp;Ang naturang alibi niya ang isa sa mga dahilan kaya pinawalang-sala siya at ang iba pang akusado sa kaso. Ipinaliwanag ni Asis na nabawi ang mga tapes sa pamamagitan ng IBM habang minomonitor ng National Computer Center. “Tiyak na wala sa natu&amp;shy;rang listahan ang panga&amp;shy;lang Hubert Jeffrey Webb. Hindi ito ispekulasyon pero isang produkto ng technical piece of evidence,” sabi pa ni Asis. Napaulat din na bubuweltahan ng kampo ni Webb ang NBI dahil sa muling pagdadawit dito sa kaso. Kinontra ng abogado ni Webb na si Atty. Demetrio Custodio ang deklarasyon ng NBI sa pagsasabing konklusibo ang ebidensiyang ipinakita nila sa korte na nagpapatunay na umalis sa bansa si Hubert nang maganap ang masaker. Isa sa mga bagong testigo ang isang drug dealer na pinangalanang “George” na nagsabing meron siyang transaksyon kay Webb nang maganap ang pamamaslang. Nagpagupit rin umano si Webb sa isa pang testigong si “Mario” noong Hunyo 1991. Dalawa pang testigo na sina “Rey” at “Jerry” ang nagsabing nakita nilang nagbabasketbol si Webb sa BF Homes sa pagitan ng Hunyo at Hulyo 1991. Gayunman, sinabi ni de Lima na wala pa silang pruweba na magpapatunay na nasa lugar ng krimen sina Webb at mga kasama nito nang paslangin ang mga biktima. Pero ipinagtataka ni de Lima kung bakit itinatago ni Webb ang katotohanang nasa bansa ito&amp;nbsp;kung wala itong kasalanan.&amp;nbsp;&amp;nbsp;&amp;nbsp; Ang biyudo at ama ng mga biktima na si Lauro Vizconde ay nagpahayag ng kasiyahan at nagsabing pinatunayan lang sa bagong imbestigasyon ng NBI ang paniniwala niyang ang grupo ni Webb ang may kagagawan ng krimen. Masaya siya dahil vindicated na siya. “Ako’y natutuwa sapagkat akala ko napagsarhan na ako ng pintuan ng hustisya,” dagdag ng matandang Vizconde. Gayunman, inamin ni de Lima na hindi na nila masasampahan ng kaso sina Webb at iba pa dahil ipinagbabawal ng Konstitusyon na usigin nang dalawang beses sa magkatulad na krimen ang isang tao. Tinutukoy niya ang tinatawag na double jeopardy. Pero mabilis niyang binanggit na hindi pagsasa&amp;shy;yang ng oras ang kanilang ginagawa. “Katotohanan ang habol namin,” sabi pa ng kalihim. Nabatid din kay de Lima na hinahanap nila ang isang alyas na Black Maria na sinasabing nasa loob ng bahay ng mga Vizconde nang maganap ang krimen at maaaring nakakita sa mga salarin. Idinagdag ng kalihim na meron na silang impormasyon na makakatulong para matunton ang iba pang mag suspek na nagngangalang Eduardo Villadolid at kapatid nitong si&amp;nbsp;Rommel. Pinaghahanap pa rin ang dalawang naunang suspek na sina Joey Filart at Artemio Ventura. Pinuna naman ng task force ang diperensiya sa passport ni Webb at sa mga U.S. documents na hawak niya kaugnay ng sinasabi niyang nasa Amerika siya. Ang kanyang Jeffrey ay “Jeffry” sa kanyang passport.&amp;nbsp;&amp;nbsp;&amp;nbsp;&amp;nbsp; Meron din daw lumitaw na maikling pirma na taliwas sa ibang dokumentong ginamit sa alibi.</body>
<link>http://www.philstar.com/Article.aspx?articleId=700799&amp;publicationSubCategoryId=92</link>
</article>
<article>
<title>Sa kampanya laban sa human trafficking, PNoy pinuri ni Clinton</title>
<author>Nila ni Rudy Andal at Gemma Garcia</author>
<date>
<month>June</month>
<day>29</day>
<year>2011</year>
</date>
<body>Manila, Philippines - Pinuri ni U.S. Secretary of State Hillary Clinton si Pangulong Benigno Aquino III kaugnay sa mahigpit na kampaniya ng gobyerno nito laban sa human trafficking. Sa isang pahayag, pinatungkulan pa ni Clinton ang Aquino administration na umano’y nangunguna sa pagsagawa ng pagbabago. Ginawa ni Clinton ang pahayag kasunod ng desisyon ng U.S. State Department na tanggalin ang Pilipinas sa kanilang “human trafficking watchlist.” Batay sa Trafficking in Persons Interim Assessment ng Amerika, sinasabing malaki umano ang improvement ng Pilipinas sa paglaban sa human trafficking bunsod na rin umano ng pagbibigay prayoridad ng Department of Justice at ng Supreme Court sa pag-usad at pagresolba sa mga trafficking cases. Sa inilabas na U.S. State Department’s Trafficking In Persons (TIP ) report, partikular na binigyang pansin sa TIP report ay ang pagkakahatol sa 25 trafficking offenders. Nagpaabot din ng pagsaludo si U.S. Ambassador to the Philippines Harry K. Thomas, Jr.&amp;nbsp;&amp;nbsp;kina Pangulong Aquino at Justice Secretary Leila de Lima. Nagpasalamat naman si Pangulong Aquino sa pagkakatanggal ng Pilipinas sa human trafficking watch sa US State Department. Ikinagalak ng pamunuan ng Kamara ang pagkakaangat &amp;nbsp;ng Pilipinas sa Trafficking in Persons Report ng US State Department. Sibabi ni Deputy Spea&amp;shy;ker Lorenzo “Erin” Ta&amp;ntilde;ada III na isa itong magandang baita sa laban ng bansa kontra human trafficking at isa itong malinaw na indikasyon na nasa tamang daan tayo tungo sa pagtatanggol sa kapakanan ng ating Overseas Filipino Workers.</body>
<link>http://www.philstar.com/Article.aspx?articleId=700800&amp;publicationSubCategoryId=92</link>
</article>
<article>
<title>Cebuana 'type' ni PNoy</title>
<author>Ni Rudy Andal</author>
<date>
<month>June</month>
<day>29</day>
<year>2011</year>
</date>
<body>CEBU CITY, Philippines — Nagpahiwatig si Pangulong Benigno Aquino III ng pagnanais na makilala ang kanyang makakasama sa buhay dito matapos siyang muling dumalaw kamakalawa para sa inagurasyon ng isang coal power plant. Sinabi ni Pangulong Aquino sa kanyang mensahe sa inagurasyon ng Kepco coal power plant sa Naga City kamakalawa na lubhang magaganda daw ang mga Cebuana kaya sana ay makilala na niya dito ang kanyang makakasama sa buhay. Biglang napansin din ng Pangulo ang emcee ng programa na si Grace Lee ng GMA 7 na isang Korean-Filipina. Nagparunggit si PNoy, na hindi lamang pala mga Cebuana ang magaganda kundi maging ang mga Koreana na tulad ni Lee. Magugunita na nakiusap ang Pangulo sa media na tigilan na muna ang kanyang lovelife pero sa pagkakataong ito ay hayagan na namang nagsalita ang bachelor na lider ng bansa. Umaasa si PNoy na bago matapos ang kanyang termino bilang pangulo sa 2016 ay makakapag-asawa na rin siya upang may makasama siya sa buhay.</body>
<link>http://www.philstar.com/Article.aspx?articleId=700801&amp;publicationSubCategoryId=92</link>
</article>
<article>
<title>Pangulo di nabahala sa bumabang rating</title>
<author>Ni Rudy Andal</author>
<date>
<month>June</month>
<day>29</day>
<year>2011</year>
</date>
<body>Manila, Philippines - Hindi nabahala si Pangulong Benigno Aquino III sa muling pagbaba ng kanyang approval at trust ratings sa pinakuling resulta ng survey ng Pulse Asia.&amp;nbsp;&amp;nbsp; Sinabi ni Pangulong Aquino, hindi naman sa lahat ng pagkakataon ay mataas ang ratings niya. Mas mataas ang nakuhang trust at approval ra&amp;shy;tings ni Vice-President Jejomar Binay kaysa kay Pa&amp;shy;ngulong Aquino sa latest Pulse Asia survey. Sinabi pa ng Pangulo sa isang panayam na ta&amp;shy;tanggapin naman niya ang lahat ng suhestyon upang tumaas o mapanatili ang tiwala ng publiko sa kanyang pamumuno sa gobyerno.</body>
<link>http://www.philstar.com/Article.aspx?articleId=700802&amp;publicationSubCategoryId=92</link>
</article>
<article>
<title>Bill sa pagtrato sa babaeng di kasal inihain</title>
<author>Ni Gemma A. Garcia</author>
<date>
<month>June</month>
<day>29</day>
<year>2011</year>
</date>
<body>Manila, Philippines - Isang panukalang batas ang inihain ng mga kongresista na naglalayong ituwid&amp;nbsp;&amp;nbsp;ang hindi tamang pagtrato ng gobyerno sa kasal at hindi kasal na babae pagdating sa maternity benefits na kanilang natatanggap. Kabilang sina&amp;nbsp;Reps. Emmi De Jesus (GABRIELA), Luzviminda Ilagan (GABRIELA), Teddy&amp;nbsp;Casi&amp;ntilde;o (Bayan Muna), Neri Colmenares (Bayan Muna), Rafael Mariano&amp;nbsp;(Anakpawis), Carol Jayne Lopez (Yacap) Raymond Palatino (Kabataan) at Antonio Tinio (Act Teachers) sa naghain ng House Bill 4684 &amp;nbsp;na nagbibigay ng pahintulot sa universal maternity leave benefits sa mga kababaihan na nasa government service. Nakasaad sa panukala na kabilang sa kondisyon upang makakuha ng maternity leave ay dapat kasalukuyan kang empleyado ng gobyerno, bayad ng tatlong buwan sa kanilang GSIS contributions bago ang kanyang panganganak, abortion o pagkalaglag ng dinadala,at ang employees notification mula sa kanyang employer ng kanyang pagbubuntis at kung kailan itong manganganak. Sinabi ni de Jesus na siyang pangunahing may akda ng panukala, na ang kahalagahan ng ginagampanan ng kababaihan sa lipunan ay dapat kinikilala sa estado upang maprotektahan ang mga ito sa pamamagitan ng ligtas at malusog na kondisyon sa kanyang pagtatrabaho.</body>
<link>http://www.philstar.com/Article.aspx?articleId=700803&amp;publicationSubCategoryId=92</link>
</article>
<article>
<title>Kumpanya binabayaran kahit walang kontrata sa LTO?</title>
<author>Ni Butch Quejada</author>
<date>
<month>June</month>
<day>29</day>
<year>2011</year>
</date>
<body>Manila, Philippines - Gustong imbestigahan sa Kamara ang isang kumpanya na binabayaran ng Land Transportation Office kahit wala itong kontrata sa kanila. Sinabi ni Camiguin Rep. Pedro Romualdo ng House Committee on Transportation na maghahain siya ng isang resolusyon para imbestigahan sa Kongreso ang&amp;nbsp; Amalgamated Motors Philippines Inc. (Ampi) na&amp;nbsp;binabayaran umano ng LTO ng malaki kahit wala itong kontrata dito. Ayon kay Romualdo, kailangan magpaliwanag si LTO Chief Virginia Torres sa Kongreso para bigyan linaw kung bakit nila pinapayagan ang Ampi sa nasabing transaksyon. Sinabi ni Romualdo na katulad ito ng&amp;nbsp; Stradcom, isang exclusive information technology provider sa LTO na may balidong kontrata hanggang 2013. Malaki ang utang ng&amp;nbsp;LTO sa&amp;nbsp;Stradcom may P1 billion kahit na sinasabi ng mga kongresista at ibang sektor na bayaran ito ng ahensiya, nagbibingi-bingihan lamang si Torres.</body>
<link>http://www.philstar.com/Article.aspx?articleId=700804&amp;publicationSubCategoryId=92</link>
</article>
<article>
<title>De Lima i-disbar!</title>
<author>Ni Doris Franche</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Nais ng pamilya ni&amp;nbsp;Hubert Webb na ipa-disbar si Department of Justice (DoJ) Secretary Leila de Lima dahil sa umano’y paglapastangan nito sa Supreme Court (SC). Sa isang press conference kahapon, hayagang inakusahan ni Atty. Luis Agcaoilli, isa sa mga abogado ng pamilya Webb, si de Lima ng umano’y subversion at electioneering. “We accuse de Lima of subversion of the rule of law,” giit ng abogado. Matatandaang inabsuwelto na ng SC si Webb at lima pang kasamahan nito sa kontrobersiyal na Vizconde massacre case, subalit muling idinawit ng DoJ at National Bureau of Investigation (NBI) ang pangunahing akusado, sa isinagawang reinvestigation ng binuong Task Force Vizconde. Noong Martes ay inihayag ng NBI na may hawak silang anim na mga bagong testigo na umano’y magpapatunay na hindi nakalabas ng bansa si Webb noong panahong naganap ang krimen, may 20 taon na ang nakakaraan. Pero aminado naman ang DoJ na hindi na nila maaring kasuhan pa si Webb dahil sa tinatawag na “double jeopardy clause” sa batas. Bukod dito, magpapaso na rin ngayong linggo ang prescriptive period sa paghahain ng kaso.&amp;nbsp; Samantala, kinuwestiyon kahapon ng ama ni Hubert na si dating Senador Freddie Webb kung bakit ngayon may huma&amp;shy;bol na testigo kung kailan papatapos na ang pres&amp;shy;criptive period sa halip na sumali sa paglilitis na tumagal ng 15 taon at apat na buwan. Giit ng dating senador, dapat na lawakan ni de Lima ang kanyang&amp;nbsp;pag-aaral sa kaso dahil makikita naman na may 12 testigo na hindi lamang pumir&amp;shy;ma, kundi humarap pa sa korte para patunayang umalis ng bansa si Hubert noong Marso 1991. Sinabi pa ni Webb maraming pagkakataon noon na maaaring iharap ang mga&amp;nbsp;lumantad nga&amp;shy;yong testigo. Nagtataka rin umano siya kung ano ang tunay na motibo ng DOJ gayundin ang mga sinasabing mga testigo. Inihayag ni Webb na dapat ibigay din sa kanila ni de Lima ang pangalan ng mga bagong testigo para maimbestigahan nila kung talagang nasa BF Homes sila noong nangyari ang krimen. Siniguro naman ng Palasyo na ipagtatanggol pa rin nila si de Lima sa mga akusasyon dito ng kampo ng pamilya Webb. Sinabi ni Presidential Spokesman Edwin Lacierda, ang Palasyo ay nasa panig ni de Lima at ginagawa lang ng DOJ chief ang kanyang trabaho.</body>
<link>http://www.philstar.com/Article.aspx?articleId=701123&amp;publicationSubCategoryId=92</link>
</article>
<article>
<title>Pinas kaisa vs biological weapons</title>
<author>Ni Rudy Andal</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Kinakatigan ng Pilipinas ang nagkakaisang pagsisikap na sawatahin ang malaking pinsalang maaaring idulot ng biological weapons. Sa pagsasalita ni Executive Secretary Paquito N. Ochoa, Jr. sa Biological Weapons Convention (BWC) Conference Week for East Asia and the Pacific sa Makati City noong Lunes, kanyang sinabi na nananatiling banta sa daigdig ang paggamit ng mga mapamuksang sandata para lipulin ang tao at nakikiisa ang administrasyon ni Pangulong Noynoy Aquino sa mga inisyatiba ng mga gobyerno sa ibang bansa at pandaigdigang organisasyon na labanan ang pagkalat ng anumang uri ng biological weapon. “It is no comfort,” ani Ochoa, “that man’s capacity for invention was for good and for bad. And while we have inventions that enhance health, vigor and longevity, there are equal number of inventions that have greater and varied capacities to inflict harm or bring death to humans and all living things.” “Shall we surrender our optimism to the proliferation of biological pathogens of destruction? We definitely are not giving up. We are fighting for the very survival of humankind itself,” ani Ochoa, ang pinuno ng Cabinet cluster on security, justice and peace. Ipinaliwanag ng Executive Secretary na sa tulong ng United Nations (UN) at lumalaking bilang ng mga orga&amp;shy;nisasyon at grupo ng mga dalubhasa na ma&amp;shy;ngangasiwa sa pagsubaybay, regulasyon, at kontrol sa biological weapons ay magkakaroon ng malaking pagbabago sa sitwasyon. Punong-abala ang Pilipinas sa regional workshop ng mga bansang nagmula sa East Asia and the Pacific hanggang Hulyo 1 bilang paghahanda sa Biological Weapons Convention 7th Review Conference and &amp;nbsp;Biosecurity and Biosafety Cooperation na nakatakda bago matapos ang kasalukuyang taon. Dadalo sa kumperensiya ang mga kinatawan ng Brunei Darussalam, Cambodia, Indonesia, Lao PDR, Ma&amp;shy;laysia, Myanmar, Pilipinas, Singapore, Thailand, Vietnam, Australia, China, Japan, New Zealand, Republic of Korea, United States, Canada, European Union, Norway, at ang UN, pati na rin ang mga mi&amp;shy;yembro ng akademya at mga institusyong siyentipiko. Ayon kay Ochoa, naaangkop ang kumperensiya sa pinamumunuan niyang Anti-Terrorism Council (ATC), dahil nilalayon nito ang pagkakaroon ng kontrol, proteksiyon, at pagsawata sa chemical, biological, radiological and nuclear (CBRN) weapons at iba pang anyo ng armas-pandigma.</body>
<link>http://www.philstar.com/Article.aspx?articleId=701124&amp;publicationSubCategoryId=92</link>
</article>
<article>
<title>OFW na nasa death row sa Saudi, umapela kay PNoy</title>
<author>Ni Ellen Fernando</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Umapela kahapon ang isang OFW kay Pangulong Aquino na tulungan siyang makaligtas sa tiyak na kamatayan sa pamamagitan ng paglikom ng “blood money” o “diyya” kapalit ng kanyang kalayaan sa Saudi Arabia. Sa pamamagitan ng text messages sa&amp;nbsp;Migrante-Middle East, alyansa ng mga grupong OFWs, sinabi ni Rodelio “Dondon” Lanuza na “For info po, kausap ko lang now ang head ng Saudi Reconciliation Committee (SRC) informing me na wala daw dumalo sa meeting last night from our embassy. Four (4) months na akong napatawad ng aggrieved party on the promised na iaabot ang agreed amount of ‘blood money’ Sa rekord ng Saudi court, si Lanuza ay nahatulan ng bitay noong 2000 matapos nitong mapatay ang isang Saudi national dahil sa pagtatanggol sa sarili hanggang sa makulong sa Dammam Central Jail. Noong 2003, ang pamilya ng napatay ni Lanuza ay hindi naglabas ng ‘affidavit of dessistance” na ang ibig sabihin ay pinapatawad na nila si Lanuza kapalit ang diyya, pero ‘di naging matagumpay ang usapang ito. “Nangako din ang embassy sa SRC na within two months maiaabot nila ang ‘blood money’ to the aggrieved party pero 4 months na po ang nakalipas walang pang ginagawa ang embassy to help me raised the amount for blood money,” ayon kay Lanuza. Nangangamba si Lanuza na baka magbago na ang isip ng pamilya ng biktima at hindi na siya pagbigyan sa pagbibigay ng blood money kapalit ng kanyang kalayaan.</body>
<link>http://www.philstar.com/Article.aspx?articleId=701126&amp;publicationSubCategoryId=92</link>
</article>
<article>
<title>LFS 'front' sa NPA recruitment - AFP</title>
<author>Ni Joy Cantos</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Ibinulgar kahapon ng Armed Forces of the Philippines (AFP) na ginagawang front sa recruitment ng mga rebeldeng New People’s Army (NPA) ang League of Filipino Student (LFS) lalo na sa mga kilalang kolehiyo at unibersidad sa bansa. Dahil dito, binalaan ni AFP Civil Relations Service (AFP-CRS) Commander Brig. Gen.&amp;nbsp; Eduar&amp;shy;do del Rosario ang mga estudyante na iwasang sumapi sa militant youth groups. “Students should be aware and vigilant against being recruited by groups that promote cynicism, tolerance violence and serve as recruitment grounds for rebels,” babala ni del Rosario. Sinabi ni del Rosario na dapat maging mai&amp;shy;ngat ang mga estudyante partikular na ang mga college freshmen sa pagpili ng mga lalahukang organisasyon. “The start of the school year brings out an opportunity for militant youth groups, particularly the League of Filipino Students or LFS, to exploit various issues in order to attract new members,” giit pa ng heneral. Sa tala ng AFP, sinabi ni del Rosario na ang mga estudyanteng nare-recruit ng NPA ay karamihan mga miyembro ng LFS na dahilan sa pagiging militante ay tinalikdan ang kanilang pamilya at nasira ang kinabukasan sa pagsapi sa komunistang grupo. Kaugnay nito, hinikayat ng opisyal ang mga estudyante&amp;nbsp;na isulong ang kapayapaan, pagkakaisa at pagmamahal sa bayan sa halip na masangkot sa paggawa ng karahasan at terorismo.</body>
<link>http://www.philstar.com/Article.aspx?articleId=701127&amp;publicationSubCategoryId=92</link>
</article>
<article>
<title>Ex-deputy Ombudsman kinasuhan</title>
<author>Ni Angie dela Cruz</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Kinasuhan na ng tanggapan ng Ombudsman dahil sa pamemeke ng official documents si dating deputy Ombudsman Mark Jalandoni. Ang kaso ay nag-ugat sa pagkakadiskubre sa&amp;nbsp;superimposition ni Jalandoni sa ilang bahagi ng desisyon at resolusyon na naipalabas ng opisina nito para maipalabas na siya ang final approving authority. Sa press conference kahapon, nalaman ang pinekeng desisyon nang umupo si Acting Ombudsman Orlando Casimiro&amp;nbsp;nitong nagdaang Mayo. Sa imbentaryo may&amp;nbsp;1,500 kaso na nai&amp;shy;salang sa pagbusisi ni Casimiro at dito nadiskubre ang mga desisyon na pineke ni Jalandoni.</body>
<link>http://www.philstar.com/Article.aspx?articleId=701128&amp;publicationSubCategoryId=92</link>
</article>
<article>
<title>Publiko kinalma sa pagtaas ng presyo ng manok</title>
<author>Ni Angie dela Cruz</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Pinawi ng Department of Agriculture (DA) ang pa&amp;shy;ngamba ng publiko sa pagtaas ng presyo ng manok sa mga pamilihan nitong mga nakalipas na araw. Ayon kay DA Secretary Proceso Alcala, bumabalik na sa normal ang bentahan ng manok at ang presyo nito na pangkaraniwang P115 hanggang P120 kada kilo batay sa monitoring ng mga tauhan ng ahensiya sa mga palengke kahapon. Bunsod nito, wala umanong pangangailangan para magtakda ang gobyerno ng suggested retail price (SRP) sa manok. Kahapon, nagpatawag ng emergency meeting si Alcala sa mga kinatawan ng mga kumpanyang nagpo-produce ng manok at nagkaisa ang mga ito sa pagsasabing walang dahilan ang pagtaas ng presyo ng manok. Tumaas lamang umano ang demand ng manok dahil sa takot ng publiko na kumain ng isda dulot ng fishkill sa Taal Lake at Pangasinan. Ipinaliwanag pa ng kinatawan ng kumpanyang Robina na posibleng sinakyan ng mga importer ng manok ang usapin para lumikha ng artipisyal na pagtaas ng presyo at makahirit ng dagdag na importasyon upang kumita sila ng malaki. Siniguro pa ni Alcala na may sapat na suplay ng manok sa bansa at kayang matugunan ang panga&amp;shy;ngailangan dito hanggang sa holiday season kaya hindi kailangan ang dagdag na importasyon.</body>
<link>http://www.philstar.com/Article.aspx?articleId=701130&amp;publicationSubCategoryId=92</link>
</article>
<article>
<title>PNoy mag-uulat sa bayan</title>
<author>Ni Rudy Andal</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Gaganapin ngayon (Hunyo 30) ang kauna-unahang “Ulat sa Bayan” ni Pangulong Aquino bilang pauna sa kanyang nakatakdang State of the Nation Address (SONA). Sinabi ni Presidential Communications Operations Office Secretary Herminio Coloma Jr., ang ‘ulat sa bayan” ni Pangulong Aquino ay gagawin sa Philsports Arena sa Pasig City. Ilalahad dito ng Pangulo ang kanyang mga nagawa sa loob ng isang taong panunungkulan bilang pangulo ng bansa. Wika pa ni Coloma, sa unang taong pag-upo ng gobyernong Aquino ay nagawa nitong ‘malinis’ ang pamahalaan mula sa korapsyon kaya naibalik ang tiwala ng taumbayan at mga negosyante. Patunay dito ay ang patuloy na pagdagsa ng mga foreign investors at ang pagkakaalis ng gobyerno sa human smuggling watchlist sa Estados Unidos dahil nakita ng US government ang ginagawang reporma ng Aquino government. Nilinaw din ni Coloma na hindi naghahanap ng kaaway ang Pangulo kundi nais lamang nito na magkaroon ng reconciliation with justice. Aniya, hindi hangad ng gobyerno Aquino na maghiganti kaninuman lalo sa nakaraang administrasyon kundi nais lamang nitong mabigyan ng hustisya ang mga pagkakamali ng nakaraang administrasyon.</body>
<link>http://www.philstar.com/Article.aspx?articleId=701132&amp;publicationSubCategoryId=92</link>
</article>
<article>
<title>Paghuli sa mga bus na tadtad ng advertisement aaraw-arawin</title>
<author>Ni Angie dela Cruz</author>
<date>
<month>June</month>
<day>30</day>
<year>2011</year>
</date>
<body>MANILA, Philippines - Aaraw-arawin ng mga elemento ng Land Transportation Franchising Regulatory (LTFRB) ang paghuhuli ng mga pampasaherong bus na tadtad at nababalutan ng advertisement. Ayon kay Atty. Manuel Iway, board member ng LTFRB, kailangang mai&amp;shy;patupad ng ahensiya ang memorandum circular na nagreregulate sa pagla&amp;shy;lagay ng advertisement sa mga katawan ng bus kayat matama nilang bubusisiin ito. Binigyang diin ni Iway na inaabuso na ng ilang mga bus company ang paglalagay ng mga advertisement dahil halos balot na balot na ang katawan ng bus nito maging ang mga bintana ay natatakpan na rin ng advertisement na malinaw na pag&amp;shy;labag sa memorandum circular ng LTFRB. Anya, maging ang mga tinatawag na mandatory identification marking ng bus tulad ng plate number at body number ng sasakyan ay hindi na makita dahil sa nakalagay na advertisement sa mga katawan ng bus.</body>
<link>http://www.philstar.com/Article.aspx?articleId=701134&amp;publicationSubCategoryId=92</link>
</article>
</data>