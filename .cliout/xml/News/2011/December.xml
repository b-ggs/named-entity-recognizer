<?xml version="1.0" encoding="ISO-8859-1" ?>
<data>
<article>
<title>Pinoy bibitayin sa China sa Dis. 8!</title>
<author>Nina Rudy Andal at Ellen Fernando</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Nakatakdang bitayin sa China ang isang Pinoy matapos katigan ng korte ang hatol na kamatayan dahil sa pagpuslit ng droga sa naturang bansa. Ayon sa Department of Foreign Affairs (DFA), itinakda sa Disyembre&amp;nbsp;8 ang pagbitay sa 35-anyos na lalaking OFW na nahulihan ng 1.495 kilo ng heroin. Iginagalang naman ng Pilipinas ang batas sa China at ipinapaabot ang pakikisimpatya sa pamilya ng drug convict. Kumpiyansa rin ang Malaca&amp;ntilde;ang na walang epekto sa relasyon ng Pilipinas at China ang panibagong pagbitay sa Pilipinong nahatulan sa drug case. Sinabi ni Presidential Spokesman Edwin Lacierda, ginawa na ng gobyerno ang lahat nang legal na paraan para mai&amp;shy;ligtas ang buhay ng Pinoy sa death row. Ayon kay Sec. La&amp;shy;cier&amp;shy;da, sumulat na rin si Pangulong Aquino kay Chinese Pres. Hu Jintao at lahat ng representation ay ginawa na ng embassy at DFA officials sa pa&amp;shy;ngunguna ni Foreign Affairs Sec. Albert del Rosario. “President Aquino has sent a letter of appeal to Chinese President Hu Jintao requesting commutation of his death penalty to life imprisonment,” bahagi ng DA statement na binasa ni Lacierda. “The penalty will be carried out on December 08.” Gayunman inihayag din ng Office of the Vice President na malaki ang posibilidad na tumulak patungong China si VP Jejomar Binay para i-apela ang kaso. Ayon kay Joey Salgado, media officer ni Binay, inatasan na ang Bise Presidente na siya ring Presidential adviser on OFWs, ni Pangulong Aquino na tumungo sa China at iapela ang kaso. Nahulihan ang nasabing Pinoy ng may 1.495 kilo ng heroin sa Guangxi noong Setyembre 13, 2008 habang papasok sa&amp;nbsp;Guilin International Airport mula Malaysia. Sinabi ni Hernandez na na-impormahan na nila ang pamilya ng nasabing Pinoy at inaayos na ng DFA na makapunta sila sa China.&amp;nbsp; Nitong Marso, binitay din sina Ramon Credo, Sally Ordinario-Villanueva at&amp;nbsp;Elizabeth Batain na pawang nahaharap sa kaso ng droga sa China. Nauna ng inihayag ng DFA na aabot sa 220 Filipino ang nakakulong sa China dahil sa droga.</body>
<link>http://www.philstar.com/Article.aspx?articleId=753742&amp;publicationSubCategoryId=92</link>
</article>
<article>
<title>Singil sa text P.80 sentimos na lang</title>
<author></author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Ibinaba na ng mga kumpanya sa telekomunikasyon ang singil sa bawat text message o short messaging service (SMS) sa P.80 sentimos na lamang buhat sa karaniwang singil na P1 kada text. Ito ang inihayag ng National Telecommunication Commission (NTC) kung saan inaasahang ipinatupad na ito ng mga nangungunang telecommunications company tulad ng Smart Communications, Globe Telecom at Sun Cellular. Sinabi ni NTC deputy commissioner Delilah Deles na nagpadala na sa kanila ng liham ang naturang mga kumpanya na ibababa nila ang kanilang SMS access charge epek&amp;shy;tibo kahapon, Nobyembre 30. Ito’y makaraang mag-isyu ng memorandum circular kamakailan ang NTC sa mga telecom companies na ibaba ang “maximum interconnection charge” sa SMS sa pagitan ng dalawang networks mula P.35 hanggang P.15 sentimos.&amp;nbsp; Nakasaad rin dito na dapat magbigay ang mga network providers ng maayos at mabilis na “inter-connection links o circuits” upang matiyak na 99% ng mga text messages ay maipapadala sa destinasyon nito sa loob lamang ng 30 segundo. Matatandaan na nagpalabas rin ngayong buwan ng Nobyembre ang NTC ng memorandum circular sa mga network providers na huwag putulin ang serbisyo ng kanilang “unlimited calls and texts” sa buong buwan ng Dis&amp;shy;yembre kabilang na ang mismong araw at gabi ng Pasko at Bagong Taon. Ang Pilipinas ay kilala bilang text capital sa buong mundo. (Danilo Garcia/Angie dela Cruz)</body>
<link>http://www.philstar.com/Article.aspx?articleId=753743&amp;publicationSubCategoryId=92</link>
</article>
<article>
<title>MM, Luzon niyanig ng 6.0 lindol</title>
<author>Ni Angie dela Cruz</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Niyanig ng 6.0 magnitude na lindol ang Metro Manila at iba pang lugar sa Luzon, kahapon ng umaga. Ayon kay &amp;nbsp;Director&amp;nbsp; Renato Solidum ng Philippine Volcanology and Seismology (Phivolcs), naramdaman ang lindol sa Northern, Central Luzon at Metro Manila dahil sa paggalaw ng Manila trench. Ang pagyanig ay naitala sa epicenter na 140 kilometro sa timog kanluran ng Agno, Pangasinan. Makaraan nito, bago makapananghali tatlong aftershocks ang naitala ng Phivolcs na may magnitude 3.1, 2.9, at 3.8 na naramdaman sa Metro Manila, Bulacan at Baguio City. Gayunman, wala namang naitalang pinsala ang nasabing pagyanig.</body>
<link>http://www.philstar.com/Article.aspx?articleId=753744&amp;publicationSubCategoryId=92</link>
</article>
<article>
<title>Corona gustong ipa-impeach</title>
<author>Ni Gemma Garcia</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Balak ng isang mambabatas na ipa-impeach si Chief Justice Renato Corona kung hindi ito mag-i-inhibit sa paghawak ng mga kasong kinasasangkutan ni Pampanga Rep. Gloria Arroyo. Sinabi ni Akbayan partylist Rep. Kaka Bag-Ao na hinihintay na lamang umano nila ang deklarasyon ni Corona para sa kanilang magiging hakbang. Kung tatanggihan umano ng Punong Mahistrado ang panawagan na mag-inhibit ito ay kaagad silang maghahain ng impeachment complaint sa Kamara laban dito at ang ground nito ay Betrayal of public trust. Paliwanag pa ni Bag-Ao, hindi mapapagkatiwalaang magiging patas si Corona sa pagdedesisyon sa usaping may kaugnayan kay GMA dahil&amp;nbsp;sa close relationship ng dalawa. Halatang-halata naman umano na kinikilingan ni Corona si GMA dahil sa 19 na kaso na naisampa sa Korte Suprema kung saan sangkot ang Arroyo administration at si GMA ay 15 dito ang pinaboran ng Punong Mahistrado. Bukod dito, si Corona ay naging chied of staff, taga&amp;shy;pagsalita at acting executive secretary ni GMA noong Bise Presidente at Presidente na si Arroyo.</body>
<link>http://www.philstar.com/Article.aspx?articleId=753745&amp;publicationSubCategoryId=92</link>
</article>
<article>
<title>Economic managers ni PNoy pinasisibak</title>
<author></author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Dapat ng pagsisibakin ni Pangulong Aquino ang mga miyembro ng kanyang economic teams dahil sa patuloy na pagbagsak ng ekonomiya ng bansa. Sinabi ni Zambales Rep. Mitos Magsaysay na hindi maganda ang hinaharap ng bansa kung mananatili sa puwesto ang mga economic managers nito. “As far as I am concerned, the proof of the pudding is in the eating. We also know how they perform under this administration from eight percent economic growth during the period of second quarter June 2010, we are now down to 3.2 percent and by the looks of it, if this is the kind of policy that will still be continued by the Aquino administration I don’t think we are expecting a better picture next year,” ani Magsaysay. Dahil dito&amp;nbsp;nanawagan si&amp;nbsp;Magsaysay na pag-isipan na ni Pangulong Aquino ang pagtanggal o pagpapalit ng kaniyang mga economic advisers dahil hindi umano nakatutulong ang mga ito sa gobyerno. Maging ang World Bank anya ay nagsabi na nakaapekto sa usad ng ekonomiya ang under spending ng gobyerno. Nagbabala&amp;nbsp;rin si House deputy minority leader Danilo Suarez na posibleng tumaas ang kriminalidad sa bansa pagpasok ng bagong taon dahil sa implikasyon ng patuloy na pagbagal ng ekonomiya, pag&amp;shy;lobo ng unemployment rate&amp;nbsp;at&amp;nbsp;pagdami ng mga Filipino na nagugutom. Bunga din umano ito ng “underspending” o hindi paggastos ng gobyerno sa pag-aakalang ito ang tamang paraan ng pagtitipid. Giit pa ng mga kongresista na hindi makabubuti sa gobyerno ang pagtaas ng bilang ng mga walang trabaho at paglobo ng mga nagugutom dahil ito ay magreresulta sa pagtaas ng insidente ng krimen sa bansa. Ayon kay Suarez, kung hindi lamang sa mataas na trust rating ni Aquino ay lumubog na ng tuluyan ang bansa. (Butch Quejada/Gemma Garcia)</body>
<link>http://www.philstar.com/Article.aspx?articleId=753746&amp;publicationSubCategoryId=92</link>
</article>
<article>
<title>P1.8-T budget bantayan - Obispo</title>
<author>Ni Doris Franche</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - ?Pinababantayan ni Balanga Bishop Ruperto Santos sa mga mamamayang Pilipino ang mahigit sa P1.8 trillion national budget para sa susunod na taon upang hindi ito maibulsa ng mga tiwaling pinuno sa gobyerno. Ang apela ay ginawa ni Santos matapos ratipikahan ng Senado ang naturang pondo kung saan hinihintay lamang ang lagda ni Pangulong Aquino.? Ayon kay Santos, ang naturang pondo ay mula sa kaban ng bayan kung kaya’t dapat gamitin ito ng maayos at huwag sayangin sa ?pamamagitan ng pagkakaloob ng mga programang pakikinabangan ng mga mahihirap lalo na sa edukasyon at poverty alleviation.? Hinimok rin ng Obispo ang publiko na tutulan ang pag&amp;shy;lalaan ng pamahalaan ng malaking pondo para ipambili ng contraceptives na hindi naman kailangan ng mga tao. Sa halip na pills o condom, mas mabuting gamitin na lamang ang pondo sa pagpapaunlad ng serbisyong medical lalo na sa mga government hospital sa mga kanayunan.</body>
<link>http://www.philstar.com/Article.aspx?articleId=753747&amp;publicationSubCategoryId=92</link>
</article>
<article>
<title>109 bagong kaso ng AH1N1</title>
<author>Ni Doris Franche</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Tumaas sa 109 ang kaso ng Influenza A(H1N1) sa National Capital Region (NCR) ngayong taon. Sinabi ni Department of Health Center for Health-Development Metro Manila Regional Director Eduardo C. Janairo na umaabot sa 109 laboratory confirmed A(H1N1) cases ang kanilang naitala sa NCR mula Enero 1 hanggang Nobyembre&amp;nbsp; 5, 2011. Wala namang iniulat na namatay sa sakit. Ang Muntinlupa City ang nakapagtala ng pinakamaraming kaso na umabot sa 83 habang nakapagtala rin ng A(H1N1) cases sa Valenzuela (5), Pasig (5), Para&amp;ntilde;aque (4), Makati (2), Malabon (2), Taguig (2), Mandaluyong (1), Marikina (1), Pasay (1) at Quezon City (1). Karamihan sa mga kinapitan ng sakit ay mga lalaki at kabilang sa 1-4 year old age group. Kaugnay nito, pinayuhan ng Janairo ang mga residente na panatilihing malusog ang kanilang mga katawan at malakas ang kanilang immune system upang matiyak na hindi sila mahahawahan ng influenza virus. Pinayuhan din ni Janairo ang publiko sa mga matataong lugar upang makaiwas sa virus na madaling makuha dahil air-borne ang mga ito. Noong 2009, matatandaang nagdulot ng pangamba sa buong mundo ang A(H1N1) dahil sa mabilis na pagkalat at pagkamatay ng maraming dinapuan ng sakit. Nagdeklara ng influenza pandemic ang World Health Organization (WHO) sa buong mundo dahil sa sakit na unang tinawag na ‘swine flu virus’, bunsod nang kawalan nito ng lunas.</body>
<link>http://www.philstar.com/Article.aspx?articleId=753748&amp;publicationSubCategoryId=92</link>
</article>
<article>
<title>Gag order sa DOJ hirit</title>
<author></author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Dapat umanong magpalabas ng gag order ang Korte Suprema at Pasay City Regional Trial Court upang mapahinto sa pagsasalita ang mga may kinalaman sa kaso ni dating Pangulo at ngayon ay Pampanga Rep. Gloria Arroyo. Sinabi ni Zambales Rep. Mitos Magsaysay na hindi maaalis na maimpluwensyahan ng Executive branch ang mga hurado sa ginagawa nilang paglalabas ng pahayag sa isyu. Partikular umano na dapat patigilin sa kadadaldal ang Department of Justice at ang administrasyong Aquino sa pagsasalita at pagbibigay komento kung ano ang gagawin sa kaso at saan dapat dalhin si Arroyo. Ayon kay Magsaysay dapat ay hayaan na ang korte ang lumutas sa kaso batay sa mga ebidensya na ihaharap sa kanya. Si Arroyo ay nahaharap sa kasong electoral sabotage na isang non-bailable offense. (Butch Quejada/Gemma Garcia)</body>
<link>http://www.philstar.com/Article.aspx?articleId=753749&amp;publicationSubCategoryId=92</link>
</article>
<article>
<title>Bagong batas sa paputok hirit ni Villar</title>
<author>Ni Rudy Andal</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Nais ni Sen. Manuel Villar Jr. na magkaroon ng mga bagong batas hinggil sa mga paputok at iba pang mga&amp;nbsp; pyrotechnics at ng sa ganoon ay mabigyang proteksyon ang&amp;nbsp;mga consumers. Ayon&amp;nbsp; kay Vilar, madalas na pagmulan ng sunog ang mga paputok lalo na ngayong panahon ng Pasko at Bagong Taon. “Sana itong Pasko na ito ay masimulan na natin nang sa ganoon ay mara&amp;shy;ming buhay ang maligtas sa darating na Bagong Taon,” dagdag ng senador. Sa kanyang Senate Resolution No. 644, sinabi ni Villar na dapat magsagawa ang kaukulang pag-aaral hinggil sa pa&amp;shy;ngangalakal, exhibition at promosyon ng Philippine made fireworks at iba pang pyrotechnic materials. Tinukoy pa ni Villar ang datos ng Department of Health na nagpapakita na tumaas ng pitong porsi&amp;shy;yento ang bilang ng nasugatan sa paputok noong 2010 kumpara noong 2009. Layunin din ng reso&amp;shy;lusyon na makita ang me&amp;shy;kanismo kung paano mapapaunlad ang competitiveness ng ating produkto na may pananaw na mapalakas pa ang proteksiyon ng consumer upang matiyak ang kaligtasan at kalidad ng produkto. Nauna ng sinabi ni C/Supt. Carlitos Romero, Director for Plans &amp;amp; Standards ng&amp;nbsp;Bureau of Fire Protection, na noong 2010, umabot sa 50 sunog ang naganap sanhi ng paputok at iba pang uri ng pyrothecnics at tumaas ito ng 13.6% sa taong ito.</body>
<link>http://www.philstar.com/Article.aspx?articleId=753750&amp;publicationSubCategoryId=92</link>
</article>
<article>
<title>Anti-RH solons binira</title>
<author>Ni Butch Quejada</author>
<date>
<month>December</month>
<day>01</day>
<year>2011</year>
</date>
<body>MANILA, Philippines - Hindi umano dumadalo sa sesyon ang mga kongresista na nagpalistang magtatanong sa mga sponsors ng Reproductive Health bill upang hindi umano umusad ang naturang panukala. Sinabi ni Akbayan Rep. Arlene Bag-ao na mistulang niyuyurakan na ng kanyang mga kasamahan ang proseso ng paggawa ng batas. Noong Miyerkules, tumayo si Bag-ao sa plenaryo at nagreklamo dahil wala na naman umano ang mga interpellators na sina Cebu Rep. Gabriel Luis Quisumbing at Cebu Rep. Pablo John Garcia kaya hindi natuloy ang deliberasyon ng RH bill. Nang magdesisyon si Leyte Rep. Sergio Apostol na siya na muna ang sasalang na interpellators, sinabi nito na kakain muna siya ng merienda. Nang siya ay bumalik sa plenaryo sinabi nito na hindi siya makatayo dahil sumama ang kanyang tiyan. Dalawampu’t pitong kongresista pa ang nakapilang interpellators para sa RH.</body>
<link>http://www.philstar.com/Article.aspx?articleId=753751&amp;publicationSubCategoryId=92</link>
</article>
<article>
<title>GMA ilipat sa Veterans!</title>
<author>Nina Danilo Garcia, Joy Cantos, Angie Dela Cruz at Ricky Tulipat</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Inutos na ng Pasay City Regional Trial Court na ilipat si dating Pangulo at ngayo’y Pampanga Rep. Gloria Macapagal-Arroyo sa Veteran’s Memorial Medical Center sa Quezon City sa darating na Martes. Binigyan ni Pasay City Regional Trial Court branch 112 Judge Jesus Mupas ang kampo ni Arroyo ng limang araw upang ganap na makapaghanda sa kanilang paglipat sa VMMC. “Considering the accused is under the custody of the law and it is difficult to justify if the accused will remain in a private hospital, the court decide(d) to transfer former President Arroyo to a government facility, particularly the VMMC,” ayon sa bahagi ng kautusan na binasa ni Pasay RTC branch 112 clerk of court Atty. Joel Pelicano. Sinabi ni Pelicano na napili nila ang VMMC sa mga ininspeksyon na pa&amp;shy;silidad dahil ito ang nakita nilang pinaka-maginhawa para sa pasyente tulad ni Arroyo na dating Pangulo ng bansa bukod pa sa seguridad nito.&amp;nbsp; Ookupahin nito ang “presidential suite” ng naturang pagamutan na dati ring inokupa ni da&amp;shy;ting Pangulong Joseph Estrada nang itoy makulong sa kasong plunder noong 2001 at mararanasan rin ang parehong pagtrato nang isailalim rin ito sa hospital arrest bago pinayagan ng korte na maisailalim sa “rest house arrest”. Isinasailalim na sa renobasyon ang presidential suite ng VMMC at inaasahang matatapos ngayong Biyernes.&amp;nbsp;Idinagdag ni Pelicano, maaaring magdala ng kanyang personal na doktor at nurse si Arroyo sa paglipat nito sa VMMC.</body>
<link>http://www.philstar.com/Article.aspx?articleId=754056&amp;publicationSubCategoryId=92</link>
</article>
<article>
<title>Horn sinungaling, walang kredibilidad - Robredo</title>
<author>Nina ni Doris Franche/Ricky Tulipat</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Tinawag na sinunga&amp;shy;ling&amp;nbsp;at walang kredibilidad ni Interior and Local Government Secretary Jesse Robredo&amp;nbsp;si Elena Bautista-Horn, tagapagsalita ni&amp;nbsp;dating Pangulo at ngayo’y Pampanga Rep.&amp;nbsp; Gloria Macapagal-Arroyo kaugnay nang sinasabi nitong&amp;nbsp;planong pagpatay sa dating pangulo. Sa panayam kay Robredo sa paglulunsad ng e-Dalaw sa Manila City&amp;nbsp;Jail, sinabi ni Robredo na mismong ang kampo ni GMA ang gumagawa ng laban sa kanila. “Kathang isip na lamang ni Bautista-Horn yan,” ani Robredo. Sabi ni Robredo, ang alegasyon ng kampo ni Arroyo ay parte lamang ng kanilang estratehiya para makakuha ng suporta sa publiko at magtulak sa korte para ilagay siya sa “house arrest” habang nakabinbin ang litigasyon para sa kanyang kasong 2007 electoral sabotage sa Pasay RTC Branch 12. Ayon kay Robredo, nagtataka sila kung bakit nais ng kampo ni GMA ang house arrest kung totoo ang&amp;nbsp;death threat nito. Aniya,&amp;nbsp;mas&amp;nbsp;tama lamang ang&amp;nbsp;hospital arrest na dinisisyunan ng Pasay Regional Trial Court kung nais nitong imonitor ang kalusugan nito gayundin ang&amp;nbsp;seguridad. Nagtataka lamang si Robredo kung bakit pinagpipilitan&amp;nbsp;ng kampo ni Arroyo ang house arrest gayun sinasabi din nito na malala ang kanyang sakit. Paliwanag ni Robredo,&amp;nbsp;mas nakakatiyak siya na&amp;nbsp;ligtas ang dating pangulo sa Veterans&amp;nbsp; Memorial&amp;nbsp;and Medical Center (VMMC) dahil responsibilidad na nila ito. Bukod dito kailangan ding ilipat ng mga doctor ni Arroyo mula sa St. Luke’s Medical Center ang&amp;nbsp; medical record nito sa VMMC.</body>
<link>http://www.philstar.com/Article.aspx?articleId=754057&amp;publicationSubCategoryId=92</link>
</article>
<article>
<title>PNoy, Abad sinuwag ni Horn hinamong magpa-psychiatrist!</title>
<author>Nila ni Gemma Garcia/Ricky Tulipat/Rudy Andal</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Hinamon ng tagapagsalita ni dating Pangulong Gloria Arroyo hindi lamang si Budget Secretary Florencio Abad kundi maging si Pangulong Noynoy Aquino na samahan siya sa psychiatrist upang magpatingin kung may diperensya ito sa pag-iisip. Sinabi ni Elena Bautista-Horn na hindi niya maintindihan kung bakit parang binabalewala lamang ng administrasyon ang isyung mayroong banta sa buhay ng dating pangulo at kahit na inaatake na ito ng personal. Iginiit ni Horn na “good sport” siya kayat upang patunayan na wala siyang diperensya sa pag-iisip ay dapat na samahan siya ni Abad at Aquino upang sabay-sabay na silang magpatingin. Ang reaksyon nito ay kaugnay sa payo ni Abad na kailangan kumunsulta sa isang psychiatrist si Horn matapos na makatanggap sila ng impormasyon na mayroong banta sa buhay ni Arroyo at nais itong patayin kung saan tinawag nito na “Put the Littel Girl to Sleep” operation. Si Abad ang isa sa pinangalanan ni Horn na umano’y nagpapahiwatig ng banta kay Arroyo sa ginanap na Cabinet meeting kay Aquino na isinulat naman umano ng isang kolumnista at lumabas sa isang pahayagan noong Nobyembre 21. Ayon kay Horn, isang “very reliable” source mula sa Aquino administration ang nagbabala sa kanila na mag-ingat sa mga pagkaing isisilbi gayundin sa mga gamot na ibibigay sa dating Pangulo. At ang nasabing impormasyon ang nagtulak sa kanila para ipamahagi ito sa mga mamamahayag. Hinamon naman ni Pangulong Aquino ang kampo ni Arroyo na patunayan ang kanilang alegasyon na may tangka sa buhay ng dating chief executive. Sinabi ni Aquino na ayaw na nilang patulan ang ‘fiction’ na sinasabi ng kampo ni Mrs. Arroyo.</body>
<link>http://www.philstar.com/Article.aspx?articleId=754058&amp;publicationSubCategoryId=92</link>
</article>
<article>
<title>Kuwarto bullet proof</title>
<author></author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Ang presidential suite na nasa ground floor ng VMMC ang isa sa pinakamalaking kuwarto ng pagamutan. May lawak itong 150 square meters kumpleto sa mga gamit tulad ng telebisyon, aircon, sala, kitchen, dalawang kuwarto para sa security at mga staff ni Gloria na kapwa may mga bathroom. Ang sala ay maaring maka-accomodate ng may 30-35 guests at bullet proof ito. Ayon kay Dra. Nona Legaspi, director ng Ve&amp;shy;terans hospital, ang nasabing kuwarto ay tatlong beses nang nagamit, una ay noong panahon ni da&amp;shy;ting pangulong Ferdinand Marcos na na-confine noong 1970 dahil sa sakit na Lupus, ikalawa ay si Estrada at ngayon ay si Arroyo. Hinggil naman sa gastusin ni Arroyo sa pa&amp;shy;nanatili sa VMMC, sinabi ni Defense spokesman Director Peter Paul Galvez na kasalukuyan pa silang nagpupulong sa bagay na ito kung sasagutin ng gobyerno. Noong isailalim si Erap sa hospital arrest sa VMMC sa tuwing ililipat ito ng kulungan ay gumagasta ang dating administrasyong Arroyo ng P5 milyon. Samantala, tiniyak naman ni PNP Chief Director General Nicanor Bartolome na walang VIP treatment na ibibigay ang mga police custodian kay Arroyo. At tulad aniya ng ka&amp;shy;utusan ng korte ay bawal ang gumamit ng cellphone at computer si Rep. Arroyo kaya magpapatupad sila ng mahigpit na seguridad sa buong ospital lalo na sa pagsala sa mga bibisita sa dating punong ehekutibo.</body>
<link>http://www.philstar.com/Article.aspx?articleId=754059&amp;publicationSubCategoryId=92</link>
</article>
<article>
<title>Binay tutulak pa-China</title>
<author>Nina ni Ellen Fernando/Rudy Andal</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Hinihintay na lamang ni Vice President Jejomar Binay ang go-signal na magmumula sa Chinese government kung papayagan siyang tumungo sa nasabing bansa at makipag-usap sa mga top officials ng China bilang huling opsyon upang masagip ang bibitaying Pinoy. Nabatid na inaayos na ang pasaporte at visa ng apat na miyembro ng pamilya ng nasabing Pinoy na siyang tutulak patungong China bago ang takdang pagbitay. Sinabi ni DFA spokesman Raul Hernandez na hindi pa rin alam ng Pinoy na nakakulong sa Guangzi Detention House na itinakda na ang pagbitay sa kanya sa Huwebes. Samantala, nagpasalamat naman si Pangulong Aquino sa ‘last ditch effort’ na nais gawin ni Binay para iapela ang kaso ng Pinoy na nakatakdang bitayin sa Dec. 8 sa China sa kasong drugs. Pero ayon kay Aquino, mukhang malabo na umanong mapigil pa ito gaya ng mga nakaraang apela ng gobyerno.</body>
<link>http://www.philstar.com/Article.aspx?articleId=754060&amp;publicationSubCategoryId=92</link>
</article>
<article>
<title>Term sharing kay Drilon hindi okay kay Enrile</title>
<author>Ni Malou Escudero</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Walang balak na makipaghatian ng termino si Senate President Juan Ponce Enrile kay Senator Franklin Drilon bilang lider ng Senado. Ginawa ni Enrile ang pahayag sa gitna ng tsismis na posibleng magkaroon ng kudeta sa Senado kung saan ang ipapalit umano sa kaniya ay si Drilon. Ayon kay Enrile, ang posisyon niya bilang senador ay ibinigay sa kaniya ng mga mamamayan samantalang ang posisyon niya bilang Senate President ay ipinagkaloob ng mga kasamahang senador kaya walang dahilan upang i-share niya ito sa kahit na sinong senador. Pero nilinaw ni Enrile na hindi siya kapit-tuko sa kaniyang posisyon at handa siyang bumaba sa puwesto basta’t magkakaroon ng 13 boto ang nais kumuha ng kaniyang puwesto. “From day one I told Senator Drilon, Senator Pangilinan and everybody that anytime they do not want me anymore just present to me the numbers. If they want me to resign, I will resign. They can get somebody else to take over,” sabi ni Enrile. Sina Drilon at Pangilinan ay kapwa miyembro ng Liberal Party na partido ni Pangulong Aquino. Nilinaw din ni Enrile na hindi naman niya hiningi ang kaniyang posisyon at hindi naman niya ito puwedeng abandonahin dahil lamang sa may mga senador na naghahangad nito.</body>
<link>http://www.philstar.com/Article.aspx?articleId=754061&amp;publicationSubCategoryId=92</link>
</article>
<article>
<title>De Lima sinabon ng SC</title>
<author>Ni Ludy Bermudo</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Nasabon, nasupalpal at ginisa pa ng husto si Justice Secretary Leila de Lima nang siya ang isalang sa pagpapatuloy ng oral argument kahapon sa Korte Suprema. Sa pagtatanong ni SC Justice Teresita de Castro, kaugnay sa kinukuwestiyong legalidad ng kapangyarihan ng Department of Justice (DOJ) na magpalabas ng watchlist order at hold departure order, tahasang sinabihan ng mahistrado si de Lima na ang paraan umano nito sa pag-iinterpret ng batas, ay mistulang mas mataas pa siya sa hukuman. Iginiit ni de Castro na bago ang pag-iisyu ng HDO, kailangang may nakasampa nang kaso sa korte, subalit sa ilalim naman ng Department Circular 41 ng DOJ, nakadepende nang husto ang discretion sa pagpapalabas ng WLO. Marami pang sinilip kay de Lima si de Castro tulad nang pag-uungkat nito sa hindi pagsunod ng DOJ sa ipinalabas na temporary restraining order ng SC na pumipigil sa bisa ng watchlist order ng kagawaran laban sa mag-asawang Gloria at Mike Arroyo. Para kay de Castro, hindi sapat ang ibinabatong dahilan ni de Lima na siya ay maaring masisi sakaling makalabas ng bansa ang mga Arroyo dahil nag-acquire na ng jurisdiction sa nasabing usapin ang kataas-taasang hukuman, nang may iapela sa kanila ang kampo ng mga Arroyo.</body>
<link>http://www.philstar.com/Article.aspx?articleId=754062&amp;publicationSubCategoryId=92</link>
</article>
<article>
<title>Janelle nag-aplay sa 'Witness'</title>
<author>Ni Ludy Bermudo</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Nag-aplay na kahapon&amp;nbsp;sa Witness Protection Program ng Department of Justice (DOJ) ang aktres na si Janelle Manahan&amp;nbsp;matapos ang pagbibigay ng detal&amp;shy;yadong nalalaman nito sa pagpatay sa nobyong si Ramgen Revilla. Sa pamamagitan ng counsel niyang si Atty. Restituto Mendoza,&amp;nbsp;inihain ang request sa DOJ, sa giit na may pangamba sa buhay ang kliyenteng si Manahan dahil nakalalalaya pa ang suspect na si Ryan Montinola Pastera alyas “Bryan.” “This is an urgent request of her family and from herself also because right now the Task Force Ramgen of the Paranaque police is temporarily securing her safety. We were informed already that as soon as she is admitted to the WPP, the temporary police detail will be replaced by agents of the NBI(National Bureau of Investigation) or whoever the DOJ will assign,” ani Atty. Mendoza. Bukod pa rito ang natatanggap umanong pagbabanta rin sa pamamagitan ng text messages at sa social media networks. “Marami nagsasabi sa kanya sa twitter or sa text na mag-ingat siya sa mga sasabihin niya. Yung pinaka recent yung she was cautioned by someone in giving her statement,” dagdag ni Mendoza.</body>
<link>http://www.philstar.com/Article.aspx?articleId=754063&amp;publicationSubCategoryId=92</link>
</article>
<article>
<title>Ospital na maniningil sa nurse trainees lagot</title>
<author>Ni Gemma Garcia</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Mapaparusahan na ang pribado at pampublikong ospital dahil sa paniningil sa mga nurse trainees na papasok sa kanilang mga pagamutan. Ito ay matapos na aprubahan sa ikalawang pagbasa ang House Bill 5445 na&amp;nbsp;naglalayong mapigilan ang exploitation sa mga registered nurses na magsisilbing volunteers sa anumang pampubliko at pribadong ospital. Ang panukala ay inindorso para aprubahan sa plenaryo ng House Committee on Health na pinamumunuan ni 2nd District, Negros Orriental Rep. Alfredo Mara&amp;ntilde;on kung saan pinalitan nito ang House Bill 767 na inihain ni Rep. Edgar San Luis (4th District, Laguna) Nakasaad sa panukala na maaring makulong ng isang taon at pagmumulta ng P500,000 ang sinumang lalabag dito sa sandaling maisabatas. Inaatasan din nito ang Department of Health (DOH) at Professional Regulation Commission (PRC) Board of Nursing na ayusin ang lahat ng training programs para sa mga registered nurses na ipinapatupad sa mga ospital. Tanging ang mga programa lamang na accredited ng DOH at PRC Board of Nursing ang dapat na ipatupad at pa&amp;shy;yagan na bayaran ng mga nursing trainees. Itinatadhana din ng panukala ang pagbabalik sa mga nurse volunteer ang lahat ng kanilang binayad sa mga ospital at ang anim na porsiyentong interes nito kada taon at ang karagdagang kabuuang sahod na katumbas ng salary grade 11.</body>
<link>http://www.philstar.com/Article.aspx?articleId=754083&amp;publicationSubCategoryId=92</link>
</article>
<article>
<title>Playgrounds sa Maynila may lead contents</title>
<author>Ni Doris Franche</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Nakalalason ang mga pinturang ginamit sa&amp;nbsp;mga playground&amp;nbsp; sa lungsod ng Maynila. Ito ang nabatid mula sa EcoWaste Coalition kung saan umapela ito sa&amp;nbsp; mga opisyal na magsagawa ng&amp;nbsp;“lead hazard assessments” sa mga naturang pasilidad para na rin sa kalusugan ng mga batang naglalaro sa mga playgrounds. Nabatid sa Eco&amp;shy;Waste na lumabas sa mga pagsusuri&amp;nbsp;na positibo sa lead ang mga palaruan sa Rizal Park Children’s Playground sa Ermita; Plaza Azul sa Quirino Ave., Pandacan; Plaza de la Virgen sa West Zamora St. sa Pandacan at Dakota Playground sa Adriatico St. sa Malate.?Ayon sa grupo, 16 sa 29 swings, see-saws, monkey bars at iba pang pasilidad ay sumailalim sa X-Ray Fluorescence analyzer kung saan lumitaw ang lead content. Lumilitaw na sumobra ang laki sa 90 ppm safety limit&amp;nbsp;ang mga pintura na ginamit ayon sa US Consumer Product Safety Improvement Act.? Idinagdag pa ng grupo na nakapagtala ng pinakamataas na lead content ang mga palaruan sa Dakota playground, na umaabot&amp;nbsp;sa 44,800 ppm hanggang 200,700 ppm. Nabatid naman kay Engr. Deng Manimbo, parks and recreation bureau director,&amp;nbsp;kailangan din nilang malaman kung paano isinagawa ang pagsusuri. Aniya dapat na isinagawa ang test sa mga kamay ng batang nag&amp;shy;lalaro sa mga&amp;nbsp; palaruan. Tiniyak din ni Manimbo na ligtas ang mga pintura na kanilang ginamit dahil ang kapakanan ng mga bata at publiko ang&amp;nbsp;kanilang pangunahing isinasaalang-alang.</body>
<link>http://www.philstar.com/Article.aspx?articleId=754084&amp;publicationSubCategoryId=92</link>
</article>
<article>
<title>Pinoy na bibitayin hindi na dapat tulungan kung totoong pusher - Sotto</title>
<author>Ni Malou Escudero</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Hindi na umano dapat pang mag-abala ang gobyerno kung totoong pusher o sangkot &amp;nbsp;sa drug trafficking ang Filipino na nakatakdang bitayin sa bansang China. Ito ang sinabi kahapon ni Senate Majority Floor Leader Vicente “Tito” Sotto kaugnay sa bagong Pinoy na nahatulan ng parusang bitay. Pero kung isa umanong OFW ang nasabing Pinoy ay dapat itong bigyan ng tulong ng gobyerno. “Kung pusher talaga huwag na tayong mag-abala. Kung OFW, tulungan,” sabi ni Sotto. Naniniwala naman si Senate President Juan Ponce Enrile na wala ng magagawa ang gobyerno para maisalba ang buhay ng nasabing Filipino. Mahigpit aniya ang batas ng China kung saan ipinatutupad talaga ng gobyerno ang hatol ng korte. Napaulat na noon pang 2008 naaresto ang nasabing Filipino na nahulihan umano ng nasa 1.495 kilo ng heroin. Nauna ng sinabi ni Sotto na hindi na dapat tinutulu&amp;shy;ngan ng gobyerno ang mga Filipino na nagpapagamit sa mga sindikato ng ilegal na droga kapalit ang malaking halaga ng salapi.</body>
<link>http://www.philstar.com/Article.aspx?articleId=754085&amp;publicationSubCategoryId=92</link>
</article>
<article>
<title>Celebrity bags inilunsad ng Congressional spouses</title>
<author>Ni Angie dela Cruz</author>
<date>
<month>December</month>
<day>02</day>
<year>2011</year>
</date>
<body>MANILA, Philippines - Pormal na inilunsad&amp;nbsp;ng Congressional Spouses Foundation Inc. (CSFI) na kinabibilangan ng asawa at anak ng mga miyembro ng House of Representatives&amp;nbsp;ang pinaka-bagong proyektong eco-tote bags na nakadisenyo sa ibat ibang mga celebrities&amp;nbsp;para&amp;nbsp;makalikom ito ng pondo na gagamitin sa&amp;nbsp; libreng edukasyon sa college &amp;nbsp;ng 100&amp;nbsp;female high school students na magtatapos sa Abril ng susunod na taon. Sa isang press conference sa QC,&amp;nbsp; sinabi ni&amp;nbsp;CSFI Chairwoman, QC Vice Mayor Joy Belmonte, ang naturang auction ay bahagi ng kanilang aktibidad na makalikom ng P24 milyon halaga ng &amp;nbsp;scholarship para sa mga mahihirap na deserving students ng lunsod. Sa conference, ipi&amp;shy;nakita ng mga CSFI members&amp;nbsp;ang eco-tote bag na gawa ni Vice President Jejomar Binay na may sketch ng Coconut Palace na may caption na&amp;nbsp;“welcome to the Office of the Vice President” na naibenta sa halagang&amp;nbsp;P1,100 at ang pinaka-mataas na halaga ay ang kay da&amp;shy;ting Vice President Noli “Kabayan” de Castro na may halagang P5,000. Ang ibang celebrities na gumawa ng sarili nilang tote bags para sa foundation ay sina beauty queen Shamcey Supsup, boxing legend at Sarangani Rep. Manny Pacquiao, Senate President Juan Ponce Enrile, DOTC Sec. Mar Roxas at asawang si broadcaster Korina Sanchez at iba pa.</body>
<link>http://www.philstar.com/Article.aspx?articleId=754086&amp;publicationSubCategoryId=92</link>
</article>
<article>
<title>Bitay sa Pinoy tuloy!</title>
<author>Ni Ellen Fernando</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Nabigo ang huling apela ng Pilipinas na mapigil ang nakatakdang pagbitay sa isang Pinoy sa Disyembre 8 matapos manindigan kahapon ang pamahalaang China na tuloy ang execution. Ayon sa Office of the Vice President, hindi mabibigyan ng “commutation” ang 35-anyos na Pinoy na nakatakdang isalang sa bitayan sa pamamagitan ng lethal injection sa China sa Huwebes. Una na ring nagpahayag ang Chinese Embassy na maninindigan ang China sa pagpapatupad nito ng kanilang batas lalo na ang mahigpit na kampanya nila sa drug trafficking. Gayunman, sinabi ni Vice President Jejomar Binay na tumatayo ring Presidential Adviser on Overseas Filipino Workers’ Concerns na hindi pa rin sila nawawalan nang pag-asa na masagip ang bibitaying Pinoy. “Hanggat hindi pa nangyayari ang pagbitay, hindi dapat tayo mawalan ng pag-asa. Dagdagan pa natin ang dasal,” ani Binay Ayon kay Binay, mula kahapon ay wala pa rin silang natatanggap na opisyal na komunikasyon mula sa Chinese Foreign Ministry hinggil sa kahi&amp;shy;lingan na makapunta siya sa Beijing upang makipag-usap sa mga top officials ng China at Chinese High People’s Court at iapela na mapababa sa habambuhay na pagkabilanggo ang hatol mula sa “death penalty without reprieve” na pinagtibay ng mataas na korte. Sinabi ni Binay na ang Disyembre 8, kung saan itinakda ang bitay, ay Feast of the Immaculate Concepcion kaya umaasa siya na magkakaroon ng milagro sa araw na ito at makaligtas sa bitay ang Pinoy. “Nagpapasalamat kami ni Pangulong Aquino sa Catholic Bishops Conference of the Philippines (CBCP) at sa ating mga kababayan sa kanilang pagsuporta sa ating hi&amp;shy;ling na commutation,” ani Binay. Nakatakda ring sumulat ang Episcopal Commission for the Pastoral Care of Migrants and Iti&amp;shy;nerant People (EMCI) sa China upang hilingin na mapababa ang sentensya sa nasabing Pinoy.</body>
<link>http://www.philstar.com/Article.aspx?articleId=754438&amp;publicationSubCategoryId=92</link>
</article>
<article>
<title>Kahirapan tutuldukan ng Skoll Foundation</title>
<author>Ni Angie dela Cruz</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Tuluyan nang malulusaw ang kahirapan sa bansa sa pamamagitan ng pagtulong ng Skoll Foundation&amp;nbsp;sa Gawad Kalinga&amp;nbsp;na tampok sa 2012 Skoll Award&amp;nbsp;for Social Entrepreneurship sa bansa. Ayon kay Sally Osberg, pangulo at chief executive officer ng Skoll Foundation, trinansporma nina Tony Meloto (tagapangulo ng Gawad Kalinga), Luis Oquinena (executive director ng GK) at ng kanilang team ang malaking bahagi ng Pilipinas. Matagumpay nilang tinularan ang modelo sa kapaligiran ng kalunsuran at kanayunan. Ang Skoll Foundation ay namuhunan, nag-ugnay at humihimok sa mga social entrepreneurs at innovators na magkapitbisig para malutas ang pangunahing problema ng mundo. Ang Skoll Award ay naglalaan ng tatlong taong&amp;nbsp;operating support grant sa mga&amp;nbsp;recipients. Ngayong taon ang Skoll Awardees&amp;nbsp;ay kaisa sa sumisiglang global network sa&amp;nbsp;91 Skoll social entrepreneurs mula sa 74 samahan na patuloy na lumulutas sa mga problema sa kani- kanilang lugar. Ang Skoll Awards ay pormal na ipiprisinta ng Skoll Foundation Chairman Jeff Skoll at Osberg sa isang seremonya sa Marso 29, 2012&amp;nbsp;bilang tampok sa Skoll World Forum sa&amp;nbsp;Oxford, England. Ang apat na samahan na bibigyang pagkilala ngayong taon ay ang Nidan, Landesa at Proximity Designs, tatlo sa mga ito ay mula sa bansang Asya. Ang Gawad Kalinga ay tumutulong na makamit ng isang tahimik at productive communities na may 2,000 komunidad sa Pilipinas at iba pang bansa na kinakikitaan ng kahirapan ang mamamayan tulad ng Cambodia, Indonesia, at Papua New Guinea.</body>
<link>http://www.philstar.com/Article.aspx?articleId=754439&amp;publicationSubCategoryId=92</link>
</article>
<article>
<title>Due process dapat tiyakin sa Pinoy na bibitayin sa China</title>
<author>Ni Gemma Garcia</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Sa halip na magmakaawa, dapat munang si&amp;shy;guruhin ng gobyerno ng Pilipinas na nabigyan ng due process ng Chinese court ang overseas Filipino worker na bibitayin sa China dahil sa kasong drug trafficking. Ayon kay Bayan Muna Rep. Neri Colmenares, ang pagtanggap sa hatol ay hindi makakapagligtas sa OFW na nasa death row dahil malinaw umano ang nakasaad sa Article 36 ng Vienna Convention on Consular Relations na dapat na ipagbigay alam nito agad sa Philippine government sa pamamagitan ng embassy ang pag-aresto sa Pinoy upang masiguro na ang karapatan nito sa due process ay narerespeto. Bukod dito dapat din siguruhin ng China na naiintindihang mabuti ng akusado sa pamamagitan ng interpreter ang trial proceedings sa lengguwaheng ginamit dito. Inihalimbawa ni Colmenares ang nangyari sa isang drug mule sa Thailand kung saan ang isang Filipina ay nag-plead ng guilty sa kanyang kaso ng sumagot ito ng “no” dahil sa hindi naintindihang tanong ng Judge na “kung gusto nitong lumaban o hindi”. Ang pagbibigay din umano ng isang Chinese lawyer ay hindi naaayon sa basic right ng isang akusado &amp;nbsp;dahil ang nangyari umano sa Thailand ay tinanong lamang ito ng 3 tanong ng abogado na kinalaunan ay nahatulan ng habambuhay na pagkakakulong kayat hindi umano ganitong abogado ang dapat ibigay sa mga Pinoy.</body>
<link>http://www.philstar.com/Article.aspx?articleId=754440&amp;publicationSubCategoryId=92</link>
</article>
<article>
<title>Xmas bonus gastusin sa tama</title>
<author>Ni Doris Franche</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Hindi umano dapat magpatukso ng labis ang mga mamimili sa konsumerismo ngayong kapaskuhan. Ayon kay Caritas Manila executive Director Fr. Anton Pascual, kinakailangang magkaroon ang bawat isa ng financial intelligence nang makapagdesisyon na tanging ang kailangan lamang ang dapat bilhin, hindi kung ano lamang ang gusto at nakapukaw ng atensyon sa mga pamilihan. Umapela rin si Fr. Pascual sa taongbayan na bago pa maubos ang kanilang mga Christmas bonus, mas mabuting tingnan muna kung ano ang kailangan lamang bilhin at huwag kalimutang mag-impok para magamit pa sa mga darating na panahon. “Kaya’t sa mga kapanalig natin bago tayo mamili at ubusin ang ating bonus ngayong Christmas, tingnan muna natin kung ano talaga ang ating pa&amp;shy;ngangailangan at mahalaga tayo ay mag-impok upang tayo ay mayroong dudukutin kapag dumara&amp;shy;ting ang ating pangangailangan, mahalaga talaga ang financial intelligence upang makapag-ipon at gumastos lang ayon sa pangangailangan natin,” pahayag ni Pascual.</body>
<link>http://www.philstar.com/Article.aspx?articleId=754441&amp;publicationSubCategoryId=92</link>
</article>
<article>
<title>Authenticated affidavit ni Ramona nasa piskalya na</title>
<author>Ni Danilo Garcia</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Nagsumite na si Genelyn Magsaysay ng “authenticated” na kopya ng sinumpaang salaysay ng kanyang anak na si Ramona Bautista sa Paranaque City Prosecutor’s Office kahapon. Pirmado ni Leila Feliciano, ang consul general ng Pilipinas sa bansang Turkey ang affidavit na isinumite ni Ramona na kanyang sinumpaan umano sa naturang bansa. Inaasahan naman na lulutang rin si Janelle Manahan, kasintahan ng napaslang na si Ramgen Revilla, sa piskalya upang sumpaan ang idinagdag niya sa kanyang affidavit at magbigay pa ng ibang mga impormasyon ukol sa hidwaan na namamayani sa pamilya Bautista na siyang posibleng sanhi umano ng krimen. Samantala, inilipat na rin sa Para&amp;ntilde;aque City Jail ang dalawa pang suspek sa pamamaslang na sina Michael Jay Nartea at Francis Tolisora. Una nang idinitine sa naturang bilangguan si Ramon Joseph Bautista, nakakabatang kapatid ni Ramgen, na itinuturo ring utak sa krimen.</body>
<link>http://www.philstar.com/Article.aspx?articleId=754442&amp;publicationSubCategoryId=92</link>
</article>
<article>
<title>Task Force FPGMA ikinasa ng PNP</title>
<author></author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Bumuo na kahapon ng Philippine National Police (PNP) ng Task Force&amp;nbsp;upang tiyakin ang seguridad sa paglilipat kay dating Pangulong Gloria Arroyo mula sa St. Luke’s Medical Center sa Global City, Taguig City patu&amp;shy;ngong Veterans Memorial Medical Center (VMMC) sa Quezon City sa Martes. Ayon kay PNP Spokesman Chief Supt. Agrimero Cruz Jr., ipatutupad rin ang ‘no fly-zone’ sa mga lugar na daraanan sa araw ng paglilipat&amp;nbsp;ng hospital sa dating Pangulo at nakaalerto ang limang distrito ng pulisya sa Metro Manila para pagtulungan ang pagpapatupad ng seguridad para sa maayos at matiwasay na pagdadala kay GMA sa VMMC. Inihayag ni Cruz na makikipag-koordinasyon ang Task Force FPGMA sa Civil Aviation Authority of the Philippines kaugnay ng pagpapatupad ng “no fly zone’ sa travel route nito. Idedeploy rin ang mga K-9 dogs at sapat na bilang ng mga pulis kaugnay ng inaasahang kilos protesta ng mga pro-GMA. May 20 hanggang 40 pulis naman mula sa Quezon City Police District ang nakahanda para ipadala sa VMMC sa sandaling mailipat na ang dating Pangulo. Bibigyan rin ito ng isang nurse at isang aide na pulis sa loob ng presidential suite sa VMMC. Mahigpit ring iimplementa ang visiting hours sa dating pangulo mula alas-3 ng hapon hanggang alas-9 ng gabi na maari pang mabago alinsunod sa umiiral na batas. (Joy Cantos/Ricky Tulipat)</body>
<link>http://www.philstar.com/Article.aspx?articleId=754443&amp;publicationSubCategoryId=92</link>
</article>
<article>
<title>Paggamit ng laptop hirit ni GMA</title>
<author></author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Hihilingin ng kampo ni dating Pangulong Gloria Arroyo sa korte na payagan itong gumamit ng laptop computer habang nasa Veterans Memorial Medical Center (VMCC). Ayon sa tagapagsalita ni Arroyo na si Elena Bautista-Horn, maghahain sila ng supplemental motion for reconsideration sa Pasay City Regional Trial Court (RTC) upang makagamit ng laptop computer ang dating pangulo dahil kinatawan pa rin umano ito ng ikalawang distrito ng&amp;nbsp;Pampanga at kailangan pa rin nitong makipag-usap sa kanyang mga constituents. Nilinaw pa ni Horn na kailangan ni Arroyo ng laptop dahil hindi ito makakapagsulat sa kamay dahil mahina ang mga kamay nito dahil na rin sa mga injections ng i-dextrose ito. Hihilingin din ng kampo ni Arroyo sa Pasay RTC na manatili pa ito sa St. Lukes Medical Center habang ginagamot ang sakit nitong colitis subalit handa pa rin umano silang sumunod sa utos ng korte kung hindi sila papayagang manatili dito at ipag-utos na lumipat sa VMCC. Una nang nagpalabas ng utos si Judge Jesus Mupas ng branch 112 na ilipat na si Arroyo sa “presidential suite” ng VMMC sa darating na Martes. Ikinatuwa naman ni Horn ang ginawang renovation ng pamunuan ng VMMC sa kuwartong paglalagyan kay Arroyo na tinuluyan din ni dating pa&amp;shy;ngulong Joseph Estrada ng sampahan ito ng kaso. Natuwa din si Horn at anak ng dating pangulo na si Camarines Sur Rep. Diosdado Arroyo sa lugar dahil malawak ito nang kanilang puntahan kahapon sa VMMC.&amp;nbsp; Samantala, iginiit ni Comelec Chairman Sixto Brillantes Jr. na sakaling mabuti na ang&amp;nbsp; kalusugan ni Arroyo ay dapat din agad itong ilipat&amp;nbsp;sa ordinaryong kulungan sa Southern Police&amp;nbsp;District. Bilang isang akusado sa kasong electoral sabotage, nanindigan si Brillantes na hindi nararapat na mabigyan ng special treatment ang dating presidente. (Gemma Garcia/Danilo Garcia/Doris Franche)</body>
<link>http://www.philstar.com/Article.aspx?articleId=754444&amp;publicationSubCategoryId=92</link>
</article>
<article>
<title>Sasakyang gamit ng judge kinuwestiyon</title>
<author>Ni Butch Quejada</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Kinuwestiyon ng isang malaking non-government organization ang mamahaling sasakyang ginagamit&amp;nbsp;umano ng Pasay&amp;nbsp;Regional Trial Court judge na may hawak ng kaso ni dating Pangulong Gloria Macapagal-Arroyo. Ayon kay Balikatan People’s Alliance chairman Louie Balbago, mayroon umanong ulat na ang itim na Suburban na may plakang ZSL-286 na ginagamit umano ni Judge Jesus Mupas ay nakapangalan daw sa Viking Haulers Inc, ng Diliman,&amp;nbsp;Quezon City. “Ayon sa Land Transportation Office, ang Suburban ay nakarehistro sa pangalan ng Viking Haulers. Ang pinakabagong rehistro ng naturang sasakyan ay isinagawa noon lamang nakaraang Hunyo 8 at nagkakahalaga ng P3,229.06,” pahayag ni Balbago. Nabatid na inindorso na ng Department of Justice (DOJ) ang kasong criminal laban kina Viking president Reynaldo Pazcougin at vice president Rodelito Blag, kasama na ang dalawang Customs examiners dahil sa umano’y pandaraya sa duties and taxes na nagkakahalaga ng P68.48 milyon.&amp;nbsp; Kinuwestiyon din ng grupo kung paano nakabili ng Suburban ang hukom na nagkakahalaga ng P4 milyon kung pagbabasehan lang ang kanyang suweldo.</body>
<link>http://www.philstar.com/Article.aspx?articleId=754445&amp;publicationSubCategoryId=92</link>
</article>
<article>
<title>Shabu queen ng Bulacan, 4 pa timbog ng PDEA</title>
<author>Ni Ricky Tulipat</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Natimbog na ng mga operatiba ng Philippine Drug Enforcement Agency (PDEA) ang tinaguriang “shabu queen” ng Bulacan at apat pang kasamahan nito matapos ang pagsalakay sa isang shabu tiangge dito kahapon. Kinilala ni PDEA Director General Undersecretary Jose S. Gutierrez, Jr. ang suspect na si Rizza Jacinto, umano’y drug operator at mga kasamahang sina Rodolfo Tinea, Rowena Jacinto, Dabio Bondoc at Fernando Fernando. &amp;nbsp; Ayon kay Gutierrez, ang pagsalakay ay isinagawa ng pinagsanib na puwersa ng PDEA Regional Office 3 (PDEA RO3) at ng National Capital Region (PDEARO-NCR), sa pakikipagtulungan ng lokal na pulisya sa nasabing probinsya. Isinagawa ang raid sa apat na establisimyento ng isang compound sa may Barangay Banga, Plaridel, Bulacan sa bisa ng apat na search warrants ganap na alas-5 ng madaling araw. Nakuha kay Rizza Jacinto ang may 50 gramo ng&amp;nbsp;shabu at isang baril kasama ang badge ng NBI na umano’y pag-aari ng isang Rodolfo Tinea, ang kanyang live-in partner. Isang metro ang layo mula sa bahay ni Rizza ay ang bahay ni Rowena Jacinto, kanyang auntie, kung saan nakuha ang ilang plastic sachets ng shabu. &amp;nbsp; Habang isa pang batch ng shabu sachets at paraphernalia naman ang nakumpiska sa bahay nina Dabio Bondoc at Fernando Fernando.</body>
<link>http://www.philstar.com/Article.aspx?articleId=754446&amp;publicationSubCategoryId=92</link>
</article>
<article>
<title>Pagkamatay ni Kato kinumpirma na ng MILF</title>
<author>Ni Joy Cantos</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Matapos ang ilang araw, opisyal na ring kinumpirma kahapon ng liderato ng Moro Islamic Liberation Front (MILF) na patay na ang kanilang renegade Commander na si Ameril Umbra Kato. Ayon kay MILF Vice Chairman for Political Affairs Ghadzali Jaafar, natanggap na nila ang impormasyong sumaka&amp;shy;bilang buhay na si Kato matapos na atakehin ng pangalawang stroke noong nakalipas na Sabado. “We concluded that he’s dead as of today (Friday),” ani Jaafar matapos ang umano’y idinaos na “kanduli’ o pagtitipon para sa yumao ng pamilya at mga tagasunod ni Kato kung saan nagkatay ang mga ito ng dalawang baka sa kabundukan ng Central Mindanao. Si Kato matapos tumiwalag sa MILF ay itinayo ang sarili nitong grupong Bangsamoro Islamic Freedom Movement. Sa kasalukuyan ayon sa report ay nagsasagawa ng pagpupulong ang BIFM sa Maguindanao upang desisyunan kung sino kina&amp;nbsp;Ustadz Ibrahim at Ustadz Malik, kapwa pamangkin ni Kato ang successor nito.</body>
<link>http://www.philstar.com/Article.aspx?articleId=754447&amp;publicationSubCategoryId=92</link>
</article>
<article>
<title>Bonus ng mga empleyado ng Senado mas malaki</title>
<author>Ni Malou Escudero</author>
<date>
<month>December</month>
<day>03</day>
<year>2011</year>
</date>
<body>MANILA, Philippines - Masayang Pasko ang naghihintay sa mga empleyado ng Senado dahil mas malaking bonus ang&amp;nbsp;matatanggap nila kumpara sa ibang mga empleyado ng gobyerno. Inihayag kahapon ni Senator Panfilo “Ping” Lacson na mas malaki pa sa P10,000 na Christmas bonus ng mga empleyado ng gobyerno ang ibibigay sa mga taga-Senado. Nauna rito, umugong ang tsismis sa Mataas na Kapulungan na aabot sa P100,000 ang ibibigay na Christmas bonus sa mga empleyado ng Senado. Pero pinabulaanan ito ni Lacson dahil kung bibigyan umano ng nasa P100,000 bawat isang empleyado ay walang matitira sa kanilang pondo. Kinumpirma rin ni Lacson na si Senate President Juan Ponce Enrile ang nais magbigay ng mas malaking bonus sa mga empleyado ng Senado. Ilang empleyado ng Senado ang nagkumpirma na posibleng hindi na sila magkaroon ng Christmas party upang idagdag na lamang sa Christmas bonus ang gagastusin sa kasiyahan.</body>
<link>http://www.philstar.com/Article.aspx?articleId=754448&amp;publicationSubCategoryId=92</link>
</article>
<article>
<title>GMA guwardiyado ng 150 pulis</title>
<author>Ni Joy Cantos</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Guwardiyado ng 150 pulis ang gagawing pag&amp;shy;lilipat kay dating Pa&amp;shy;ngulong Gloria Macapagal-Arroyo sa Veterans Memorial Medical Center (VMMC) sa Quezon City mula St. Luke’s Me&amp;shy;dical Center sa Ta&amp;shy;guig City sa darating na Martes. Ayon kay National Ca&amp;shy;pital Region Police Office (NCRPO) Director Alan Purisima, pinuno ng Task Force Former President Gloria Macapagal Arroyo (FPGMA), ma&amp;shy;aring ibiyahe lulan ng chopper o kaya naman ay sa land transport si Rep. Arroyo depende sa nais ng kampo at pa&amp;shy;milya nito. “It would be GMA’s camp that would decide what transport they would like to use,” ayon kay Purisima na muling iginiit ang pagpapatupad ng ‘no fly zone’ sa pagbibiyahe sa dating Pangulo sa travel route o mga dadaanan nito. Umpisa kahapon ay round the clock na ang security measures na ipi&amp;shy;natutupad ng QC Police District sa VMMC. Bukod sa 150 police ay may 12 miyembro ng Police Security and Protection office na magbabantay sa presidential suite sa buong VMMC compound na maghahalili sa dalawang tig-12 oras na pagbabantay. Todo inspeksyon na rin sa gate ng VMMC kung saan kinumpirma naman kahapon ni DILG Secretary Jesse Robrero na matatapos na ngayong linggo ang&amp;nbsp;pag-aayos sa presidential suite. Sinabi ni Robredo na&amp;nbsp;ilang bagay na lamang ang tinatapos gaya ng door knobs at kaila&amp;shy;ngang matuyo ang bagong pintura sa loob ng kuwarto.&amp;nbsp; Nitong Martes ay ipi&amp;shy;nag-utos ni Pasay City Regional Trial Court (RTC) Branch 112 Judge Jesus Mupas na dumidinig sa kasong electo&amp;shy;ral sabotage ang pagli&amp;shy;lipat kay Rep. Arroyo sa hospital arrest sa Vete&amp;shy;rans hospital. (May ulat nina Angie dela Cruz at Lordeth Bonilla)</body>
<link>http://www.philstar.com/Article.aspx?articleId=754689&amp;publicationSubCategoryId=92</link>
</article>
<article>
<title>6 Chinese huli sa illegal fishing sa West Phl Sea</title>
<author>Ni Joy Cantos</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Sa gitna na rin ng tensyon sa pinag-aagawang Spratly Island sa West Philippine Sea, anim na ma&amp;shy;ngingisdang&amp;shy; Intsik ang naaresto ng mga awto&amp;shy;ridad sa karagatan malapit dito.&amp;nbsp; Base sa ulat ni AFP-Westcom Commander Major Gen. Juancho Sabban, dakong alas-10:15 kamakalawa ng masakote ng&amp;nbsp;nagpapatrulyang mga elemento ng Philippine Navy na lulan ng Patrol Ship 36 ang bangkang pangisda ng mga Intsik. Nasakote ang lima pero nakatalon sa dagat ang isa pa habang aarestuhin ng mga tauhan ng Navy. Hindi naman natukoy ni Sabban ang pangalan ng mga naaresto dahil hindi ang mga ito marunong magsalita ng English at kailangan pa ng interpreter. Nasamsam mula sa mga ito ang 12 buhay na pawikan at iba pang mga yamang dagat. Sa follow-up operation dakong alas-11:30 kaha&amp;shy; pon ay nasakote naman ng Balabac Police ang kasamahan ng mga ito na tumalon sa dagat. Itinurnover na sa kustodya ng Balabac Police ang mga nasakoteng Intsik para sa kaukulang doku&amp;shy;men&amp;shy;tasyon at pagsasampa ng kasong kriminal.</body>
<link>http://www.philstar.com/Article.aspx?articleId=754690&amp;publicationSubCategoryId=92</link>
</article>
<article>
<title>CGMA wala ng karapatang gumamit ng cellphone, laptop - Malaca&amp;ntilde;ang</title>
<author>Ni Malou Escudero</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Katulad ng ibang ordinaryong bilanggo, wala na umanong karapatan na gumamit ng cellular phone at mag-internet sa laptop si dating Pangulo at ngayon ay Pampanga Congresswoman Gloria Macapagal-Arroyo. Ito ang sinabi kaha&amp;shy;pon ni deputy presidential spokesperson Abigail Valte kaugnay sa kahili&amp;shy;ngan ng mga abogado ni Arroyo na payagan itong makagamit ng cellphone at laptop dahil isa pa rin naman umano itong kongresista. Ipinaliwanag ni Valte na ban sa loob ng bilang&amp;shy;guan ang mga cellphones at computers kaya natural lang na hindi rin ito dapat ipagkaloob sa da&amp;shy;ting pangulo. “Bawal ho sa loob ng kulungan ang cellphone, whether detention priso&amp;shy;ner po kayo or you are a convict serving your ser&amp;shy;ving time, bawal po ‘yon sa loob ng mga detention facilities,” pahayag ni Valte. Pero sinabi rin ni Valte na ang korte pa rin ang magdedesisyon ng mga kondisyon sa pagkakakulong kay Arroyo. &amp;nbsp;</body>
<link>http://www.philstar.com/Article.aspx?articleId=754691&amp;publicationSubCategoryId=92</link>
</article>
<article>
<title>Rice Terraces bubuhayin</title>
<author>Ni Malou Escudero</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Tiniyak kahapon ng Malaca&amp;ntilde;ang na maibabalik na sa dati ang nasisirang world famous Ifugao Rice Terraces dahil naglaan na ng P30 milyon ang Department of Agriculture para sa pagsasaayos nito. Ayon kay Deputy Presidential Spokesperson Abigail Valte, marami ang nangangamba na tuluyang masira ang Ifugao Rice Terraces kung hindi ito maayos. Sabi ni Valte, hindi lamang pang-agrikultura ang ini&amp;shy;laang pondo ng DA para sa Rice Terraces kundi upang makahikayat din ng mga turista na humanga sa hagdan-hagdang palayan. Ang P10 milyon umano sa nasabing halaga ay ilalaan sa pagsasaayos ng mga gumuguhong bahagi ng rice terraces samantala ang natitirang P20 milyon ay para naman sa apat pang ibang bahagi ng Banaue Rice Ter&amp;shy;&amp;shy;races. Bukod sa P30 milyon, naglaan na rin ang DA ng ka&amp;shy;ragdagang P25 milyon para sa mga agricultural pro&amp;shy;&amp;shy; jects ng 11 munisipalidad sa Ifugao. &amp;nbsp;</body>
<link>http://www.philstar.com/Article.aspx?articleId=754692&amp;publicationSubCategoryId=92</link>
</article>
<article>
<title>Contractual bigyan ng 13th month pay - Palasyo</title>
<author>Ni Malou Escudero</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Nagbabala kahapon ang Malaca&amp;ntilde;ang sa mga kompanya at employers na hindi susunod sa Department Order No. 18 ng Department of Labor and Employment kung saan dapat ibigay sa mga contractual employees ang mga nakalaan sa kanilang benepisyo katulad ng 13th month pay. Ayon kay deputy presidential spokesperson Abigal Valte, maituturing na “good news” ang gagawing pagpapatupad ng DOLE sa Department Order No. 18 lalo pa ngayong buwan ng Disyembre kung kailan dapat matanggap na ang mga 13th month pay ng mga empleyado. Bukod sa 13th month pay, dapat ding makatanggap ang mga contractual employees ng overtime pay, retirement benefits sa ilalim ng Social Security System, Pag-IBIG at Philhealth.&amp;nbsp; Ayon pa kay Valte, sinisigurado ngayon ng DOLE na hindi maagrabyado ang mga contractual emplo&amp;shy;yees kahit magtapos na ang kanilang employment o matapos ang kontrata.</body>
<link>http://www.philstar.com/Article.aspx?articleId=754693&amp;publicationSubCategoryId=92</link>
</article>
<article>
<title>Pagsasampa ng kaso vs Abalos pinamamadali</title>
<author>Ni Malou Escudero</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Kinalampag ni Senator Koko Pimentel ang Commission on Elections upang pormal ng sampahan ng kaso si dating Comelec Chairman Benjamin Abalos dahil sa electoral sabotage na kinakaharap din ni da&amp;shy;ting Pangulo at ngayon ay Pampanga Congw. Gloria Macapagal-Arroyo. Nais din ni Pimentel na ipaliwanag ng Comelec kung bakit hindi sinasampahan ng kaso si Abalos kaugnay sa nangyaring malawakang dayaan noong 2007 senatorial elections. Maraming testigo na umano ang lumutang na nagtuturo kay Abalos bilang mastermind sa dagdag-bawas noong 2007 elections kung saan naging pang-13 si Pimentel. Dapat aniyang masampahan ng kaso si Abalos na itinuturing na “big fish” sa dayaan. “I urge Comelec Chairman Sixto Brillantes to expedite the filing of charges against Abalos as he was among the suspected big fish that orchestrated the rigging of the results of the 2007 senatorial elections,” pahayag ni Pimentel. Inasahan na umano ang paulit-ulit na pagde-deny ni Abalos pero dumarami na ang mga lumulutang na testigo na nagtuturo sa kaniya.</body>
<link>http://www.philstar.com/Article.aspx?articleId=754694&amp;publicationSubCategoryId=92</link>
</article>
<article>
<title>Paglobo ng kaso ng HIV iimbestigahan sa Senado</title>
<author>Nina Malou Escudero at Doris Franche</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Isa na umano ang Pilipinas sa pitong bansa sa buong&amp;shy; mundo na patuloy ang pagdami ng mga kaso ng HIV/AIDS. Dahil dito, iginiit ni Senator Miriam Defensor-Santiago na magsagawa ng imbestigasyon ang kinauukulang komite sa Senado lalo na’t lumalabas na hindi na epektibo ang mga kasalukuyang batas upang labanan ang pagdami ng may human immunodeficiency virus. Ayon kay Santiago, nakakabahala ang ulat na pa&amp;shy;tuloy na bumababa ang kaso ng may Acquired Immunodeficiency Syndrome (AIDS) sa buong mundo habang ang Pilipinas at Bangladesh ay tumataas ang kaso ng may HIV. Nagbabala na rin umano ang mga epidemio&amp;shy;logists ng gobyerno na pagdating ng taong 2015, ang kabuuang bilang ng kaso ng HIV sa Pilipinas ay maa&amp;shy;aring umabot sa 45,000 mula sa kasalukuyang 7,000 kaso ngayong taon. Nais ni Santiago na magbuo ang gobyerno ng isang National HIV and AIDS Plan upang matutukan ang mga programa laban sa HIV at AIDS. Mistulang hindi umano naging epektibo ang HIV and AIDS Prevention and Control Act (Republic Act No.8504) na ipinasa noong 1998 dahil mas dumami pa ang nagkaroon ng nasabing sakit. May kabuuang 7,431 kaso na ng AIDS ang naiulat sa Pilipinas mula taong 1984.&amp;nbsp;Sa naturang bilang ay 1,416 ang naitala mula Enero hanggang Agosto lamang ng taong ito.</body>
<link>http://www.philstar.com/Article.aspx?articleId=754695&amp;publicationSubCategoryId=92</link>
</article>
<article>
<title>RH Bill wala ng pag-asang lumusot ngayong 2011</title>
<author>Ni Malou&amp;shy; Escudero</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Wala ng pag-asa na maipasa ngayong taon ang kontrobersiyal na Reproductive Health Bill. Pero agad na nilinaw ni Senate President Juan Ponce Enrile na hindi naman nila sinasadya ang pag-antala sa pagpasa ng panukala kundi marami pa umanong isyu ang dapat klaruhin dito. Sinabi pa ni Enrile na wala namang dahilan para madaliin ang pagpasa ng panukala lalo pa’t sensitibo ang nasabing panukala. Mas mabuti na aniyang pag-debatihan ng mabuti ang RH bill lalo pa’t may mga senador na ring nais magtanong tungkol sa isyu. Ang nasabing panukala ay ipinagtatanggol nina Sens. Miriam Defensor-Santiago at Pia Cayetano. Nauna ng sinabi nina Cayetano at Santiago na dapat tapusin na ang debatihan sa plenaryo lalo pa’t pina&amp;shy;tatagal lamang umano ito ng mga senador na tutol&amp;shy; sa panukala. Kabilang si Senate Majority Floor Leader Tito Sotto&amp;shy; sa mga hindi pabor sa RH bill.</body>
<link>http://www.philstar.com/Article.aspx?articleId=754696&amp;publicationSubCategoryId=92</link>
</article>
<article>
<title>Brown rice sa fastfood malapit na</title>
<author>Ni Butch Quejada</author>
<date>
<month>December</month>
<day>04</day>
<year>2011</year>
</date>
<body>MANILA, Philippines - Malapit nang ma&amp;shy;isa&amp;shy;ma sa menu ng ilang kila&amp;shy;lang fastfood chain ang ‘brown’ o unpolished&amp;shy; rice, ayon sa isang opis&amp;shy;yal ng Philippine Rice Research Institute (PhilRice). Sa programang Talking Points na idinaos sa Philippine Information Agency, sinabi ni PhilRice National Rice Awareness Coordinator Ella Lois Bestil na ilang panahon na lamang ang bibilangin at iaalok na rin ang mas masustan&amp;shy;syang brown rice sa mga sikat na lugar kainan bukod sa karaniwan nang maputing kanin. Ani Bestil, alinsunod sa programang kontra-mal&amp;shy;nutrisyon ng adminis&amp;shy;trasyon ni Pangulong Aquino, kabilang sa mga tinatarget ng PhilRice ay ang mga fastfood chain at restaurant para maghain ng brown rice sa mga parokyano nito. Aniya, puspusan silang nakikipag-ugnayan sa mga may-ari ng iba’t ibang fastfood chain upang mai-’promote’ ang brown rice sa publiko dahil sa mas mataas na taglay nitong bitamina at fiber na higit na mainam sa kalusugan ng tao. Sinabi pa ni Bestil na malaking bentahe para sa publiko ang mas ma&amp;shy;taas na taglay na sus&amp;shy;tansya ng brown rice, gaya ng Vitamin B-complex,&amp;nbsp; kumpara sa ‘puti’ o polished rice. Gayundin, patok daw ang brown rice sa mga nagpapaseksi o nagpapapayat dahil siksik din ito sa dietary fiber hindi tulad ng karaniwang kanin. Bagama’t medyo may kamahalan ang presyo ng brown rice kumpara sa puting kanin, mas ma&amp;shy;giging mura rin daw ito kapag tinangkilik na ng publiko. &amp;nbsp;&amp;nbsp;</body>
<link>http://www.philstar.com/Article.aspx?articleId=754697&amp;publicationSubCategoryId=92</link>
</article>
<article>
<title>Likidahin?</title>
<author></author>
<date>
<month>December</month>
<day>04</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=754869&amp;publicationSubCategoryId=92</link>
</article>
<article>
<title>Gastos kay GMA barya lang</title>
<author>Ni Ricky Tulipat</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Maliit na halaga lamang umano ang gugu&amp;shy;gulin ng pamahalaan kay dating Pangulong Gloria Macapagal-Arroyo sa Veterans Memorial Medical Center at hindi anya ito dapat bigyan ng atensyon. Ito ang sinabi ni De&amp;shy;partment of Interior&amp;nbsp;and Local Government (DILG) Secretary Jesse Robre&amp;shy;do, bilang tugon sa pag-ako ng pamahalaan sa gastusin sa pagpapa-ospital ng dating pangulo habang ito ay nasa ilalim ng hospital arrest sa VMMC sa Quezon City. “Maliit lamang ang gastos natin d’yan kasi hindi naman natin sagot ang accomodations, mga utilities lang kaya, barya-barya lamang yan,” sabi ni Robredo sa cellphone interview. Ayon kay Robredo, mas gusto umano ng kampo ni Arroyo na ang doktor nila ang gumamot sa kanya kaya nangangahulugan lamang an&amp;shy;yang bawas na rin ito sa gastos ng pamahalaan at mas maliit ang guguling salapi para rito. Giit pa ng kalihim, ang ganitong kalagayan ni GMA ay katulad din anya nang maospital arrest si dating Pangulong Joseph Estrada kaya hindi dapat maging isyu ang nasabing alok. Hindi naman nagbi&amp;shy;gay ng halagang posibleng magastos para kay GMA ang kalihim dahil hindi pa naman umano nagsisimula ang sinasabing paglipat nito sa VMMC. Matatandaang inako ng pamahalaan, base sa pahayag ni Robredo, ang gastusin sa ospital kay GMA na nahaharap sa kasong electoral sabotage. Si Arroyo na nasa private hospital suite sa St. Luke’s Medical Center ay nagbabayad umano ng P50,000 kada araw. Sa Martes ay nakatakda siyang ilipat sa VMMC sa utos na rin ng Pasay Regional Trial Court.</body>
<link>http://www.philstar.com/Article.aspx?articleId=755063&amp;publicationSubCategoryId=92</link>
</article>
<article>
<title>Call center business pinasok na rin ni Pacquiao</title>
<author>Ni Gemma Garcia</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Bilang paghahanda uma&amp;shy;no sa kanyang pag&amp;shy;reretiro, pumasok na rin sa call center business si Sarangani Rep. Manny Pacquiao. Sa isang press conference, sinabi ni Robert Clayman, Pangulo at CEO ng Internet Media, bukod sa magiging kasos&amp;shy;yo si Pacquiao ay ito na rin ang magiging en&amp;shy;dorser ng kanilang itatayong kumpanya. Paliwanag pa ni Clayman, itatayo ang natu&amp;shy;rang mga call centers sa mga lalawigan ng Ba&amp;shy;guio, General Santos City, Davao, Dapitan sa Zamboanga City, Ilocos Norte at Para&amp;ntilde;aque sa Metro Manila. Target umano ng kum&amp;shy;panya na makakuha ng mahigit 50,000 mga empleyado mula sa na&amp;shy;banggit na lalawigan sa susunod na limang taon. Ang mga aplikante ay maari umanong mag-aplay sa pamamagitan ng kanilang website na ilalabas anumang araw ngayong linggo o sa kanilang tanggapan sa Global City sa Taguig. Tumanggi naman ide&amp;shy; talye ni Clayman kung magkano ang inilabas na investment ni Pacquiao pero inamin nitong may iba pang kongresista at kilalang personalidad na nag-invest sa kanilang negosyo.</body>
<link>http://www.philstar.com/Article.aspx?articleId=755064&amp;publicationSubCategoryId=92</link>
</article>
<article>
<title>Reso sa house arrest ni GMA ihahain sa Kamara</title>
<author>Ni Gemma Garcia</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Ihahain na ng mga kaalyado ni dating Pangulo at ngayon ay Pampanga Rep. Gloria Arroyo sa Kamara ang isang resolution na humihiling na maisailalim ang dating pangulo sa house arrest. Sinabi ni Quezon Rep. Danilo Suarez na inaasa&amp;shy;hang maihahain nila ngayong araw (Lunes) ang na&amp;shy;turang resolution matapos itong dumalaw noong Sabado kay Arroyo. Umaasa naman si Suarez, na bukod sa mga mi&amp;shy;yembro ng minorya ay lalagda din sa naturang reso&amp;shy;lution ang mga miyembro ng mayorya. Hindi rin umano dapat kalimutan ng Pasay Regional Trial Court (RTC) na siyang dumidinig ng kasong electoral sabotage laban kay Arroyo na ang dating pangulo ay miyembro pa rin ng Kongreso na mayroong tungkulin na dapat gampanan sa kanyang mga constituents. Ang katungkulan umano ng mga kasama sa Kongreso ni Arroyo ay protektahan ito at hindi naman isyu ang kautusan ng korte. Kasabay nito, inaasahang darating na rin ngayong araw si Ang Galing Party list Rep. Mikey Arroyo matapos ang dalawang linggong pananatili sa Estados Unidos. Nilinaw naman ng batang Arroyo na hindi siya umalis&amp;shy; ng bansa upang magtago sa kanyang kinakaharap na kasong tax evasion o umiiwas sa kontro&amp;shy;bersyal na kinasasangkutan ng kanyang ina na si dating&amp;shy; Pangulong Arroyo. Bukod dito matatapos na rin umano ang palugit o travel authority na binigay sa kanya ng liderato ng Kamara sa Disyembre 7 matapos umano itong ma&amp;shy;ngalap ng donasyon para sa kanyang kinakatawang mga gwardiya at mga tricycle driver. Tumanggi naman kumpirmahin ni Mikey kung nasa US ang kanyang kapatid na si Luli na hindi pa rin nagpapakita mula nang ma-ospital at makasuhan ang kanilang ina.</body>
<link>http://www.philstar.com/Article.aspx?articleId=755066&amp;publicationSubCategoryId=92</link>
</article>
<article>
<title>Mabigat na parusa sa jail guards na matatakasan ng preso itinutulak</title>
<author>Ni Gemma Garcia</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Mabigat na parusa ang dapat ipataw sa mga jail guards na matatakasan ng bilanggo na nasa kanilang kustodiya. Ito ang nilalaman ng pinagsama-samang pa&amp;shy;nu&amp;shy;kala na inihain nina Aurora Rep. Juan Edgardo Angara (House Bill 251) at Antipolo Rep. Romeo Acop (HB 23992). Base umano sa police reports, nasa 148 murder convicts at magnanakaw ang hindi pa rin nahuhuli matapos makatakas sa iba’t ibang bilangguan sa bansa. Ang responsable umano sa pagbabantay sa naturang mga bilang&amp;shy;go ang siyang dapat na managot at masibak dahil sa responsibilidad, integridad at kakayahan ng mga ito. Nais naman ni Occidental Mindoro Rep. Ma. Amelita Calimbas-Villarosa, co-author ng bill na maisama sa panukala ang Articles 155, 223 at 224 ng Republic Act 3815 o Revised Penal Code of the Philippines. Nakapaloob dito ang proseso mula sa pagdadala ng bilanggo sa kulungan, sabwatan at pagpapabaya sa tungkulin. Nakasaad pa sa&amp;nbsp;ilalim ng panukala na papata&amp;shy;wan ng parusang prision mayor ang mga mapapatunayang nagkasala sa pagkakatakas ng bilanggo.</body>
<link>http://www.philstar.com/Article.aspx?articleId=755067&amp;publicationSubCategoryId=92</link>
</article>
<article>
<title>Lozada kay GMA: Pagsisinungaling tigilan na</title>
<author>Ni Doris Franche</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Pinayuhan ni ZTE whistleblower Rodolfo” Jun” Lozada si dating pa&amp;shy;ngulong Gloria Macapagal-Arroyo na tigilan na nito ang pagsisinungaling at sa halip ay ilabas ang katotohanan. Sa Balitaan sa Tinapayan, sinabi ni&amp;nbsp;Lozada na ito na ang pagkakataon ni Gng. Arroyo upang magbalik-loob&amp;nbsp;kung saan makapagpapagaan din ng kanyang&amp;nbsp;saloobin. Ayon kay Lozada, ang pagkakakulong ni Arroyo ay dapat na&amp;nbsp;maging daan upang maranasan nito ang patas na trato sa kulungan na dinaranas ng mga ordinaryong bilanggo. Wika niya, ang pagka&amp;shy;kakulong ng dating pa&amp;shy;&amp;shy;&amp;shy;ngulo ay indikasyon din na totoo ang kanyang&amp;nbsp;ibi&amp;shy;nunyag na katiwalian. Umaasa na&amp;shy;man si Lo&amp;shy;zada na ma&amp;shy;bibigyan ng pansin ng ad&amp;shy;minis&amp;shy; trasyong Aquino ang&amp;nbsp;kanyang kaso at ma&amp;shy;kabalik sa kanyang ordinaryong pamumuhay. Hanggang sa ngayon, anya ay&amp;nbsp; namumuhay siya sa “bangungot”. Iginiit din ni Lozada na&amp;nbsp;dapat mag-inhibit si Supreme Court Justice Antonio Corona sa kaso ni Arroyo kung mayroon pa itong&amp;nbsp;delicadeza. Hindi umano dapat na pairalin ni Corona at ng mga mahistrado ang utang na loob dahil ang judicial system ang binabatikos.</body>
<link>http://www.philstar.com/Article.aspx?articleId=755069&amp;publicationSubCategoryId=92</link>
</article>
<article>
<title>Rebulto ni Lapu-Lapu aalisin sa Rizal Park</title>
<author>Ni Doris Franche</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Pabor&amp;nbsp; ang National Parks&amp;nbsp;Development Committee na alisin&amp;nbsp; ang rebulto ni&amp;nbsp;Lapu-Lapu sa Rizal Park sa Maynila. Sa ginanap na Balitaan sa Tinapayan, sinabi ni Juliet Villegas na dapat lamang na alisin ang rebulto ni&amp;nbsp;Lapu-Lapu at sa halip ay dalhin sa Cebu. Aniya, wala silang nakikitang kaugnayan ni Lapu-Lapu sa Rizal Park. Ang kinatatayuan ni Lapu-Lapu ay dating skating rink. Nabatid na ang rebulto ni&amp;nbsp;Lapu-Lapu ay ipinatayo ni Senador Richard Gordon. Samantala, tiniyak naman ni Villegas na ligtas nang mamasyal sa Rizal Park dahil dinagdagan nila ang mga guwardiyang rumoronda gayundin ang ilaw. Sinabi ni Villegas na&amp;nbsp;pinutol nila ang mga sanga ng mga puno na&amp;nbsp;nagiging balakid at humaharang sa liwanag ng mga ilaw sa paligid ng park. Aniya, pangunahing layunin ng NPDC ang kaligtasan at kalinisan ng lugar.</body>
<link>http://www.philstar.com/Article.aspx?articleId=755071&amp;publicationSubCategoryId=92</link>
</article>
<article>
<title>Paggamit ng 'solar light' isinulong</title>
<author>Ni Mer Layson</author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Magkatuwang na isinusulong ng pamunuan ng Manila Electric&amp;nbsp;Company, pamahalaang lungsod ng San Juan at Rotary Club ang paggamit ng ‘solar light’ para makatipid ang publiko at mapanga&amp;shy;lagaan ang kalikasan. Ang ‘Liter of Light o Isang litrong liwanag project’ ay pinasimulan kamakailan sa bayan ng San Juan na dinaluhan nina Jeffrey Tarayao, pa&amp;shy;ngulo ng One Meralco Foundation; Mayor Guia Gomez at iba pang local ng pamahalaan ng bayan ng San Juan. Sinabi ni Mayor Gomez, mababawasan ang basurang plastic at makakatipid sa kuryente ang publiko kapag gumamit ng boteng plastic bilang alternatibong ilaw o solar light. Sa panig naman ni Tarayao ay kanyang sinabi na maiiwasan ang sunog dahil hindi na magja-jum&amp;shy;per at gagamit ng kandila o gasera ang mga mamamayan partikular iyong nasa squatter area. Base sa istatistika ng Bureau of Fire Protection (BFP), 90 porsiyento ng nagaganap na sunog sa Metro Manila ay sanhi ng kuryente.</body>
<link>http://www.philstar.com/Article.aspx?articleId=755073&amp;publicationSubCategoryId=92</link>
</article>
<article>
<title>Dasal at milagro sa bibitaying Pinoy</title>
<author></author>
<date>
<month>December</month>
<day>05</day>
<year>2011</year>
</date>
<body>MANILA, Philippines - Nag-alay ng misa ang mga simbahan sa buong bansa para hili&amp;shy;ngin sa Diyos na makaligtas sa bitay ang Pinoy na naitakdang i-lethal injection sa China sa Dis&amp;shy;yembre 8. Bagaman hindi na&amp;shy;wa&amp;shy;walan ng pag-asa si Vice President Jejomar Binay kahit na pormal nang nagpahayag ang Chinese government na tuloy ang pagbitay sa 35-anyos na Pinoy, tanging milagro at dasal na lamang ang maaaring magawa upang mabago ang desisyon ng China. Ang misa ay hiniling ni Binay sa Catholic Bi&amp;shy;shops’ Conference of the Philippines (CBCP) para ipanalangin na pansinin ng China ang huling apela ng pamahalaan at lumambot sa paninindigan nito na ipataw na ang death penalty. Nabatid sa Chinese Embassy na hindi pa rin tuluyang ibinabasura ng China ang kahilingan ng Pilipinas na makapunta si Binay sa Beijing upang makipag-usap sa mga top officials ng China at Chinese High People’s Court at iapela na ma&amp;shy;bigyan ng ‘commutation’ ang Pinoy mula sa bitay sa habambuhay na pag&amp;shy;kabilanggo. Ayon naman kay Fo&amp;shy;reign Affairs Spokesman Raul Hernandez, inaasahan na ngayong Martes o Miyerkules ay makakalipad na ang apat na kapamilya ng nasabing Pinoy upang makausap at makapiling nila sa hu&amp;shy;ling sandali ang kanilang mahal sa buhay. Inatasan na rin ng Malaca&amp;ntilde;ang ang DFA na gawin ang lahat ng diplomatic means para mailigtas ang Pinoy. “The Palace position is that we will exhaust all other diplomatic means available to us. The DFA will continue to ask officials of the Chinese embassy in Manila that we be allowed to send our appeal,” wika ni Deputy Presidential Spokesperson Abigail Valte kahapon matapos tanggihan ng China ang pagpunta ni Binay upang personal na iabot ang letter of appeal ni Pangulong Aquino kay Chinese Pre&amp;shy;sident Hu Jintao. Naninindigan pa rin ang China sa pagpapa&amp;shy;tupad ng kanilang batas lalo na sa drug trafficking na nirerespeto naman ng Pilipinas. Hinatulan ng bitay ang Pinoy dahil sa pagpupuslit ng 1.495 kilong heroin habang papasok sa Guilin International Airport mula Kuala Lumpur, Malaysia noong Set&amp;shy;yembre 2008. (Ellen Fernando/Rudy Andal)</body>
<link>http://www.philstar.com/Article.aspx?articleId=755076&amp;publicationSubCategoryId=92</link>
</article>
<article>
<title>Corona walang 'K' maging CJ</title>
<author>Nina Rudy Andal at Gemma Garcia</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Harap-harapang binatikos ni Pangulong Benigno Aquino III ang appointment ni Chief Justice Renato Corona sa ginanap na 1st National Criminal Justice Summit na ginanap sa Manila Hotel kahapon. Sinabi ni Pangulong Aquino sa kanyang mensahe sa nasabing summit, mula sa simula ay mali na ang ginawa ni dating Pa&amp;shy;ngulong Gloria Macapagal-Arroyo nang italaga nito si Chief Justice Corona sa gitna ng election ban sa appointment nito noong 2010. Ayon kay PNoy, malinaw na nakasaad sa Article 7 Section 15 ng Saligang Batas na ang “isang Pa&amp;shy;ngulo ay hindi dapat gumawa ng mga paghirang sa loob ng 2 buwan bago sumapit ang susunod na halalang pampanguluhan at hanggang sa matapos ang kanyang taning ng panunungkulan, maliban na lamang sa mga pansa&amp;shy;mantalang paghirang sa mga katungkulang ehekutibo.” “Ngunit alam naman po nating pinilit ni Gng. Arroyo na magtalaga pa rin ng Chief Justice. Hinirang siya (Corona), hindi 2 buwan bago ang halalan, kundi isang linggo matapos ang eleksyon. Base sa batas at sa dati nilang pasya, sumasang-ayon ang Korte Suprema na bawal magtalaga sa pwesto 2 buwan bago sumapit ang susunod na eleksyon, maliban na lamang kung ito ay pansamantalang posisyon,” wika pa ni Aquino sa kanyang mensahe. “Ngunit bumaligtad sila nang italaga ni Ginang Arroyo si Renato Corona bilang Chief Justice: isang puwestong hindi saklaw ng ehekutibo, kundi sa hudikatura. Ang tanong ngayon: lumabag ba ang Korte Suprema sa Sali&amp;shy;gang Batas?,” wika pa ng Pangulo. Inisa-isa rin ni PNoy ang mga pagbasura ng Korte Suprema sa mga kautusan ng kanyang administrasyon particular ang pagbuo ng Truth Commission na magsisiyasat sana sa lahat ng anomaly ng nakaraang administrasyon. Bukod dito, ibinasura din ng SC ang Executive Order 1, Memorandum Circular at ang huli ay ang pagpapalabas ng TRO ng High Tribunal sa Watchlist Order ng Department of Justice laban kay Mrs. Arroyo. Wika pa ni Pangulong Aquino, obligasyon niya at ng taumbayan na manatiling tumahak sa iisang direksyon, sa ilalim ng nagkakaisang adhika: ang paglingkuran at pa&amp;shy;ngalagaan ang interes ng sambayanan. “Sa lahat ng nakikibalikat sa atin sa tuwid na daan, manalig kayo! Hangga’t nasa tama tayo, wala tayong laban na aatrasan. Hanggang nasa likod natin ang taumbayan, magtatagumpay tayo. Huwag natin silang biguin,” sabi pa ng Pangulo. Samantala, nang hi&amp;shy;ngan ng reaksyon si CJ Corona sa ginawang pagbatikos ng Pangulo sa kanyang appointment ay sinabi lamang ni Corona na “hayaan na lamang natin, Pasko naman.” Binira naman ni House Minority Leader Edcel Lagman si Pangulong Aquino dahil sa pagrespeto nito&amp;nbsp;sa desisyon ng Supreme People’s Court of China sa pagbitay sa isang Filipino, samantalang hindi umano iginagalang ng administras&amp;shy;yon ang desisyon ng Korte Suprema. Sinabi ni Lagman, na ang pagpaliban ng admi&amp;shy;nistrasyong Aquino sa legal process ng China at pagtanggap sa pinal na desisyon nito, sinusuway naman nito ang agarang pagpapatupad ng Temporary Restraining Order (TRO) ng Korte Suprema na pumipigil sa implementasyon ng DOJ Circular no. 41 at ng Watch List Order na inisyu ni Justice Secretary Leila de Lima laban kay Arroyo. Ang naturang Filipino na nakatakdang bitayin sa Disyembre 8 sa China ay dahil sa umano’y tangkang pagpuslit ng 1.4 kilo ng heroin noong 2008. Nakakaalarma umano na habang ang administrasyong Aquino ay nagpapasailalim sa hurisdik&amp;shy;syon ng dayuhan na bawiin ang buhay ng ating mga Overseas Filipino Workers (OFW), mahigpit naman ang pagtanggi nito na sumunod sa kautusan ng Korte Suprema. Malinaw umano ang pagtanggi ng pangulo na kilalanin ang kautusan ng Kataas-taasang hukuman ng Pilipinas na nagtataguyod ng civil liberties at nagbibigay proteksyon sa buhay at karapatan ng dating pangulo ng bansa. Kaugnay nito, na&amp;shy;nga&amp;shy;ngamba rin ang mga miyembro ng minorya sa kamara na sina Quezon Rep. Danilo Suarez at &amp;nbsp;Zambales Rep. Mitos Magsaysay na magkaroon ng “constitutional crisis” dahil sa walang humpay na pagbanat ng pangulong Aquino sa Hudikatura. Ito ay kaugnay sa speech ni PNoy sa 1st National Criminal Justice Summit sa Manila Hotel na umano’y impartiality ni Chief Justice Renato Corona sa kaso ni dating Pangulong Arroyo.</body>
<link>http://www.philstar.com/Article.aspx?articleId=755433&amp;publicationSubCategoryId=92</link>
</article>
<article>
<title>5 Pinay nasagip sa 'white slavery' sa China</title>
<author>Ni Ellen Fernando</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Limang Pinay na biktima ng sindikato ng human trafficking at white slavery ang nasagip sa isinagawang operasyon ng pinagsanib na puwersa ng Philippine Consulate General at Chinese authorities sa Xiamen. Kinumpirma kahapon ni Foreign Affairs Spokesman Raul Hernandez na nasa kustodya na ng Konsulado ang limang Pinay matapos na mailigtas sa kamay ng mga sindikato. Dalawang Chinese national na hinihinalang miyembro ng sindikato ang nadakip sa operasyon habang isang Pinay na asawa ng isa sa nabanggit na Tsino ang hindi naman nakasuhan dahil sa walang makitang matibay na ebidensya laban sa kanya. Ayon kay Hernandez, ang raid ay isinagawa noong Nobyembre 25 sa tulong ng Quanzhou Municipal Foreign Affairs Office (FAO) at Quanzhou Public Security Bureau ng Fujian, China matapos na makatanggap ng kahili&amp;shy;ngan ang Consulate. Ang mga impormas&amp;shy;yon umano sa eksaktong kinaroroonan at kontak ng mga biktima ay mula sa tulong ng team ni Erwin Tulfo ng TV5 na nagtungo sa DFA ng nasabing araw. Bunsod nito, agad na kumilos si Consul General Adel Cruz at tinawagan ang isa sa mga biktima dakong alas-3:30 ng hapon at binigyan ng instruksyon na tumakas&amp;nbsp; at isama ang apat pang Pinay patungo sa KFC restaurant na kalapit ng kanilang apartment kung saan nag-aantabay ang mga miyembro ng FAO at PSB officials. Dakong alas-4:20 ng hapon ay kinumpirma ng Chinese officials na hawak na nila ang limang Pinay. Bandang alas-5:16 ng hapon, pinasok na ng Consulate officials at Chinese authorities kasama ang mga pulis at limang biktima&amp;nbsp; ang apartment na kanilang tinutuluyan at dito nadatnan ang dalawang Chinese na suspek at isang Pinay na misis ng isa sa mga nadakip. Pinaghahanap ng pulis&amp;shy;ya ang isa pang Chinese national na may hawak umano ng mga pasaporte ng limang Pinay. &amp;nbsp;</body>
<link>http://www.philstar.com/Article.aspx?articleId=755434&amp;publicationSubCategoryId=92</link>
</article>
<article>
<title>BOC chief: tinangka akong suhulan</title>
<author>Ni Rudy Andal</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Inamin ni Customs Commissioner Ruffy Biazon na mayroong private individual na tinangka siyang suhulan kaugnay ng paghihigpit niya sa Bureau of Customs (BOC). Sinabi ni Comm. Bia&amp;shy;zon sa ambush interview sa Palace reporters sa ginanap na 1st National Criminal Justice Summit, mayroong nagtangkang manuhol sa kanya pero tumanggi itong pangalanan. Ayon naman kay Presidential Spokesperson Edwin Lacierda, aalamin nila ang detalye kay Comm. Biazon. Wika pa ni Sec. Lacierda, sa sandaling makuha nila ang detalye nito ay agad nilang paiimbestigahan ang pangyayari. Aniya, dapat ay si Comm. Biazon ang tanungin kung kakasuhan nito ang nagtangkang manuhol sa kanya.</body>
<link>http://www.philstar.com/Article.aspx?articleId=755435&amp;publicationSubCategoryId=92</link>
</article>
<article>
<title>Legarda tatakbo ulit sa 2013</title>
<author>Ni Malou Escudero</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Kinumpirma kaha&amp;shy;pon ni Sen. Loren Legarda na muli siyang tatakbong senador sa 2013 kung saan ito ang kaniyang magiging hu&amp;shy;ling termino. Sinabi rin ni Legarda na wala na siyang balak pang kumandidato sa ibang posisyon maliban sa Senado. Matatandaan na &amp;nbsp;da&amp;shy;lawang beses nang natalo bilang vice president ng bansa si Legarda ng maging running mate ito nang namayapang aktor na si Fernando Poe Jr., at Senator Manny Villar.&amp;nbsp; Ginawa ni Legarda ang kumpirmasyon matapos mapaulat na isinama na siya ni Vice President Jejomar Binay sa listahan ng Partido Demokratiko Pilipino-Lakas ng Bayan (PDP-Laban) bilang kandidato ng partido. “Yes, I am running for reelection in 2013, my last term,” pahayag ni &amp;nbsp;Legarda.</body>
<link>http://www.philstar.com/Article.aspx?articleId=755436&amp;publicationSubCategoryId=92</link>
</article>
<article>
<title>CGMA pinayagan ng korte sa St. Luke's hanggang Biyernes</title>
<author>Nila Lordeth Bonilla at Ludy Bermudo</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Pinayagan ng Pasay City Regional Trial Court (RTC) ang hiling ng kampo ni dating Pangulo at ngayo’y Pampanga Rep. Gloria Macapagal-Arroyo na mananatili ito hanggang sa Biyernes sa Saint Luke’s Hospital, sa Taguig City. Ang pagpayag ng korte ay base sa naging katwiran ng mga abogado ni Ginang Arroyo na hindi pa tapos ang renovation o pagkukumpuni ng Presidential Suit ng Veterans Memorial Medical Center (VMMC) na nasa lungsod Quezon, na kung saan ito ang magiging kuwarto ng dating lider ng bansa. Sinabi ni Atty. Laurence Arroyo, isa sa abogado ni CGMA, na hindi na nila ikinatwiran ang medical condition ng dating pangulo&amp;nbsp; para sa pagpapalawig nitong manatili hanggang Biyernes sa Saint Luke’s Hospital, dahil gumagaling na ito. Kaugnay nito’y pansamantala munang &amp;nbsp;pinayagan ni Judge Jesus Mupas ng Pasay RTC Branch &amp;nbsp;112 ang paggamit ng cellphone at laptop ng dating pangulo matapos magsumite ang kanyang mga abogado ng supplemental motion for partial reconsideration for the use of laptop and cellphone. Binigyan din &amp;nbsp;ni Mupas ng 15-araw ang magkabilang panig, &amp;nbsp;na magsumite ng kani-kanilang motion sa hirit ng abogado ng dating pangulo kaugnay sa paggamit ng cellphone at laptop bago siya maglabas ng desisyon. Sa kabila naman ng mariing pagtutol ni Atty. Maria Juana Valeza ng Commission On Election Investigation and Prosecution Division, &amp;nbsp;sa pagpapalawig ng pananatili ni CGMA sa St. Luke’s, sinabi ni COMELEC &amp;nbsp;Chairman Sixto Brillantes, na nirerespeto nila ang desisyon ng hukuman. Paninindigan pa rin aniya nila ang hirit na sa detention facility ng Southern Police District (SPD) manatili si&amp;nbsp;Arroyo, subalit nasa hukom pa rin ang huling pagpapasiya. &amp;nbsp;</body>
<link>http://www.philstar.com/Article.aspx?articleId=755437&amp;publicationSubCategoryId=92</link>
</article>
<article>
<title>Binay nagmakaawa sa China na huwag ituloy ang bitay sa Pinoy</title>
<author>Ni Ellen Fernando</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Muling umapela si Vice President Jejomar Binay sa pamahalaang China na huwag ituloy ang pagbitay sa pamamagitan ng lethal injection sa 35-anyos na Pinoy sa Huwebes, Disyembre 8. Sa liham na ipinadala ni Binay, tumatayo ring Presidential Adviser on Overseas Filipino Workers’ Concerns, kay Chinese Ambassador Liu Jianchiao ng Chinese Embassy sa Manila na may petsang Disyembre 4, iginiit nito na hindi lamang sakit sa pamilya ang idudulot ng eksekusyon kundi masakit ito sa buong sambayanang Pilipino.&amp;nbsp; Nakalagay sa liham ni Binay kay Jianchiao ang paghingi nito ng tulong na makakuha ang una ng permiso sa Chinese government upang payagan siyang personal na maipasa o maibigay ang pormal na apela ng Pilipinas na mabigyan ng commutation ang nasabing bibitaying Pinoy para sa humanitarian grounds at bilang ispiritu sa Yuletide season o nalalapit na Kapaskuhan.&amp;nbsp; Sinabi pa ng Bise Presidente, may malubhang karamdaman ang ina ng bibitaying Pinoy at kung malalaman niya na natuloy ang eksekusyon ay baka tuluyang mamatay din ito.&amp;nbsp; Naniniwala si Binay na magiging masakit sa sambayanang Pilipino ang isasagawang pagbitay lalo na ang Disyembre na siyang pinakamasayang panahon sa mga Pinoy at sa mismong araw kung saan siniselebra ang Feast of the Immaculate Conception sa Huwebes, ang araw ng pagbitay.&amp;nbsp; Sa kabila ng pauli-ulit na apela, nananatiling bingi ang China sa panawagan ng Pilipinas at binigyang-diin na tuloy ang bitay sa Huwebes.</body>
<link>http://www.philstar.com/Article.aspx?articleId=755438&amp;publicationSubCategoryId=92</link>
</article>
<article>
<title>3 timbog sa kinarnap na sasakyan ng gobyerno</title>
<author>Ni Ricky T. Tulipat</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Tatlo umanong carnapper ang nadakip ng Quezon City Police Distict kahapon matapos na malamang ginagamit nila ang isang government vehicle na nanakaw sa isang mall noong nakaraang buwan. Kinilala ang mga suspect na sina Francisco Mendoza, 32, Romar Mendoza, 30, at Joel Pagsibigan, 33, pawang mga residente sa Caloocan City. Sila ay naaresto habang nasa loob ng isang kulay puting Mitsubishi Adventure na nakaparada sa panulukan ng&amp;nbsp;Malindang at CDC St. sa Brgy. NS Amoranto ganap na alas-4:30 ng madaling araw. Ayon kay Supt. Lino Banaag ng La Loma police station, napuna ng mga nagpapatrulyang pulisya ang&amp;nbsp;sasakyan habang nakaparada sa may madilim na parte ng naturang kalsada. Nang lapitan ng mga awtoridad ay biglang nataranta ang mga suspect at tinangkang umiwas sa mga tanong ng mga una. Lalong nagduda ang mga awtoridad nang walang maipakitang original receipt ng AUV at certificate of registration ang mga suspect. Sa puntong ito, ay biglang inamin ng mga suspect na ang AUV na may plakang SKA 527, ay tinangay sa may isang mall noong nakaraang November. Patuloy ang follow up operation ng awtoridad upang matukoy kung ang mga suspect ay malaking sindikato ng mga nagnanakaw ng sasakyan kung mahuhuli ang kanyang mga kasamahan.</body>
<link>http://www.philstar.com/Article.aspx?articleId=755439&amp;publicationSubCategoryId=92</link>
</article>
<article>
<title>NAT ibibigay ng DepEd sa mga 4th year HS students</title>
<author>Ni Mer Layson</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Magkakaroon ng ilang pagbabago sa pagdaraos ng taunang National Achievement Test (NAT) na isasagawa ng Department of Education (DepEd) sa buwan ng Marso ng susunod na taon. Ayon kay Dr. Nelia Benito ng National Education Testing and Research Center (NETRC) ng Department of Education (DepEd), sa halip na sa mga second year high school students, tulad ng nakagawian, ang NAT sa susunod na taon ay ipagkakaloob sa mga fourth year high school students, bilang paghahanda sa pagsasa-ayos sa basic education curriculum o K plus 12 program ng pamahalaan. “In next year’s NAT, fourth year high school students will take the exam to give us feedback on the students’ knowledge gain after the ten-year basic education cycle. The result will also be used as input for the K to 12 program,”&amp;nbsp;paliwanag ni Benito. Bibigyan rin ng NAT ang mga Grade 3 pupils sa mga public schools, Madrasah schools at pilot schools ng mother tongue-based multi-lingual education. Samantala, magdaraos ang DepEd ng pre-NAT semi&amp;shy;nar workshop upang itakda ang mga panuntunan sa pagdaraos ng NAT at upang matiyak ang seguridad ng mga test materials. Ayon kay Education&amp;nbsp;Secretary Armin Luistro, ang na&amp;shy;turang seminar ay dadaluhan ng mga division testing coordinators at mga pribadong school supervisors para sa maayos na pagdaraos ng pagsusulit at mabantayan ang integridad nito. Ang NAT ay ipinagkakaloob sa pagtatapos ng bawat school year&amp;nbsp;upang masukat ang academic performance sa mga pangunahing asignatura ng elementary at secondary students sa public at private schools.</body>
<link>http://www.philstar.com/Article.aspx?articleId=755440&amp;publicationSubCategoryId=92</link>
</article>
<article>
<title>Seguridad sa mga turista, tiniyak</title>
<author></author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Tiniyak ng Department of Tourism (DOT) na may&amp;nbsp;nakalatag na seguridad para sa mga dayuhan at Pinoy na turista sa alinmang pangunahing tourist destination sa bansa. Ani Tourism Department spokesman Undersecretary Benito Bengzon Jr., ito ay bahagi ng kanilang paghahanda para sa ina&amp;shy;asahang pagdagsa ng mga turista sa bansa ngayong holidays.z Nasa 1,200 miyembro ng Philippine National Police&amp;nbsp;(PNP) ang ipinakalat matapos silang sumailalim sa&amp;nbsp;Tourist-Oriented Police for Community Order and Protection (TOPCOP) program sa loob ng isang taon. Tungkulin nila ang bantayan ang mga pangunahing destinasyon sa bansa tulad ng Cebu, Bohol, Palawan, Boracay, at maging ang Rizal Park sa Maynila. (Ludy Bermudo</body>
<link>http://www.philstar.com/Article.aspx?articleId=755441&amp;publicationSubCategoryId=92</link>
</article>
<article>
<title>Joint Task Force Zambo-Basilan itinatag</title>
<author>Ni Joy Cantos</author>
<date>
<month>December</month>
<day>06</day>
<year>2011</year>
</date>
<body>MANILA, Philippines - Dahil sa patuloy na kidnapping-for-ransom na kinasasangkutan ng mga bandidong Abu Sayyaf Group, itinatag kahapon ng mga awtoridad ang Joint Task Force Zamboanga –Basilan (ZAMBAS). Ayon kay Army’s regional&amp;nbsp;spokesman Lt. Col. Randolph Cabangbang ang Joint Task Force ZamBas ay minobilisa sa Isabela City, Basilan sa simpleng seremonya na dinaluhan nina Basilan Gov.Jum Akbar, Isabela City Mayor Cherrylyn Akbar at Zamboanga City Mayor Celso Lobregat. Itinalaga naman bilang hepe si Police Director Felicisimo Khu, director of the Integrated Police Operations-Western Mindanao sa Joint Task Force Zambas at magsisilbing deputy nito si Brig. Gen. Gerardo Layug, deputy commander ng AFP –Westcom. Sinabi ni Cabangbang na nakakasagabal sa operasyon ng security forces sa pagtugis laban sa grupo ng mga kidnaper ang kawalan ng coordinating body dahil may kani-kaniyang hurisdiksyon ang bawat unit ng pulisya at militar.</body>
<link>http://www.philstar.com/Article.aspx?articleId=755442&amp;publicationSubCategoryId=92</link>
</article>
<article>
<title>Gloria umamin ka na!</title>
<author>Ni Rudy Andal</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Ang pag-amin ni da&amp;shy;ting Pangulong Gloria Macapagal-Arroyo sa kanyang mga nagawang pagkakasala ang wish ni Pangulong Aquino nga&amp;shy;yong kapaskuhan. Sa question and answer sa Bulong Pulungan Annual X’Mas Party na ginanap sa Sofitel Hotel, Pasay City, sinabi ng Pa&amp;shy;ngulo na sana ay umamin na lamang sa mga pagkakamali ang dating pangulo upang hindi na daw maulit ang nangyaring dayaan sa 2004 at 2007 elections. Nahaharap sa kasong electoral sabotage si Pampanga Rep. Arroyo kaugnay ng 2007 senatorial elections na naging dahilan upang ipaaresto ito ng Pasay City RTC. Kasalukuyang naka-hospital arrest si Mrs. Arroyo sa St. Luke’s Medical Center pero iniutos ng korte na ilipat sa Veterans Memorial Medical Center sa Biyernes. Ang wish naman ni PNoy para kay Chief Justice Renato Corona ay maging tapat sa sinum&amp;shy;paang tungkulin at itaguyod nito ang interes ng nakakarami at hindi ng iilang sector. Magugunita na harap-harapang binatikos ni Aquino si Corona sa ginanap na 1st Nation Criminal Justice Summit dahil sa pagiging midnight appointee nito ni dating Pangulong Arroyo, 2 araw matapos ang May 2010 elections. Binatikos ni Aquino ang SC chief dahil sa pagbasura nito sa Truth Commission na dapat ay mag-iimbestiga sa mga katiwalian ng nakaraang administrasyon at ang pagpapalabas nito ng TRO sa Watchlist Order ng DOJ laban kay CGMA.</body>
<link>http://www.philstar.com/Article.aspx?articleId=755808&amp;publicationSubCategoryId=92</link>
</article>
<article>
<title>PNoy ratsada pa rin sa ratings</title>
<author></author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Mataas pa rin ang tiwala ng&amp;nbsp;taumbayan sa pamunuan&amp;nbsp;ni Pangulong Benigno Aquino III, sa kabila ng mga kinakaharap na isyu ng kaniyang administrasyon. Batay sa pinaka latest&amp;nbsp; survey ng Pulse Asia, naitala ang 72 percent na approval rating sa performance ni Pangulong Aqino &amp;nbsp;habang 74 percent naman ang naniniwala sa kanya. Lumabas din sa November 2011 survey ang “big majority approval and trust ratings” ni Aquino sa iba’t ibang geographical areas at socioeconomic classes. Ang pag-aaral ay isi&amp;shy;nagawa noong November 10-23, 2011 gamit ang face-to-face interviews sa may 1,200 representative adults. Nagbigay ng malaking puntos ang patuloy na pagpupursigi ng pamahalaan na mapangalagaan ang interes ng taumbayan at ang patuloy na paglalaan ng solusyon sa mga problemang kinakaharap ng bansa gayundin ang mga programang pang&amp;shy;kabuhayan at pangkaunlaran na patuloy na itinutulak ng gobyerno para mapaunlad ang kabuhayan ng sambayanang Pilipino. (Angie dela Cruz/Rudy Andal)</body>
<link>http://www.philstar.com/Article.aspx?articleId=755809&amp;publicationSubCategoryId=92</link>
</article>
<article>
<title>Impeach Corona malabo sa Kamara</title>
<author></author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Walang nilulutong impeachment complaint laban kay Supreme Court Chief Justice Renato Corona ang mga kaalyado ni Pangulong Aquino sa Kamara. Sinabi ni Deputy majority leader Miro Quimbo na bagama’t sila ay kaalyado ng Malacanang hindi nangangahulugan na ipatatanggal nila sa puwesto si Corona. Tanging sa impeachment lamang maaaring matanggal sa puwesto si Corona na nagreretiro sa 2018. Paliwanag ni Quimbo, isang sacred duty ang paghahain ng impeachment at hindi basta basta lamang maaaring ilatag sa isang opisyal na gustong patalsikin sa puwesto. Dapat din umanong magkaroon ng matibay na pundasyon ang impeachment complaint na isasampa. Samantala, pinayuhan ng Integrated Bar of the Philippines (IBP) si Pangulong Aquino na maghinay-hinay sa patuloy na pagbatikos&amp;nbsp;nito sa Kataas-taasang Hukuman dahil may posibilidad na balang araw ay mawalan na ng kumpiyansa ang taongbayan sa hudikatura. Ayon kay IBP President Roan Libarios, kailangan umanong tanggapin ni P-Noy ang tinatawag na rule of law.&amp;nbsp; Hindi rin umano sa lahat na pagkakataon ay pro-government ang Supreme Court (SC).&amp;nbsp; Sinigurado naman ni&amp;nbsp;SC Spokesman at Court Administrator Atty. Midas Marquez na hindi bibitiw ang SC sa paglabas ng mga patas at naaayon sa Konstitusyon na mga desisyon.&amp;nbsp; Tiniyak din ng Korte Suprema na hindi magbibitiw sa puwesto si Corona sa kabila ng ginawang pagbanat ni Pangulong Aquino. Ayon kay&amp;nbsp;Marquez, wala umano siyang nakikitang intensiyon&amp;nbsp; sa chief justice na magbitiw lalo pa’t hanggang 2018 pa&amp;nbsp;ito. (Butch Quejada/Gemma Garcia/Doris Franche)</body>
<link>http://www.philstar.com/Article.aspx?articleId=755810&amp;publicationSubCategoryId=92</link>
</article>
<article>
<title>Singil sa kuryente bababa</title>
<author>Ni Mer Layson</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Inianunsiyo ng Manila Electric Company (Meralco) ang pagbaba ng 27 sentimos sa kanilang Generation Charge para sa buwan ng Disyembre, o magiging P5.51 mula sa dating P5.79 kada kWh nitong Nobyembre. Ayon sa Meralco, ang pagbaba ng singil sa Generation Charge ay bunsod nang pagbabawas ng presyo ng kuryenteng nabili mula sa Wholesale Electricity Spot Market (WESM), na bumagsak ng P3.49 kada kWh, mula sa dating P12.48 per kWh noong Oktubre. Unang tumaas ang WESM prices noong Oktubre dahil sa generation supply constraint na dala ng maintenance shutdown sa Malampaya natural gas pipeline mula Oktubre 20-26. Dahil sa pagbabalik sa normal ng operasyon nito noong Nobyembre, ang mga power plants na nakadepende sa Malampaya sa fuel ay nakagawa na ng mas maraming kuryente at nakatulong ito para mabawasan ang kakula&amp;shy;ngan ng suplay at pagbaba ng presyo ng WESM. Ang WESM ang source ng 8.9 porsiyento ng energy requirements ng Meralco.</body>
<link>http://www.philstar.com/Article.aspx?articleId=755811&amp;publicationSubCategoryId=92</link>
</article>
<article>
<title>Meralco hinamon sa pagtitipid</title>
<author>Ni Butch Quejada</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Hinamon ni Ang Kasangga Partylist &amp;nbsp;Congressman Teodorico Haresco ang Manila Electric Company (MERALCO) na magsilbing modelo sa pagtitipid ng enerhiya lalo na ngayong panahon ng Kapaskuhan. Kasunod na rin ito ng obserbasyon ng kongresista sa maluhong pagladlad ng Christmas lights sa punong tanggapan ng Meralco sa Pasig City. Diin ni Haresco, hindi makatwiran na habang pina&amp;shy;parusahan ng Meralco ang mga konsyumer nito sa napakataas na singil sa kuryente ay ito naman ang nagsasayang ng enerhiya. Ang nakakadismaya pa aniya ay hindi naman ang Meralco ang nagbabayad sa makokonsumong kuryente sa mga Christmas light nito sapagkat ipinapasa nila ito sa electric bill ng publiko sa pamamagitan ng tinatawag na Purchased Power Adjustment (PPA) na isa sa mga automatic cost recovery mechanisms na inaprubahan ng Energy Regulatory Commission (ERC). Sa halip aniya na magsayang ng enerhiya, dapat ay gumamit na lamang ng alternatibong pagkukunan ng kuryente ang Meralco tulad ng solar energy upang mabawasan ang electricity cost nito bukod pa sa makatutulong sila sa paglaban sa Climate Change. Kasabay nito, umapela rin si Haresco sa mga lokal na pamahalaan at iba pang komersyal na establisimyento sa buong bansa na bawasan ang paggamit ng mga Christmas light o iba pang dekorasyong pamasko na ginagamitan ng elektrisidad. Lumalabas aniya sa pananaliksik na ang mga ilaw ay nakadaragdag ng 24.6% ng kabuuang greenhouse gas emissions sa buong daigdig, na malaking panggatong sa tumitinding global warming.</body>
<link>http://www.philstar.com/Article.aspx?articleId=755812&amp;publicationSubCategoryId=92</link>
</article>
<article>
<title>4 kaanak ng bibitaying Pinoy tumulak na pa-China</title>
<author></author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Lumipad na kahapon patungong China ang apat na kaanak ng 35-anyos Pinoy na nakatakdang bitayin bukas, kasama ang ilang opisyal ng Department of Foreign Affairs (DFA) lulan ng China Southern Airlines, flight CZ-3092. Binigyan ng pamahalaan ng kaukulang tulong ang pamilya ng Pinoy tulad ng tiket sa eroplano at akomodasyon sa China. Sinabi ni&amp;nbsp;DFA Spokesman Raul Hernandez na sa Disyembre 8 na rin makakapiling o mayayakap ng pamil&amp;shy;ya ang kanilang mahal sa buhay bago isalang sa lethal injection chamber. Personal namang inabot ni Vice President Jejomar Binay ang huling apela ni Pangulong Aquino kay Charge d’ Affaires Bai Tian, na siyang tumanggap ng liham ng Pa&amp;shy;ngulo na naka-address kay Chinese President Hu Jintao. Mula kahapon ay wa&amp;shy;lang abiso ang China na papayagan si Binay, tumatayo ring Presidential Adviser on Overseas Filipino Workers Concerns, na makapunta sa Beijing upang makipag-usap sa mga Chinese officials at sa High People’s Court (HPC). Mula sa liham ng Pa&amp;shy; ngulo, umaapela siya na ma&amp;shy;bigyan ng commutation o mapababa ang sentensya ng nasabing Pinoy sa habambuhay na pagkabilanggo. Naniniwala pa rin si Binay na hindi matutuloy ang bitay. “Hangga’t di pa po nangyayari ang kinakatakutan natin ay mayroon pa po tayong pag-asa,” ani Binay. (Butch Quejada/Ellen Fernando)</body>
<link>http://www.philstar.com/Article.aspx?articleId=755813&amp;publicationSubCategoryId=92</link>
</article>
<article>
<title>GMA hirit mag-Pasko sa La Vista</title>
<author></author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Hihirit ang kampo ni dating Pangulo at ngayon ay Pampanga Rep. Gloria Arroyo na makapagdiwang ito ng Pasko sa kanyang bahay na nasa mamahaling La Vista Subd., sa Quezon City. Sinabi ni Quezon Rep. Danilo Suarez na maghahain ng mosyon si Arroyo sa korte at umaasa sila na hindi ito haharangin ng prosekusyon. “Sana kapag humingi ng Christmas furlough, huwag nang harangin. Kristiyano naman tayo and for the spirit of Christmas,” ani Suarez na nagsabi ni tradisyon ng mga Katoliko na makasama ang kanilang pamilya kapag Pasko. Sa Biyernes ay inaasahang lilipat na si Arroyo sa Veteras Memorial Medical Center matapos i-extend ng korte ang kanyang pananatili sa St. Lukes Medical Center. Samantala, sinabi naman ni Ang Galing Pinoy Rep. Juan Miguel Arroyo, anak ng dating Pangulo, na bumalik siya sa bansa upang patunayan na hindi niya tatakasan ang mga kaso na kanyang kinakaharap. Umalis si Mikey noong Nobyembre 17 at pumunta sa Estados Unidos upang manghingi umano ng pondo para sa mga sekyu na inire-represent ng kanyang partylist group. “I have decided to cut short my trip to the US to attend to my mother,” saad ng nakababatang Arroyo. “Anyway, I have I have achieved my objective in my trip, that is to solicit support for my constituents.” Nakakuha umano si Mikey ng $15,000 pangako mula sa mga Filipino group sa US. (Butch Quejada/Gemma Garcia)</body>
<link>http://www.philstar.com/Article.aspx?articleId=755814&amp;publicationSubCategoryId=92</link>
</article>
<article>
<title>Isda kakapusin sa Pasko, Bagong Taon</title>
<author>Ni Angie dela Cruz</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Posible umanong kulangin ng mga&amp;nbsp;mamahaling isda pagdating ng Pasko at Bagong taon dahil sa pagiging in-demand nito sa holiday season. Ayon kay&amp;nbsp;Bureau of Fisheries and Aquatic Resources&amp;nbsp;(BFAR)&amp;nbsp;director Asis Perez,&amp;nbsp;mataas ngayon ang demand ng isdang lapu-lapu, samaral fish, island bass maging ang mameng&amp;nbsp;at ang sugpo dahil kalimitan itong inihahanda tuwing panahon ng kapaskuhan. Sinabi ni Perez na kapag in-demand&amp;nbsp;ang naturang mga isda, nagsasamantala ang mga negosyante sa presyo nito kayat patuloy ang pagtaas ng halaga ng naturang mga isda hanggang sa sumapit ang Pasko at Bagong taon. Bunsod nito, binalaan ni Perez ang mga negosyante na itama lamang ang presyuhan ng kanilang mga paninda at huwag samantalahin ang panahon ng kapaskuhan na maitaas ang presyo ng bilihin dahil kung tataas pa sila sa itinakdang presyo ay maaari ang mga itong maparusahan ng batas.</body>
<link>http://www.philstar.com/Article.aspx?articleId=755815&amp;publicationSubCategoryId=92</link>
</article>
<article>
<title>PDEA kapos sa K-9 dogs</title>
<author>Ni Rudy Andal</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Isinisi ni Pangulong Aquino sa kakapusan ng mga K-9 dogs ang dahilan ng talamak na drug trafficking sa bansa. Sinabi ni Pangulong Aquino, kulang na kulang ang mga K-9 sniffing dogs ng Philippine Drug Enforcement Agency (PDEA) para bantayan ang 16 regions, mga sea ports at airports. Ayon kay PNoy, may 16 lamang na K-9 dogs ang PDEA para bantayan ang 16 regions ng bansa kasama ang mga palirapan at daungan. Kulang na kulang anya ang mga sniffing dogs na ito ng PDEA upang maharang ang mga ipinupuslit na mga droga papasok ng bansa. Aniya, namana ng kanyang administrasyon ang problemang ito ng PDEA sa nakaraang rehimeng Arroyo. Mismong si PDEA director-general Jose Gutierrez Jr. ay nagsabi na bukod sa kakulangan nila sa K-9 dogs ay kulang din sila sa pondo at maging sa human resources upang mabantayan ang bansa mula sa drug smuggling. Sinabi pa ni Usec. Gutierrez, sa kabila ng kakulangang ito ay sinisikap ng PDEA na huwag silang mapalusutan ng mga drug smugglers.</body>
<link>http://www.philstar.com/Article.aspx?articleId=755816&amp;publicationSubCategoryId=92</link>
</article>
<article>
<title>Kill plot vs GMA walang pruweba - PNP</title>
<author>Ni Joy Cantos</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Wala pang pruwebang mapanghahawakan ang Philippine National Police (PNP) upang maianunsyo kung may katotohanan o gawa-gawa lamang ang “Oplan Put the Little Girl To Sleep “ o ang sinasabing kill plot laban kay dating Pangulong Gloria Arroyo. Ayon kay PNP Chief Director General Nicanor Bartolome, nananatiling impormasyon lamang at hindi beripikado ang naturang kill plot na pinalutang ng kampo ng dating punong ehekutibo. Kasabay nito, hinamon ng PNP ang kampo ng da&amp;shy;ting pangulo na sabihin ang source ng impormasyon sa kill plot upang malantad ang katotohanan at ng mapabilis ang isinasagawa nilang beripikasyon. Inihayag nito na walang kinalaman ang planong ibiyahe sa pamamagitan ng chopper si Pampanga Rep. Arroyo sa paglilipat rito mula St. Luke’s Medical Center sa Taguig City patungong Veterans Memorial Medical Center (VMMC) sa darating na Biyernes kaugnay ng pagpapatuloy ng hospital arrest dito. Samantala, umalerto na rin ang PNP sa posibilidad na salubungin ng kilos protesta ng pro-GMA camps at iba pang mga militanteng grupo ang gagawing pag&amp;shy;lilipat kay Rep. Arroyo sa VMMC.</body>
<link>http://www.philstar.com/Article.aspx?articleId=755817&amp;publicationSubCategoryId=92</link>
</article>
<article>
<title>Absentee voting sa media pinamamadali</title>
<author>Ni Malou Escudero</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Iginiit kahapon ni Senator Aquilino “Koko” Pimentel III ang agarang pagpasa ng absentee voting para sa mga media at ang pagkakaroon ng tamang lugar para sa mga botante na may kapansanan. Sa pagdinig ng Senate Committee on Electoral Reform sinabi ni Pimentel na panahon na upang magkaroon ng batas para sa absentee voting ng mga miyembro ng media na karaniwan ay nasa coverage tuwing may eleksiyon. Ipinunto pa ni Pimentel na may batas na para sa absentee voting ng mga OFWs, military personnel, pulis, members ng Board of Election Inspectors (BOEI) at iba pang empleyado ng gobyerno na nakakaboto ng mas maaga bago ang eleksiyon pero hindi pa kasama rito ang mga miyembro ng media. Ang nasabing panukala ay nakapaloob sa Senate Bill 1198 na inihain ni Senator Manny Villar. Dapat din umanong maging prayoridad ang pagtatayo ng mga special polling precints para sa may mga kapansanan.</body>
<link>http://www.philstar.com/Article.aspx?articleId=755818&amp;publicationSubCategoryId=92</link>
</article>
<article>
<title>P1.5M tulong ng PCSO sa liver transplant ng 9-anyos</title>
<author>Ni Rudy Andal</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Nagkaloob ng P1.5 milyong tulong ang Philippine Charity Sweepstakes Office (PCSO) kamakalawa para sa liver transplant ng isang 9-anyos na batang mula sa Cainta, Rizal. Nagpasalamat naman si Angelo Silva, ama ng batang si Nikka Kristina na sasailalim sa liver transplant sa Dec. 9 sa Medical City. Personal na nagpasalamat si Mr. Silva kina PCSO chairperson Margarita Juico at PCSO general manager Jose Ferdinand Rojas at sa buong PCSO board dahil sa paglalaan ng nasabing pondo para sa liver transplant ng kanyang anak na si Nikka. Ipinakita mismo ni GM Rojas kay Mr. Silva ang board resolution ng PCSO na nagsasaad na tutulong sila sa gastusin sa liver transplant ng bata. Nagboluntaryo namang i-donate ng yaya ng bata na si Jigalet Villanueva ang kanyang isang liver para kay Nikka. Aabot naman ng P4.5 milyon ang magiging gastos sa liver transplant ng bata. Nag-resign sa kanyang trabaho ang ama ng bata at nakakuha ito ng P1 milyon na separation pay bukod sa tulong ng mga kaopisina nito na P400,000 at P600,000 naman mula sa ilang kaibigan pa ni Mr. Silva. Humingi ng tulong ang pamilya sa PCSO para sa kakulangan nila sa panggastos para sa liver transplant ni Nikka hanggang sa aprubahan naman ito ng PCSO board.</body>
<link>http://www.philstar.com/Article.aspx?articleId=755819&amp;publicationSubCategoryId=92</link>
</article>
<article>
<title>13th Month ng SSS pensioners, inilabas na</title>
<author>Ni Angie dela Cruz</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Ibinalita kahapon ng Social Security System (SSS) na pwede ng i-claim ng kanilang mga parokyano ang kanilang 13th&amp;nbsp;month pension. Sa pahayag ni SSS Vice President for Benefits Program Management Division Agnes E. San Jose sa programang Talking Points na inorganisa ng Philippine Information Agency (PIA), umabot sa P10 bilyon ngayong taon ang kanilang inilaan para&amp;nbsp;maisakatuparan ang taun-taong pamamahagi ng 13th&amp;nbsp;month sa kanilang mga miyembrong pensyonado. “Pwede na nilang ma&amp;shy;kuha ang kanilang 13th&amp;nbsp;month pension sa mga bangkong accredited ng SSS kasabay na rin ng kanilang December pension,” ani San Jose. Maging ang ilang pensyonado ng SSS na nag-advance o bumale ng 18 months sa kanilang buwanang pensyon ay pwede pa ring makatanggap ng naturang 13th&amp;nbsp;month pension na maaari nilang makuha sa ikalawang linggo ng Disyembre.</body>
<link>http://www.philstar.com/Article.aspx?articleId=755820&amp;publicationSubCategoryId=92</link>
</article>
<article>
<title>15 Pinoy pinalaya ng mga pirata</title>
<author>Ni Ellen Fernando</author>
<date>
<month>December</month>
<day>07</day>
<year>2011</year>
</date>
<body>MANILA, Philippines - Matapos ang halos walong buwang pagkakabihag, pinalaya na ng mga piratang Somali ang may 15 Pinoy seamen lulan ng isang barko sa karagatang sakop ng Oman. Kinumpirma ni Foreign Affairs Spokesman Raul Hernandez ang paglaya ng 15 tripulanteng&amp;nbsp;Pinoy na kabilang sa 21 crew ng na-hijack na Italian-flagged at owned bulk carrier MV Rosalia D’ Amato noong Abril 21. Sinabi ni Hernandez na naimpormahan na ang mga pamilya ng mga Pinoy sa Pilipinas at inaayos na ng Embahada ang pagpapauwi sa mga ito. Hindi naman makapagbigay ng kumpirmasyon ang DFA sa ulat na nagbigay ng $600,000 ransom kapalit ng paglaya ng mga bihag.</body>
<link>http://www.philstar.com/Article.aspx?articleId=755821&amp;publicationSubCategoryId=92</link>
</article>
<article>
<title>Pinoy bibitayin ngayon</title>
<author>Ni Ellen Fernando</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Tuluyan nang ibinasura o hindi pinakinggan ng China ang huling apela ng Pilipinas na mabigyan ng commutation ang isang 35-anyos na Pinoy kaya inaasahang tuloy ang gaga&amp;shy;wing pagbitay ngayong araw. Alas-10 ngayong umaga inaasahang isasagawa ang eksekusyon sa nasabing Pinoy matapos siyang iharap sa promulgasyon. Bago ito, itinakdang iharap ang bibitaying Pinoy dakong alas-8 ng umaga sa kanyang apat na kaanak na nagtungo sa China upang mayakap at makita sa hu&amp;shy;ling sandali bago isalang sa lethal injection. Ayon kay Foreign Affairs Spokesman Raul Hernandez, hindi na papayagan pa ang pamilya ng nasabing Pinoy na makita ito sa isasagawang pagbasa o promulgasyon sa korte at habang ipinapasok sa lethal injection chamber. Mula kahapon hindi alam ng naturang Pinoy na siya ay bibitayin at ilang oras lamang bago ang eksekusyon ay saka lamang nito malalaman sa pagharap niya sa kanyang sorpresang mga bisita o kaanak at sa kasunod na pagbasa sa promulgasyon. Sinabi ni Hernandez na una nang pinanindigan ng China na ‘final and executory’ ang desisyon ng Chinese High People’s Court o Supreme People’s Court hinggil sa hatol na bitay matapos na pagtibayin nito ang sentensya ng mababang korte. Tanging milagro at dasal na lamang ang magsasalba sa nasabing Pinoy sa kamatayan. Sa Sabado ay babalik sa Pilipinas ang 2 kapatid at 2 kaanak ng nabitay na tumungo sa China subalit hindi pa nila maisasama pauwi ang mga labi ng huli. Sa sinusunod na batas ng China, posibleng abutin ng apat hanggang anim na araw bago payagang maiuwi ang bangkay ng binitay na Pinoy.&amp;nbsp; Noong Marso binitay din dahil sa drug trafficking ang tatlong Pinoy na sina Ramon Credo, 42; Sally Ordinario-Villanueva, 32 at Elizabeth Batain, 38. Bunsod nito, sinabi ng DFA na bumaba ang bilang ng mga Pinoy na nasangkot sa drug trafficking sa China matapos na mabitay sina Credo, Villa&amp;shy;nueva at Batain kung saan dalawang kaso lamang ang pumasok ngayong taon sa nasabing bansa.</body>
<link>http://www.philstar.com/Article.aspx?articleId=756118&amp;publicationSubCategoryId=92</link>
</article>
<article>
<title>'Sentence swap' sa death penalty 'di uubra sa China</title>
<author>Ni Ellen Fernando</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Hindi maaaring ipatupad ang “sentence swap” o pagpalit-sintensya sa pagitan ng dalawang bilanggo ng Pilipinas at China. Ito’y kaugnay ng napipintong pagbitay sa 35-anyos na Pinoy na nahatulan ng bitay ng Supreme People’s Court ng China sa Disyembre 8 matapos makaraang magpuslit ito ng isa’t kalahating kilo ng heroin. Sa programang Communication and News Exchange (CNEX) Forum sa Philippine Information Agency, sinabi ni DFA Spokesperson Raul Hernandez na wala pang nabuong kasunduan sa pagitan ng Pilipinas at China na siyang nagtitibay para sa katuparan ng “Transfer of Sentenced Persons Agreement” o TSPA para sa mga Pilipinong nahatulan ng bitay sa kanilang bansa. Ani Hernandez, tanging ang mga hatol na habambuhay na pagkabilanggo at fixed term sentence pa lamang ang saklaw ng binubuong TSPA, bunsod ng patuloy na usapan sa pagitan ng administrasyon ni Pangulong Aquino at Chinese government. Gayunman, hindi pa rin daw nawawalan ng pag-asa ang pamahalaan na maibababa ang sentensya sa nahatulang drug mule. Sa kasalukuyan, ang Pilipinas ay may umiiral na TSPA sa mga pamahalaan ng Canada, Cuba, Hong Kong Special Administrative Region (HKSAR), Spain at Thailand at naglalayong magbuo ng mga parehong kasunduan sa iba pang mga interisadong bansa.</body>
<link>http://www.philstar.com/Article.aspx?articleId=756119&amp;publicationSubCategoryId=92</link>
</article>
<article>
<title>Abalos kinasuhan na ng electoral sabotage</title>
<author></author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Sinampahan na rin ng dalawang bilang ng kasong electoral sabotage ng Commission on Elections si dating Comelec Chairman Benjamin Abalos Sr. ilang minuto bago magsara ang&amp;nbsp;Pasay City Prosecutor’s Office kaugnay sa partisipasyon umano nito sa dayaan sa halalan noong 2007. Tinanggap ni Pasay RTC Clerk of Court Atty. Marivic Estabayan ang mga dokumento na isinumite ng Comelec-DOJ Joint Panel. Matatandaan na una nang sinampahan ng naturang kaso sina dating Pangulong Gloria Macapagal-Arroyo at da&amp;shy;ting Autonomous Region for Muslim Mindanao Governor Andal Ampatuan Sr. Bukod kay Abalos, sinampahan rin ng naturang kaso sina dating North Cotabato provincial election supervisor Yogie Martirizar at dating tauhan ng Intelligence of the Armed Forces of the Philippines (ISAFP) Capt. Peter Reyes. Matatandaang isiniwalat nina dating South Cotabato Comelec Provincial Director Lilian Suan-Radam at isa pang testigo na si Martirazar na inatasan sila ni Abalos na tiyakin ang 12-0 win pabor sa Team Unity ng noon ay administrasyong Arroyo. Bago ang pagda&amp;shy;ting ng mga opisyales ng Comelec, nauna nang dumating si Abalos kasama ang buong pamilya kabilang si Mandaluyong City Mayor Benhur Abalos.&amp;nbsp;Iginiit nito na ginawa niya ang kusang pagharap sa korte upang patunayan na wala siyang balak na takasan ang anumang kaso na isasampa laban sa kanya. Siniguro rin niya na boluntaryo pa siyang susuko sa mga awtoridad sakaling magpalabas na ng warrant of arrest laban sa kaniya ang hukuman. Sinabi pa nito na matagal na niyang hinihintay na sampahan siya ng kaso at mistulang tino-torture siya dahil sa pambibitin kung sasampahan ba siya o hindi.&amp;nbsp;Matagal na umano siyang handa na kaharapin ang kaso dahil sa isa siyang “man of law “ at tiyak na pasasakop sa proseso ng batas. Agad namang ini-raffle ng Clerk of Court ang naturang kaso kung saan bumagsak rin ito sa sala ni Judge Jesus Mupas ng RTC branch 112 na siya ring dumidinig sa kasong electoral sabotage ni Arroyo at Ampatuan Sr. Agad namang naghain ng “motion to determine probable cause” ang kampo ni Abalos sa sala ni Mupas. (Danilo Garcia/Doris Franche/Mer Layson)</body>
<link>http://www.philstar.com/Article.aspx?articleId=756120&amp;publicationSubCategoryId=92</link>
</article>
<article>
<title>Impeachment vs SC justice may 'sustansiya'</title>
<author></author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Idineklara na ng House Committee on Justice na may sapat na sustansya o sufficient in substance ang impeachment complaint laban kay Associate Supreme Court (SC) Justice Mariano del Castillo. Sa ginanap na botohan kahapon ng mga Kongresista, 40 ang pumabor na may sapat na basehan ang reklamong intellectual dishonesty at plagiarism laban kay del Castillo habang pito lamang ang kumontra na pawang miyembro ng Minorya. Binigyan naman ng 10 araw ng komite si del Castillo upang sagutin ang naturang reklamo. Nilinaw naman ni committee chairman Iloilo Rep. Niel Tupas, na hindi nila minamadali ang reklamo katunayan ay anim na buwan itong nakabinbin sa komite. Nilinaw pa ng kongresista na walang kinamalan sa naganap na iringan nina Pangulong Aquino at Chief Justice Corona ang botohan sa Kamara. Paliwanag ni Tupas, nais lamang nilang mahabol ang natitirang 10 araw na session para aksyunan ang impeachment complaint at isa rin umano itong solidong hakbang ng Justice Committee at hindi sila diniktahan ng Palasyo. Sa Enero, muling magpapatawag ng hearing ang justice committee upang bigyan ng pagkakataon si del Castillo na maidepensa ang kaniyang panig. (Gemma Garcia/Butch Quejada)</body>
<link>http://www.philstar.com/Article.aspx?articleId=756121&amp;publicationSubCategoryId=92</link>
</article>
<article>
<title>Xmas vacation ng estudyante sa Dis. 21</title>
<author>Ni Danilo Garcia</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Pormal na mag-uumpisa ang taunang Christmas vacation ng mga mag-aaral sa elementarya at high school sa Disyembre 21, apat na araw bago ang Pasko. Ngunit bago magpakasaya sa dalawang linggong bakasyon, inabisuhan ng Department of Education (DepEd) ang mga guro&amp;nbsp;na ituro muna sa kanilang mga mag-aaral ang mga aralin at kabutihan ng pagiging hindi makasarili, ang pagbibigay ng walang inaasahang kapalit ngayong Kapaskuhan. Nag-aalala ang DepEd sa pagiging materyoso ngayon ng mga bata na namamana nila sa matatanda na puro pagtanggap at paghingi lamang ng regalo at aginaldo ang nakatatak sa isipan kapag sumasapit ang Pasko. Unti-unti na umanong nawawala ang diwa ng pagbibigayan na&amp;nbsp;siyang&amp;nbsp;tunay na diwa ng pagsilang ni Hesukristo sa pagsasakripisyo ng sari&amp;shy;ling buhay at pagreregalo ng tatlong haring mago. Bago ang bakasyon, inaasahan naman ang na&amp;shy;kasanayan nang Christmas party sa mga paaralan.&amp;nbsp;Una nang nagbabala ang DepEd sa mga opis&amp;shy;yales at guro ng mga pa&amp;shy;aralan laban sa puwersahang paniningil sa mga magulang ng mga kontribusyon sa naturang party.&amp;nbsp;Iginiit ng ahensya na kusang-loob ang pagbibigay ng mga magulang at huwag pilitin lalo na iyong mga naghihirap sa buhay. Nakatakda namang bu&amp;shy;malik sa kani-kanilang paaralan ang mga mag-aaral sa Enero 3.</body>
<link>http://www.philstar.com/Article.aspx?articleId=756122&amp;publicationSubCategoryId=92</link>
</article>
<article>
<title>Media hiling 'wag nang sumabay sa convoy ni CGMA</title>
<author>Ni Danilo Garcia</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Hiniling kahapon ng abogado ni Pampanga Rep. Gloria Macapagal-Arroyo sa mga mamamahayag na huwag nang sumama sa “police convoy” ng paglilipat sa dating Pangulo buhat sa St. Luke’s Medical Center tungo sa Veterans Memorial Medical Center (VMMC) sa Quezon City bukas. Isinagawa ni Atty. Ferdinand Topacio ang panawagan makaraang matanggap ang kopya ng security plan ng Philippine National Police (PNP) sa isasagawang paglilipat kay Arroyo.&amp;nbsp;Sinabi ni Topacio na maaaring magdulot ng problema sa seguridad ang magiging mahabang convoy ng media kay Arroyo. Sa halip na sumama sa convoy, pinayuhan ni Topacio ang mga mamamahayag na maghintay na lamang sa compound ng VMMC. Sa kabila ng kautusan na “hospital arrest”, nananatili pa rin ang mosyon para sa “house arrest” ni Arroyo na tatalakayin pa rin umano ng korte.&amp;nbsp; Kapag nailipat naman sa VMMC, ipagbabawal na umano ang paggamit ni Arroyo ng laptop computer, cellular phone at iba pang communication gadgets.</body>
<link>http://www.philstar.com/Article.aspx?articleId=756123&amp;publicationSubCategoryId=92</link>
</article>
<article>
<title>Pagbuhay sa Rice Terraces aprub na</title>
<author>Ni Malou Escudero</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Inaprubahan na sa Senado ang isang resolusyon na naglalayong hikayatin ang mga ahensiya ng gobyerno na magtulungan upang maayos ang nasirang bahagi ng Ifugao Rice Terraces. Ayon kay Senator Francis “Kiko” Pangilinan, awtor ng Senate Resolution 650, panahon na upang magtulungan ang gobyerno at pribadong sektor para maibalik sa dati ang terraces na isang&amp;nbsp;patunay kung gaano kagaling ang mga katutubong Filipino. &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Sinasabing nasira ang 102,663 cubic meters ng terraces ng manalasa ang bagyong Pedring at Quiel. Ang nasabing hagdan-hagdang palayan ay itinayo 2,000 taon na ang nakakaraan na mas mataas ng 1,500 metro “above sea level. Umaabot sa 10,360 square kilometers ang sakop ng nasabing rice terraces. Maaring hikayatin ng gobyerno ang mga mamamayan lalo na ang mga kabataan upang tumulong sa pagsasa-ayos ng rice terraces na isinama sa World Heritage &amp;nbsp;List noong 1995 ng UNESCO.</body>
<link>http://www.philstar.com/Article.aspx?articleId=756124&amp;publicationSubCategoryId=92</link>
</article>
<article>
<title>Plunder pa vs CGMA</title>
<author>Ni Angie dela Cruz</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Panibagong kaso ng plunder ang isinampa kahapon laban kay Pampanga Rep.&amp;nbsp;Gloria Arriyo sa tanggapan ng Ombudsman kaugnay ng paggamit umano ng intelligence funds ng Philippine Charity Sweepstakes Office (PCSO) para sa halalan noong 2010. Bukod kay Arroyo, kinasuhan din ng PCSO si dating PCSO General Manager Rosario Uriarte, Asst. Gen. Manager for Finance BenignoAguas at dating PCSO board members Sergio Valencia, Manuel Morato, Raymon Roquero at Maria Fatima Valdez. Kasama rin sa sinampahan ng kaso sina da&amp;shy;ting &amp;nbsp;Commission on Audit (COA) Chairman Reynaldo Villar at COA Region 5 head Nilda Plaras. Inakusahan ni PCSO Director Aleta Tolentino ang mga&amp;nbsp;nabanggit na COA officials na nagsabwatan upang isagawa ang pagpapalabas ng pondong halos aabot sa P310 milyon. Binanggit sa reklamo na walong beses na sinulatan ni Arroyo na noo’y presidente pa, si Uriarte upang mag-withdraw mula sa confidential funds. Ang nasabing salapi ay nai-withdraw umano, sa unang anim na buwan ng 2010, na saklaw pa ng &amp;nbsp;election year.</body>
<link>http://www.philstar.com/Article.aspx?articleId=756125&amp;publicationSubCategoryId=92</link>
</article>
<article>
<title>Holiday madadagdagan</title>
<author>Ni Gemma Garcia</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Posibleng madagdagan na naman ang araw ng Holiday sa bansa matapos na aprubahan ng Kamara sa ikalawang pagbasa ang House bill 5068 o ang “National Victory and Liberation day” sa Pilipinas. Sa panukalang batas na inihain ni Baguio City Rep. Bernardo Vergara, idinideklara ang September 3 holiday dahil sa paggunita sa opisyal na pagtatapos ng World War II sa bansa. Inindorso naman ito para sa pag-apruba sa plenaryo ni House Committee on Basic Education and Culture chairman at 1st district Sorsogon Rep. Salvador Escudero III. Karaniwan na umanong pinagdiriwang ng mga Filipino ang pagkatalo tulad ng fall of Bataan, Fall of Manila, death of Rizal at iba subalit kakaiba ang nasabing petsa dahil idedeklara ito bilang pagkapanalo at araw ng kalayaan. Dapat umanong tandaan na ang September 2, 1945 ay araw kung saan sumuko sa Pilipinas ang pwersa ng mga Hapon matapos ang ilang taon paghihirap ng mga sibilyan. Idinagdag pa ni Vergara na dapat din pakatandaan na ang bunga ng demokrasya ng bansa ay hindi dapat kalimutan na produkto ng dugo at luha na nagtapos noong Setyembre 3,1945.</body>
<link>http://www.philstar.com/Article.aspx?articleId=756126&amp;publicationSubCategoryId=92</link>
</article>
<article>
<title>7-libong Pinoy nakakulong sa 66 bansa</title>
<author></author>
<date>
<month>December</month>
<day>08</day>
<year>2011</year>
</date>
<body>MANILA, Philippines - May 7,209 Pinoy ang nakakulong sa may 66 bansa sa mundo base sa datos na natanggap ni Aurora Rep. Juan Edgardo Angara buhat sa 92 posts ng Department of Foreign Affairs (DFA) kumpara sa 2,856 noong 2003. Sa nasabing bilang may 2,555 ang&amp;nbsp;nahatulan na at binubuno ang sentensiya ngayon sa kanilang mga kulungan. Kabilang na dito ang nasa 35 Pilipina na nagsilbi umanong drug mules na nakakulong sa Peru; sa Tanzania, Africa na may walong&amp;nbsp;Pinoy; Syria -27; China-157 dahil sa kasong drug trafficking kung saan 60 ang nahatulan ng death penalty. May 1,060 Pinoy ang naghihintay habang nakakulong para dinggin ang kanilang mga kaso. Sa naturang bilang na may klasipikasyon na “in detention, o house arrest o may pending cases sa korte” mula Hulyo hanggang Disyembre 2010 ay&amp;nbsp;4,250&amp;nbsp;ang lalaki habang 2,913 ang babae. Sa drug related cases, may 478 ang nakakulong, 262 ang babae at isa sa bawat tatlo ang nasa Chinese jail. May 222 kaso ng immorality karamihan ay sa Islamic countries. May mga kasong pagnanakaw (161); estafa, embezzlement, fraud (114); libel, slander, defamation (114); murder, homicide (96); forgery, “false statement“ (61); graft and corruption (58); at sex-related crimes (34). Isa naman sa nakikitang solusyon ni&amp;nbsp;Angara&amp;nbsp;ay ang pagpapalakas sa ekonomiya ng bansa at trabaho sa Pilipinas para sa mga OFWs upang hindi na mapilitang mangibang bansa pa ang mga ito. (Butch Quejada/Gemma Garcia)</body>
<link>http://www.philstar.com/Article.aspx?articleId=756127&amp;publicationSubCategoryId=92</link>
</article>
<article>
<title>Bentahan ng paputok binisita ng DOH</title>
<author>Ni Doris Franche</author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Bilang paghahanda at bahagi ng kanilang&amp;nbsp;kampanya na “Aksyon: Paputok Injury Reduction” or APIR (Give me five), binisita ni Health Secretary Enrique Ona ang mga&amp;nbsp;bentahan ng&amp;nbsp;mga paputok sa Bocaue, Bulacan. Kasama sina Metro Manila Development Authority Chairman Francis Tolentino, Bulacan Governor Wilhelmino Sy-Alvarado at Bocaue Municipal Mayor Eduardo Villa&amp;shy;nueva,&amp;nbsp;ininspeksiyon ni Ona ang lahat ng mga firecracker/fireworks outlets sa Bocaue na tinaguriang “firecrackers capital” of the country. Ayon kay Ona, layunin ng APIR na manatiling kumpleto ang mga daliri ng isang tao kung saan pinaalalahan&amp;nbsp;ang mga ito sa pagpapaputok habang ipinagdiriwang ang&amp;nbsp;pagsalubong sa Bagong Taon. Pinayuhan din ni Ona ang&amp;nbsp;publiko na isaalang-alang ang reminders upang&amp;nbsp;maiwasan ang disgrasya. Kabilang dito ang 1) mapanganib ang paggamit ng paputok; 2) lahat ng paputok ay bawal sa bata; 3) umiwas sa mga taong nagpapaputok; 4) huwag mamulot ng mga di sumabog na paputok at 5)&amp;nbsp;magpagamot kaagad kapag naputukan Nabatid pa kay Ona na ang kanyang pagbisita ay paghikayat din sa publiko na sumali sa Community Fireworks Displays&amp;nbsp;sa pagtatalaga ng&amp;nbsp;mga lugar kung saan maari lamang magpaputok. Aniya, maaari namang ipagdiwang ang pagsalubong sa&amp;nbsp;Bagong Taon ng ligtas na dapat na pinagtutuunan ng pansin ng&amp;nbsp;bawat Filipino.</body>
<link>http://www.philstar.com/Article.aspx?articleId=756128&amp;publicationSubCategoryId=92</link>
</article>
<article>
<title>PNoy nakapili na ng kapalit ni Gen. Oban</title>
<author></author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Mayroon ng napili si Pangulong Aquino na papalit sa magreretirong si AFP chief of staff Gen. Eduardo Oban. Sinabi ng Pangulo na sa Lunes niya ihahayag ang papalit kay Gen. Oban na nakatakdang magretiro sa darating na Dis. 13. Kahapon nagsagawa ng farewell visits si Oban sa tropa ng Philippine Army sa Fort Bonifacio, Taguig City at sa iba pang major service commands na kinabibila&amp;shy;ngan ng Philippine Air Force at Philippine Navy. Si Oban ay produkto ng Philippine Military Academy (PMA) Class 1979. Sa kaniyang ilang araw na nalalabi sa serbisyo, personal na pinasalamatan ni Oban ang tropa ng Army at tinagubilinan ang mga sundalo na ipagpatuloy ang Internal Peace Security Plan (IPSP) Bayanihan para sa ikatatamo ng kapayapaan. (Rudy Andal/Joy Cantos)</body>
<link>http://www.philstar.com/Article.aspx?articleId=756129&amp;publicationSubCategoryId=92</link>
</article>
<article>
<title>Coseteng may libreng call center training</title>
<author></author>
<date>
<month>December</month>
<day>08</day>
<year>2011</year>
</date>
<body>MANILA, Philippines - Suportado ng muling nahalal na konsehal ng ikalawang distrito ng Valenzuela na si Kate Abigael Galang-Coseteng ang anumang makatutulong upang mapaganda ang buhay ng kanyang mga kababayan, kabilang na ang sikat na call center. Isa sa kanyang mga programa sa siyudad ay ang magdaos ng mga libreng pagsasanay at seminar para sa mga nagnanais na pumasok bilang call center agents upang mabigyan sila ng competitive edge kapag nag-aaplay sa mga trabaho sa call center. Kamakailan lamang ay nagbigay si Konsehala Kate ng isa na namang training para sa 2,000 na taga-Valenzuela na umaasa sa mas magandang kinabukasan sa tulong ng industriya ng call center. “Ginagawa natin ito nang libre, talagang layunin kong tumulong sa aking mga kababayan,” anang two-term Number 1 Councilor. Bilang tugon sa tawag ng Department of Labor and Employment (DOLE) sa mga estudyante, bagong gradweyt at mga trabahador na paghusayin pa ang kanilang mga kakahayan sa komunikasyon dahil patuloy ang paglago ng call center industry, idinagdag ni Coseteng ang Call Center Training sa kanyang mga prayoridad na proyekto. Ang Majority Floor Leader of Valenzuela ay kilala sa kanyang scholarship program at advocacy.</body>
<link>http://www.philstar.com/Article.aspx?articleId=756130&amp;publicationSubCategoryId=92</link>
</article>
<article>
<title>Pinoy binitay na sa China!</title>
<author>Ni Ellen Fernando</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Binitay na sa pamamagitan ng lethal injection ang 35-anyos na Pinoy na nahatulan ng parusang kamatayan dahil sa pagpupuslit ng droga, kahapon ng tanghali sa Guangxi, China. Sa ulat ni Vice President Jejomar Binay via Skype mula Bali, Indonesia, alas-12:30 ng tanghali nang mabitay ang Pinoy. “Ang ating kababayan ay na-execute ng alas-12:30 ng tanghali,” ani Binay sa isang presscon sa Coconut Palace via Skype. Bago ang execution, alas-8:30 hanggang alas-9:15 nang makita at makausap sa huling sandali ng Pinoy ang apat na mi&amp;shy;yembro ng kanyang pamilya kasama si Phl Consul General Raly Tejada at isang pari na nagbigay ng huling “communion rites”. Alas-9:25 hanggang alas-9:45 ng umaga nang basahan ng sentensiya ang Pinoy sa promulgasyon ng Intermediate People’s Court sa Guilin. Nag-iiyak umano ang pamilya ng Pinoy nang tuluyan na itong ibiyahe alas-10:15 ng umaga patungong Liuzhou City sa Guangxi Zhuang Autonomous Region kung saan ginawa ang lethal injection. Hindi na rin pinayagan ang pamilya na sumama sa lugar. Umabot umano sa dalawang oras ang biyahe sa Liuzhou kaya 12:30 ng tanghali nang maisagawa ang pagbitay. Ani Binay, babalik na sa Pilipinas ang apat na kaanak ng Pinoy at inaasahang sa Martes o Miyerkules ay maiuuwi sa bansa ang mga labi.&amp;nbsp; Ang naturang Pinoy na itinago ang pagkakakilanlan ayon na rin sa kahili&amp;shy;ngan ng pamilya ay nasabat ng Chinese authorities noong Setyembre 13, 2008 sa Guilin International Airport habang ipinupuslit nito ang may 1.485 kilong heroin kasama ang isa pang Pinoy na nahatulan naman ng habambuhay na pagkabilanggo. Iginiit naman kahapon ng Malaca&amp;ntilde;ang na dapat magsilbing warning sa mga Filipino ang masaklap na sinapit ng Pinoy na binitay dahil sa drug trafficking. Sinabi ni Presidential Spokesman Edwin Lacierda, matagal na ang panawagan ni Pangulong Aquino sa mga Filipino na huwag magpapagamit sa mga drug syndicates upang magsilbing drug mule. Magugunita na nitong Marso, tatlong OFWs din sa China ang binitay sa kaparehong kaso. (May ulat ni Rudy Andal)</body>
<link>http://www.philstar.com/Article.aspx?articleId=756548&amp;publicationSubCategoryId=92</link>
</article>
<article>
<title>'No return, no exchange' bawal din sa tiangge</title>
<author>Ni Danilo Garcia</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Bawal din maging sa mga nagti-tiangge ang “no return no exchange policy” sa kanilang mga produkto ngayong papalapit ang Kapaskuhan. Sinabi ni Trade and Industry Undersecretary Zenaida Maglaya na mahigpit na ipinagbabawal ng batas ang “no return no exchange” sa lahat ng uri ng pamilihan kasama na ang mga tiangge. Bawal rin umano ang “return within seven days” kung depektibo ang nabiling produkto. Ipinaliwanag ng DTI na dapat sundin ang nakasaad sa warrant period ng isang produkto.&amp;nbsp;Ang warranty ay ang kasunduan ng mamimili at nagtitinda na maaaring ibalik, isauli at ipakumpuni ang nabiling produkto kung matutuklasan na depektibo ito sa oras nang binili. Kung walang warranty, nakasaad sa Consumers Act of the Philippines na binibigyan ng 60 araw ang isang mamimili upang ibalik ang nabiling produkto kung depektibo ito. Ngunit nilinaw ng DTI na hindi maaaring basta na lamang ibalik ang isang produkto sa mga dahilang nagbago ng isip sa bibilhin, hindi kasukat ang nabili, o hindi gusto ang kulay.&amp;nbsp; Sa mga naturang pagkakataon, maaari naman umanong daanin na lamang sa pakiusapan. Pinayuhan ng DTI ang mga mamimili na itabi ang resibo ng kanilang mga pinamili. Maging mga tiangge umano ay kinakailangan na mag-isyu ng resibo sa kanilang mga kustomer.&amp;nbsp;Kung walang ibinibigay na resibo, maaaring gumawa ng kasulatan ng mga nabili at papirmahin ang tindera. Kung may reklamo sa mga mapang-abusong negosyante ngayong Kapaskuhan, maaaring tumawag ang publiko sa DTI hotline number 751-3330.</body>
<link>http://www.philstar.com/Article.aspx?articleId=756550&amp;publicationSubCategoryId=92</link>
</article>
<article>
<title>NAIA todo higpit sa mga Pinoy na bibiyahe sa China, HK, Thailand</title>
<author>Ni Butch Quejada</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Hinigpitan ng mga security personnel sa Ninoy Aquino International Airport (NAIA) ang lahat ng mga departing Filipino passenger partikular ang mga papuntang&amp;nbsp;China, Hongkong at Thailand para maging ‘drug free’ ang mga ito oras na lumabas ng bansa. Ang lahat ng mga departing passenger ay dumadaan sa isang masusing pagsalang oras na pumasok ng NAIA departure terminals bukod sa ipinapasok nila sa x-ray machine ang kanilang mga dalang bagahe ay dapat pa nilang alisin ang kanilang mga sinturon, sapatos at relos. “Kakapkapan pa ang mga ito ng mga bihasang security body friskers sa may departure final check-in area,” anang pamunuan ng MIAA. Ang pinag-ibayong body check o screening ay ginawa dahil sa nangyari sa isang 35-anyos Pinoy na binitay kahapon ng tanghali sa pamamagitan ng lethal injection sa Liuzhou City, China. “Mga kababayan in-execute na po ang ating kababayan,” sa pahayag ni Vice President Jejomar Binay kahapon. Matatandaan may tatlong&amp;nbsp; OFWs na sina Sally Ordinario,32, Ramon Credo, 42 at Elizabeth Batain ang hinatulan rin noong Marso sa&amp;nbsp;Xiamen at Shenzhen dahil sa drug trafficking.</body>
<link>http://www.philstar.com/Article.aspx?articleId=756551&amp;publicationSubCategoryId=92</link>
</article>
<article>
<title>GMA ibibiyahe ngayon sa VMMC</title>
<author>Nila ni Joy Cantos/Ricky Tulipat/Angie dela Cruz/Danilo Garcia</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Hindi gagamitan ng posas si dating Pangulo at ngayo’y Pampanga Rep. Gloria Macapagal Arroyo kaugnay ng paglilipat dito sa Veterans Memorial Medical Center ngayong araw. Sinabi ni Interior and Local Government Secretary&amp;nbsp;Jesse Robredo, pinagbigyan ng gobyerno ang kahilingan ng pamilya Arroyo at ng kampo nito na huwag itong iposas bilang respeto. “As former president she has been treated with respect by the PNP, and we will accord her that way,” ani Robredo. Ipinahiwatig din ni Robredo na 50-50 ang tsansa na ibiyahe sa chopper si Rep. Arroyo upang makaiwas sa trapik at mabilis na pagbiyahe nito patungo sa VMMC. Maari rin naman aniyang ‘by land’ ang maging sistema depende sa nais ng pamilya nito. Nabatid na gagasta ang nasabing ahensya ng P100,000 kapag inilipat sa pamamagitan ng chopper mula St. Lukes Medical Center si Arroyo patungo sa VMMC. Isa sa ikinokonsiderang pagsakyan kay Arroyo ay ang air ambulance kaugnay ng posibleng pagbabanggaan ng pro at anti GMA protesters kung saan kapwa nagsagawa ng paghahanda ang AFP at PNP. Hindi naman ibinigay ang eksaktong oras ng paglipat ni CGMA sa Veterans. Handa na rin ang presidential suite na sinasabing may 150-square meter room na mistulang isang well furnished condominium unit.</body>
<link>http://www.philstar.com/Article.aspx?articleId=756552&amp;publicationSubCategoryId=92</link>
</article>
<article>
<title>Presyo ng tinapay hindi tataas</title>
<author>Ni Danilo Garcia</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Tiniyak ng mga negosyante ng arina sa bansa na hindi aakyat ang presyo ng kanilang produkto ngayong buong Disyembre kaya makatitiyak na mananatili ang presyo ng tinapay sa pagpasok ng Noche Buena. Sinabi ni Philippine Association of Flour Millers executive director Ric Pinca na walang paggalaw sa presyo ng arina na kanilang inaangkat at wala silang nakikitang indikasyon na aakyat ang presyo nito sa mga susunod na linggo. Ngunit sinabi ni Pinca na dapat tiyakin rin ng Department of Trade and Industry (DTI) na mapanatiling mababa ang presyo ng ibang sangkap ng tinapay upang mapanatili ang mababang presyo nito. Bumaba na sa halagang&amp;nbsp;$8 ang kada kaban ng trigo ngayong taon ngunit doble pa rin umano ito sa $4 kada kaban na presyo noong 2010. Bagama’t ang Pilipinas ay bansang hindi panguna&amp;shy;hing pagkain sa hapag ang tinapay, marami pa rin sa mga nagno-noche Buena ang naghahain ng “tasty bread” bilang bahagi ng kanilang handa.</body>
<link>http://www.philstar.com/Article.aspx?articleId=756554&amp;publicationSubCategoryId=92</link>
</article>
<article>
<title>'Trabaho padamihin para walang mabitay'</title>
<author>Ni Gemma Garcia</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Upang mabawasan ang bilang ng mga overseas Filipino workers na nasasadlak&amp;nbsp;sa iba’t ibang kaso sa ibang bansa, nanawagan ang mga kongresista kay Pangulong Aquino na palakasin at padamihin pa ang trabaho sa bansa pagpasok ng 2012. Sa Lingguhang Balitaan sa Serye, nanawagan sina Aurora Rep. Sonny Angara at Kabataan Partylist Rep. Raymon Palatino kay PNoy kaugnay ng isinagawang pagbitay sa ika-apat na OFW sa China dahil sa pagdadala ng iligal na droga. “Sana unahin natin sa 2012 ang trabaho para maiwasan ang bitay,” ayon kay Angara. Maging ang pondo para sa legal assistance ay iginiit ni Angara na dagdagan dahil sa laki aniya ng remittances ng mga OFW na umaabot sa $18 bilyon na malaking tulong sa ekonomiya ng bansa. Iminungkahi rin ni Palatino na isama sa pre-departure orientation seminar (PDOS) sa mga OFW ang kultura ng mga bansang pupuntahan ng mga ito. Sa panig naman ni AKO Bikol Partylist Rep. Rodel Batocabe ay sinabi niyang makabubuti kung bawasan ang kapangyarihan ng Bureau of Immigration upang hindi na makapang-harang ng mga OFW na may legal na dokumento. Ayon kay Boatocabe, maraming insidente na hinarang ng Immigration ang mga OFW kahit sapat at legal ang dokumento na siyang nagtutulak upang ang mga OFW ay mapilitang magbigay ng suhol.</body>
<link>http://www.philstar.com/Article.aspx?articleId=756555&amp;publicationSubCategoryId=92</link>
</article>
<article>
<title>Bentahan ng ginto sa Central Bank bumagsak</title>
<author>Ni Angie dela Cruz</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Bumagsak ang bentahan ng ginto sa Central Bank ngayong 3rd quarter ng taong 2011 na umaabot sa 76 percent. Sa isang press conference sa QC, sinabi ni DENR Secretary Ramon Paje na masyadong seryoso at nakakaalarma ang insidenteng ito kayat kakailanganin nila ang tulong ng Presidential Anti-Organized Crime Task Force at Department of Finance sa pamamagitan ng Bureau of Internal Revenue (BIR) at ng Bureau of Customs (BOC) para aksiyonan ang bagay na ito. Anya, sa 3rd quarter ng 2011, ang bentahan ng ginto sa Central Bank ay umaabot lamang sa 1,722 kilos o may halagang P3.55 bilyon gayung sa kaparehong period ng 2010 ay umaabot ito sa 7,166 kilos o P12.32 bilyon. Malaki ang hinala ni Paje na may nagaganap na smuggling sa bentahan ng ginto sa bansa kayat hindi ito naibebenta lahat sa Central Bank dulot ng sobrang taas ng halaga ng bentahan ng ginto sa kasalukuyan. Ang mga lugar anya ng Compostela Valley, Paracale, Camarines Norte, Masbate, Agusan at Surigao ang pinagmumulan ng maraming ginto sa bansa. Ang Central Bank ang nangangasiwa sa bentahan ng ginto sa bansa kaya hihilingin ng DENR na makialam na dito ang BIR at BOC para maiwasan na maipuslit ang mga ginto.</body>
<link>http://www.philstar.com/Article.aspx?articleId=756557&amp;publicationSubCategoryId=92</link>
</article>
<article>
<title>OFW na kinidnap sa Afghanistan sasagipin</title>
<author>Ni Ellen Fernando</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Kumikilos na ang Department of Foreign Affairs (DFA) upang matunton at masagip ang isang OFW na umano’y kinidnap sa Afghanistan. Sa pulong balitaan sa DFA kahapon, sinabi ni Foreign Affairs Spokesman Raul Hernandez na kasalukuyan nang nakiki&amp;shy;pag-ugnayan ang National Bureau of Investigation sa International Police (Interpol) upang tuntunin ang kinaroroonan ni Mark Ramos, 27, isang procurement logistics worker ng Copenhagen Construction Co. sa Kandahar na iniulat na kinidnap noon pang Enero 7. Ayon kay Hernandez, may kontak sila sa pamilya ng dinukot at beni-beripika na ng pamahalaan ang insidente at ang posibleng negosasyon sa mga abductors. Nakarating na kay&amp;nbsp;Vice Pres. Jejomar Binay ang ulat mula sa pamilya na humihingi ng&amp;nbsp; $50,000 ransom ang mga kidnaper kapalit ng kalayaan ni Ramos. Bunsod nito, inatasan ni Binay ang DFA na i-locate ang kinaroroonan at tiyakin ang kaligtasan ni Ramos para na rin sa ikatatahimik umano ng isipan ng pamil&amp;shy;ya ng biktima. Si Ramos ay dinukot umano, isang araw bago ang takdang pag-alis nito upang magbakasyon sa Dubai kung saan nagtatrabaho ang kanyang mga magulang.</body>
<link>http://www.philstar.com/Article.aspx?articleId=756558&amp;publicationSubCategoryId=92</link>
</article>
<article>
<title>Pag-ulan tatagal pa</title>
<author>Ni Angie dela Cruz</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Tatagal&amp;nbsp;pa hanggang sa weekend ang mga pag-ulan na nararanasan sa ibat ibang bahagi ng bansa laluna sa Metro Manila. Ayon sa PAGASA, ito ay dulot ng&amp;nbsp;dalawang major weather system sa bansa kabilang na ang low pressure area (LPA) na namataan sa may 320 kilometro ng silangan ng katimugang Mindanao at ang pag-iral ng wind convergence o ang pagsasalubong na hangin at naghahatid ng matinding kaulapan at pag-ulan sa ibat ibang panig ng bansa. Bagamat walang inaasahang bagyo ngayong buwan, asahan pa rin ang pag-ulan sa nalalabing araw ng Disyembre na mas mararanasan sa silangang bahagi ng bansa. Inihayag naman ni PAGASA acting Deputy Administrator for Operations and Services Vicente Malano na ang mararanasang pag-ulan ay epekto ng pinagsamang “easterly wind” o hanging amihan na nagmumula sa Russia at dumadaan sa mga bansang China at Japan kasabay ng “high pressure wind” na nanggagaling naman sa Siberia. Ibinida rin ni Malano ang weather forecast ng “Doppler Radar” na gamit ngayon ng kanilang ahensya na may kakayahang sumukat ng kapal ng ulap at galaw ng hangin sa layong 280 kilometro mula sa kanilang istasyon. Mayroong 144 Automatic Radar Stations na ginagamit ang PAGASA na kayang magtala ng report tuwing 15 minuto sa loob ng 24-oras kahit walang nagmamanipula at automatic din ang pagpapadala ng mga naturang report sa kanilang central station.</body>
<link>http://www.philstar.com/Article.aspx?articleId=756559&amp;publicationSubCategoryId=92</link>
</article>
<article>
<title>Condom may 'pores', di safe?</title>
<author>Ni Malou Escudero</author>
<date>
<month>December</month>
<day>09</day>
<year>2011</year>
</date>
<body>MANILA, Philippines - Hindi umano sigurado na hindi magbubuntis ang isang babae o kaya ay hindi makakahawa ang isang nagtataglay ng human immunodeficiency virus (HIV) dahil natuklasan na may “pores” ang condom. Sinabi ni Sen. Panfilo Lacson na sa isang pag-aaral ng Georgetown Medical University and National Institute of Health noong 1988, ang mga “latex globes” na mas mataas ang specification kumpara sa condom ay may mga pores na maihahalintulad sa balat na nilalabasan ng pawis.&amp;nbsp; Ipinunto ni Lacson na sa pag-aaral sa “latex globes” na mas makapal kumpara sa condom, may pores ito na 50 beses ang laki kaysa sa 0.1 micron HIV kaya puwedeng lumusot ng HIV virus sa latex gloves. Kung puwede uma&amp;shy;nong makalusot ng HIV virus sa latex globes, tiyak na kaya rin nitong lumusot sa condom na mas manipis at mas mababa ang specification. “What I’m trying to drive at is that when we promote the use of condoms I’m afraid there’ll be an increase of HIV incidents,” sabi ni&amp;nbsp;Lacson. Nanindigan naman si Sen. Pia Cayetano, isa sa mga nagsusulong ng RH Bill na epektibo ang condom upang mapigil ang pagbubuntis at hawaan ng HIV at iba pang nakukuhang sakit sa pakikipagtalik. Luma na umano ang iprinisintang pag-aaral ni Lacson at may mga bago ng pag-aaral tungkol sa pagiging epektibo ng condom. Pero hindi rin nakapagbigay ng kasiguraduhan si Cayetano kung hanggang sa ngayon ay may “pores” pa rin ang condom na mabibili sa merkado.</body>
<link>http://www.philstar.com/Article.aspx?articleId=756561&amp;publicationSubCategoryId=92</link>
</article>
<article>
<title>CGMA nailipat na sa VMMC</title>
<author>Nina Danilo Garcia at Joy Cantos</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Nailipat na rin sa wakas matapos ang ilang oras na kaguluhan sa uri ng transportasyon na gagamitin sa Veteran’s Memorial Medical Center (VMMC) si Pampanga 2nd district Rep. Gloria Macapagal-Arroyo buhat sa St. Luke’s Medical Center sa Global City, Taguig. Pasado alas-3:30 ng hapon nang lumisan sa SLMC ang convoy ni Arroyo na binubuo ng mga tauhan ng National Capital Regional Police Office, Quezon City Police District at PNP-Highway Patrol Group. Sinabi ni DILg Sec. Jess Robredo, hindi na pinosasan ang dating chief executive ng ialis ito sa St. Lukes at ilipat sa VMMC. Nauna dito, nagkaroon ng gusot sa panig ng PNP at ng kampo ni Arroyo sa uri ng transportasyon na gagamitin sa paglilipat kay Arroyo.&amp;nbsp; Ayon kay Atty. Ferdinand Topacio, sa kanilang tatlong pagpupulong, napagkasunduan nila na ibibiyahe sa pamamagitan ng “land transport” si Arroyo ngunit biglang iginiit umano sa kanila na ibiyahe ang kanyang kliyente sa pamamagitan ng “airlift” o sa pamamagitan ng helicopter. Nabatid na dakong alas-6 pa lamang ng umaga ay handa na ang mga Arroyo sa paglilipat sa kanya sa VMMC.&amp;nbsp;Unang hiniling ng kampo ng mga Arroyo na ibiyahe ito ng madaling araw o kaya kamakalawa ng gabi upang makaiwas sa dami ng sasakyan ngunit hindi pinagbigyan ng Pasay City Regional Trial Court. Kasama ni Arroyo ang kanyang buong pamilya kabilang si dating Unang Ginoo Mike Arroyo, Ang Galing partylist Rep. Mikey Arroyo, Camarines Sur Rep. Dato Arroyo, mga apo at mga abogado. Unang napeke ang ilang miyembro ng media nang bumiyahe dakong alas-9:55 ng umaga ang isang convoy buhat sa St. Luke’s at dumiretso ng VMMC. Nagtagal ang paghihintay ng mga Arroyo sa St. Luke’s makaraang kontrahin ng mga ito ang nais ng PNP na i-air lift ang mambabatas at iginiit na bumiyahe sa lupa.&amp;nbsp; Napagbigyan naman ang kampo ni Arroyo pa&amp;shy;sado alas-3 ng hapon kung saan ibinuhos ng PNP ang buong puwersa upang hawiin ang trapiko sa EDSA at iba pang kalsadang daraanan kung saan naging mabilis ang pagbiyahe ng convoy na nakarating sa VMMC dakong alas-4:20 ng hapon. Sinabi naman ng CPDC, hindi naman nagging hadlang ang ginawang kilos-protesta at pagpapa&amp;shy;kita ng suporta kay CGMA sa labas ng VMMC. (May dagdag na ulat ni Ricky Tulipat)</body>
<link>http://www.philstar.com/Article.aspx?articleId=756902&amp;publicationSubCategoryId=92</link>
</article>
<article>
<title>CGMA hindi inaapi - Palasyo</title>
<author>Nina ni Rudy Andal/Angie dela Cruz</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Iginiit kahapon ng Malaca&amp;ntilde;ang na hindi ‘inaapi’ ng Aquino government si dating Pangulo at Pampanga Rep. Gloria Macapagal-Arroyo matapos maantala ang paglilipat nito mula sa St. Luke’s Medical Center patungo sa Veterans Memorial Medical Center sa Quezon City. Sinabi ni Deputy Presidential Spokesperson Abigail Valte, hindi inaapi ng Aquino government si Rep. Arroyo bagkus ay pangunahing inaalala ng mga awtoridad ang seguridad nito sa paglilipat mula St. Luke’s patungong VMMC. Wika pa ni Usec. Valte, nirerespeto ng Aquino government ang lahat ng karapatan ni Mrs. Arroyo at panguna&amp;shy;hing inaalala pa din nito ang kanyang seguridad. “Hindi po sila inaapi. Hindi nga ho sila nauulalan, comfortable po ang dating Pangulong Arroyo doon sa kanilang paghihintay,” sabi pa ni Usec. Valte. Nasa ilalim na kasi ng control ng PNP si Mrs. Arroyo na inatasan ng korte na mamahala sa paglipat ni CGMA mula sa St. Luke’s patungong VMMC. Samantala, iginiit din ng VMMC na dadaan sa regular procedure si CGMA bago tuluyang ipasok ito sa presidential suite.</body>
<link>http://www.philstar.com/Article.aspx?articleId=756904&amp;publicationSubCategoryId=92</link>
</article>
<article>
<title>Mag-ingat sa mga smuggled goods ngayong Pasko - Kiko</title>
<author>Ni Malou Escudero</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Pinag-iingat ni Sen. Francis “Kiko” Pangilinan, ang publiko sa posibleng pagpasok sa bansa ng mga smuggled goods nga&amp;shy;yong &amp;nbsp;nalalapit na Kapaskuhan kung saan marami ang inaasahang mamimili ng mga pagkain at mga pang regalong bagay. Ayon kay Pangilinan, chairman ng Senate &amp;nbsp;Committee on Agriculture and Food, tiyak na marami pa ring negosyante ang magtatangkang magpuslit sa bansa ng kanilang mga produkto kahit na hindi sila nagbabayad ng tamang buwis. Sinabi pa ni Pangilinan na ngayong Kapaskuhan dapat mas pag ibayuhin ng Bureau of Customs (BOC), Department of Trade and Industry (DTI), Department of Agriculture (DA), at mga lokal na pamahalaan ang kanilang kampanya laban sa mga nagpupuslit ng mga smuggled na bagay. Partikular na tinukoy ni Pangilinan ang mga meat products, gulay at iba pang tradisyonal na inihahanda sa &amp;nbsp;“noche buena” na tiyak na tataas ang demand ngayong Kapaskuhan.&amp;nbsp; “Kapag masyadong mababa ang presyo ng mga bilihin sa mercado, kailangan nating tingnan kung saan ba ito nanggagaling at baka smuggled ang mga ito. Kapag hindi natin maseguro ang source ng mga bilihin, may posibilidad na ang iba rito ay delikado sa kalusugan ng mga mamamayan,” sabi ni Pangilinan. Dapat din aniyang pag-ibayuhin ng publiko ang pag-iingat sa pagbili ng karne lalo pa’t marami pa rin ang nagbebenta ng karneng “botcha” o double-dead. Bukod pa rito, kaila&amp;shy;ngan rin nating panga&amp;shy;lagaan ang kita at kabuhayan ng mga magsasaka. Kapag smuggled ang bilihin at bagsak-presyo ang mga ito, nasisira ang kabuhayan ng ating mga magsasaka. Wala na nga silang Christmas bonus, mawawalan pa sila ng kita ngayong Kapaskuhan,” ani Pangi&amp;shy;linan.</body>
<link>http://www.philstar.com/Article.aspx?articleId=756906&amp;publicationSubCategoryId=92</link>
</article>
<article>
<title>Repatriation sa labi ng binitay na Pinoy sa China, inaayos na</title>
<author>Ni Ellen Fernando</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Inaayos na ng Department of Foreign Affiars ang repatriation sa mga labi ng 35-anyos na Pinoy na hinatulan ng bitay sa China kamakalawa. Ayon sa DFA, bagaman hindi alam ang eksaktong petsa ng pagdating ng mga labi ng Pinoy ay tiniyak na sa susunod na linggo ay nasa Pilipinas na ito. Kahapon ang takdang pag-uwi ng apat na miyembro ng pamilya ng binitay na Pinoy mula China subalit hindi pa nila kasama ang bangkay ng huli dahil dadaan pa ito sa proseso base sa sinusunod sa China. Una nang sinabi ni Foreign Affairs Spokesman Raul Hernandez na aabutin ng apat hanggang anim na araw ang proseso bago maiuwi ang mga labi ng nasabing Pinoy. Inaasahan na sa Martes o Miyekules ang dating ng mga labi ng binitay sa Pinoy. Samantala, muling nanawagan kahapon si Vice President Jejomar Binay sa mga Pinoy na nagpapla&amp;shy;nong tumungo sa ibang bansa na umiwas sa mga taong hinihinalang sindikato na nag-aalok ng malaking halaga at nagpapadala ng mga bagahe nang hindi alam ang nasa loob nito. Iginiit ni Binay, tumatayo ring Presidential Adviser on Overseas Filipino Workers’ Concerns na dapat na alamin muna ang laman ng bibiyaheng Pinoy ang kanilang dala o pinabibit lamang na package. Ipinaalala ng Bise Presidente na lubhang makabago na ang mga x-ray machines o kagamitan sa mga paliparan sa ibang bansa at tinitiyak nilang hindi sila malulusutan ng anumang sindikato na nagpupuslit ng illegal drugs papasok at palabas sa kani-kanilang bansa gaya ng China.</body>
<link>http://www.philstar.com/Article.aspx?articleId=756908&amp;publicationSubCategoryId=92</link>
</article>
<article>
<title>Multi-sectoral group pabor sa pagbawi ng BIR order</title>
<author>Ni Butch Quejada</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Pabor ang ilang multi-national business organizations sa gusto ng House Committee on Ways and Means na bawiin ng Bureau of Internal Revenue (BIR) ang kontrobersyal na revenue memorandum circular nila. Sa pinagsama-samang position ng Philippine Chamber of Commerce and Industry (PCCI); Tax Management Association of the Philippines (TMAP); Management Association of the Philippines (MAP); Employers Confederation of the Philippines (ECOP); Philippine Exporters Confederation, Inc. (PHILEXPORT), at Financial Executives Institute of the Philippines (FINEX), nababahala ang mga ito sa magiging epekto ng RMC 40-2011 dahil puwersahan umano silang magbigay ng Supplemental Information Return (SIR) bilang bahagi ng annual income tax returns ng bawat taxpayers. Ayon sa Revenue Memorandum Circular 40-2011, na ipinalabas ng BIR&amp;nbsp; noong Setyembre 5, 2011, obligado ang taxpayer na ilabas ang iba pang pinagkakitaan nila bukod sa kanilang suweldo. Sinabi nina Batangas Rep. Hermilando Mandanas, chairman ng nasabing komite, Valenzuela Rep. Magtanggol Gunigundo, Navotas Rep. Toby Tiangco at Isabela Rep. Girogini &amp;nbsp;Aggabao, na wala daw legal na basehan ang RMC 40-2011 dahil hindi ito dumaan sa tamang proseso bago ito tuluyang ipatupad. Ang mga lumagda sa naturang joint position paper sina PCCI president Francis Chua, TMAP president Atty. Agnes Le. Casabar Oxales, MAP president Architect Felino Palafox, Jr., ECOP president Edgardo Lacson, PHILEXPORT president Sergio Ortiz-Luis, Jr., at FINEX president Ronnie Alcantara. Kinontra umano nila ang RMC dahilan sa kinakailangan&amp;nbsp; isumite ang ITRs kasama ang SIR na labag sa probisyon ng Section 51(A)(2) ng Tax Code.</body>
<link>http://www.philstar.com/Article.aspx?articleId=756910&amp;publicationSubCategoryId=92</link>
</article>
<article>
<title>Hindi na 'zero' ang lovelife ko sa 2016 - PNoy</title>
<author>Ni Rudy Andal</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Siniguro kahapon ni Pangulong Benigno Aquino III na aasikasuhin na niya ang kanyang ‘lovelife’ sa pagtatapos ng kanyang termino sa June 30, 2016. Sinabi ito ng Pangulong Aquino sa kanyang mensahe sa Urban Poor event sa Malaca&amp;ntilde;ang kahapon. “Pagdating po ng 2016 eksakto po noong June 30 ng tanghali last time nyo siguro ako makikita, pagkaway ko sa inyong lahat nun lilingon muna ako sasabihin ko sa inyo na di ba ang dami nang ipinagbago,” wika pa ni Aquino. Aniya, mismong sa July 1, 2016 ay aasikasuhin na niya ang kanyang lovelife pero habang ito ay chief exe&amp;shy;cutive ay wala siyang panahon upang pagtuunan ito ng pansin dahil sa dami ng inaasikaso niyang problema ng bansa.</body>
<link>http://www.philstar.com/Article.aspx?articleId=756912&amp;publicationSubCategoryId=92</link>
</article>
<article>
<title>Malaca&amp;ntilde;ang pinagpapaliwanag ng SC sa pag-ipit sa salary increase, SAJ fund</title>
<author>Ni Ludy Bermudo</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Inatasan ng Korte Suprema ang Malaca&amp;ntilde;ang na magpaliwanag hinggil sa petisyon ng mga retiradong mahistrado ng Court of Appeals (CA) hinggil sa diumano’y katiwalian ng Department of Budget and Management (DBM) o sa hindi pagre-release ni Secretary Florencio Abad ng kanilang salary increase at Special&amp;nbsp;Allowance for the Judiciary (SAJ) na ginagarantiyahan ng 1987 Constitution. Sa 2-pahinang resolution,&amp;nbsp;iniutos ng&amp;nbsp;SC en banc sa Palasyo, particular sa DBM, na maghain ng komento sa loob ng 10 araw, sa oras na matanggap na ang kautusan. “Acting on the Special Civil Action for Mandamus, the Court resolved, without giving due course to the petition, to Require the respondent to Comment on the petition within ten days from notice hereof,” saad ng resolusyon. Nais ng Mataas na Hukuman na ibigay ng Malakanyang ang kanilang panig hinggil sa kinukuwestiyong paglabag umano ni Sec. Abad na pigilin ang budget ng judiciary , kung saan apektado umano ang mga mahistrado sa pangunguna ni Ret. Justice Teodoro Regino, Pangulo ng Association of Retired Court of Appeals Justices Inc.,. Isa umanong paglabag sa RA 3019 oAnti-Graft and Corrupt Practices Act ang ginawa ni Abad. Sinabi pa ng mga petisyuner na dahil dito, naapektuhan na ang kanilang pangangailangan dahil sila ay nasa 80’s na at may hindi na maayos na kalusugan.</body>
<link>http://www.philstar.com/Article.aspx?articleId=756914&amp;publicationSubCategoryId=92</link>
</article>
<article>
<title>Mga pag-uulan sa Luzon, Visayas magpapatuloy - Pag Asa</title>
<author>Ni Angie dela Cruz</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Magpapatuloy ang mga pag-uulan sa ibat ibang bahagi ng bansa particular na sa Visayas at Southern Luzon bunsod ng &amp;nbsp;makapal na kaulapan sa papawirin na siyang ugat ng &amp;nbsp;walang humpay na pag-ulan. Bukod sa maulap na kalangitan patuloy ding naapek&amp;shy;tuhan &amp;nbsp;ang Visayas at Southern Luzon &amp;nbsp;ng low pressure area na &amp;nbsp;nasa kanlurang bahagi &amp;nbsp;ng Palawan. Dahil dito, pinayuhan ng Pag Asa ang publiko na mag ingat at &amp;nbsp;paghandaan ang patuloy na pagbuhos ng ulan na maaring humantong sa mga pagbaha at paguho ng lupa. Nanatili naman ang gale warning o babala ng Pag Asa sa&amp;nbsp; mga maliliit na sasakyang pandagat na mag-ingat na maglayag dulot ng &amp;nbsp;malalakas na alon sa karagatang bahagi ng Luzon at Visayas. Una nang inulat ng Pag Asa na hanggang weekend ay makakaranas ng mga pag uulan ang Metro Manila.</body>
<link>http://www.philstar.com/Article.aspx?articleId=756916&amp;publicationSubCategoryId=92</link>
</article>
<article>
<title>13th month ng Caloocan employees matatanggap na</title>
<author></author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Magiging masaya ang pagdiriwang ng pasko ng mga empleyado ng Caloocan City hall matapos lagdaan ni Mayor Enrico “Recom” Echiverri ang memorandum na nag-aatas upang maibigay ang 13th month pay ng mga ito. Sa nilagdaang memorandum ni Echiverri ay inatasan nito ang lahat ng departamento at tanggapan na agad na ayu&amp;shy;sin ang mga kaukulang dokumento upang agad na maibigay sa mga empleyado ang kanilang 13th month pay. Bukod dito ay nakatakda ring tumanggap ng productivity bonus at 14th month pay ang mga empleyado ng city hall na labis namang ikinatuwa ng mga nagtatrabaho sa lokal na pamahalaan dahil madaragdagan ang kanilang panggastos ngayong pasko. Noong nakaraang taon ay nakatanggap sa kauna-unahang pagkakataon ng 14th month pay ang lahat ng empleyado ng city hall na tanging si Echiverri lamang ang nakagawa sa kasaysayan ng lungsod. Nagpasalamat naman ang mga empleyado ng city hall kay Echiverri dahil sa patuloy na pagbibigay ng malasakit ng alkalde sa kanilang ginagawang pagsisilbi sa mga taga-Caloocan. Hinimok naman ni Echiverri ang mga empleyado ng Caloocan City hall na higit pang pagbutihin ang pagbibigay ng serbisyo sa kanilang mga kababayan dahil sa pamamagitan nito ay naibabalik din sa taumbayan ang ibinabayad na buwis ng mga ito.</body>
<link>http://www.philstar.com/Article.aspx?articleId=756918&amp;publicationSubCategoryId=92</link>
</article>
<article>
<title>Mag-ingat sa 'lifestyle', pagkain ngayong Pasko - DOH</title>
<author>Ni Ludy Bermudo</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Nagpaalala muli ang Department of Health (DOH) sa publiko na hindi lamang pagsasaya ang dapat nasa isip ngayong Kapaskuhan, kungdi dapat ding tiyak na hindi naabuso ang kalusugan dahil ito ang panahong madalas umatake ang lifestyle-related diseases. Sinabi&amp;nbsp;ni Health Secretary Enrique Ona, mas lubos ang kasiyahan kung mababantayan din ang kalusugan tulad ng pagkontrol o pag-iwas sa ‘non-communicable diseases (NCDs). Batay aniya sa Philippine Health Statistics noong 2006, ang NCDs ay kabilang sa pangunahing sanhi ng pagkamatay, kabilang na ang sakit sa puso na siyang nangunguna, sumunod ang sakit sa (2) vascular system, (3) malignant neoplasms,&amp;nbsp; (7) chronic lower respiratory diseases, at (8) diabetes mellitus. Paliwanag ni Ona ang cardiovascular diseases, cancers, chronic obstructive pulmonary diseases, at diabetes mellitus, na apat na pangunahing NCDs sa bansa ay karaniwang nakukuha sa risk factors na maaari naman sanang iwasan tulad ng paninigarilyo, unhealthy diet, kawalan ng ehersisyo at pag-inom ng alak. Kung iiwasan lamang aniya ang mga naturang risk factors ay makakaiwas rin ang mga mamamayan sa mga naturang karamdaman. Nagbigay pa ng mga tips si Ona upang matiyak na magkakaroon ng ‘healthy at&amp;nbsp; stress-free holiday season’ ang mga Pinoy, kabilang ang Maghanda nang maaga para sa makahulugan na Kapaskuhan upang ang Stress ay maiwasan;&amp;nbsp; magregalo sa mga bata ng mga laruan na ligtas at angkop sa kanilang edad.</body>
<link>http://www.philstar.com/Article.aspx?articleId=756920&amp;publicationSubCategoryId=92</link>
</article>
<article>
<title>Sweldo, benepisyo ng NBN 4 employees inaayos na - Coloma</title>
<author>Ni Rudy Andal</author>
<date>
<month>December</month>
<day>10</day>
<year>2011</year>
</date>
<body>MANILA, Philippines - Siniguro ni Presidential Communications Ope&amp;shy;rations Office (PCOO) Sec. Herminio Coloma Jr. na inaayos na ang pondo para sa nabiting benepisyo at sweldo ng mga empleyado ng NBN 4. Sinabi ni Sec. Coloma, naibigay na kahapon ang na-delay na suweldo ng mga NBN 4 employees at inaayos na ang pondo para maibigay na din ang para sa kanilang 13th month pay at iba pang benepisyong nabitin. Wika pa ni Coloma, hindi nagpapabaya ang PCOO upang masiguro na makuha ng mga NBN employees ang kanilang suweldo at mga benepisyo. Idinagdag pa ng PCOO chief, minamadali na din nila ang pag-amyen&amp;shy;da sa charter ng NBN 4 na nakatakdang talakayin sa Martes sa Senado. “We are working for the release of funds. We are also working with Congress to amend the charter of the government television station,” wika pa ni Coloma. Magugunita na nagsasagawa ng kilos-protesta ang mga empleyado ng NBN 4 dahil sa delayed ng kanilang suweldo, 13th month pay at X’mas bonus gayundin hindi din daw nababayaran ang kanilng overtime pay.</body>
<link>http://www.philstar.com/Article.aspx?articleId=756923&amp;publicationSubCategoryId=92</link>
</article>
<article>
<title>Eroplano bumagsak: 13 patay!</title>
<author>Nina Butch Quejada, Joy Cantos at Lordeth Bonilla</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - May 13 katao ang na&amp;shy;matay habang walo ang sugatan nang bumagsak ang isang 6-seater, twin-engine Beechcraft sa mataong lugar na lumikha pa ng matinding sunog sa may Better Living Subdivision, Para&amp;ntilde;aque City ilang minuto bago ito mag-take-off sa runway ng Old Manila Domestic Airport, kahapon ng hapon. Kinilala ni Civil Aviation Authority of the Philippines (CAAP) Director General Ramon Gutierrez ang dalawa sa tatlong sakay ng Queen Air, Beechcraft na may Registry Number RPC-824 at pag-aari ng Aviation Technology Inc. na sina Capt. Timoteo Aldo, piloto at isang Jesse Kim Lustica, co-pilot na kapwa namatay sa aksidente. Hindi pa batid ang pagkakakilanlan ng isa pang sibilyan na kasama nila na sinasabing nakatalon umano bago pa bumagsak at sumabog ang eroplano. Sinabi ni Gutierrez, may mga sakay na aviation gas ang eroplano kaya malakas ang pagsabog at pagkalat ng apoy sa lugar na pinangyarihan. Ayon sa report, dakong alas-2:08 ng mag-take-off ang eroplano sa runway 31 ng Ninoy Aquino International Airport (NAIA) patungong San Jose, Mindoro Occidental via Roxas City. Nakapag-radyo pa ang piloto sa Manila Control Tower sa NAIA ilang minuto matapos itong lumipad at humihingi ng ‘emergency re-landing’ pero hindi na ito sumasagot ng kontakin nila dakong alas-2:11 ng hapon hanggang sa tuluyang bumulusok at bumagsak sa Lower Taiwan St., sa nasabing subdivision. Nadamay din ang katabing Felixberto Serrano Elementary School at nasunog ang 17 silid-aralan. Nabatid naman kay PNP Spokesman Chief Supt. Agrimero Cruz Jr., lima sa mga bangkay ay narekober na sunog at halos hindi na makilala sa crash site. Karamihan sa mga biktima ay mga residente sa slum areas na ikinasunog ng mahigit 70 kabahayan sa lugar. Habang isinasagawa ang search and retrieval operations ay narekober ang iba pang mga bangkay na kinabibilangan ng mga bata. Habang sinusulat ang balitang ito, inaalam pa ang mga pangalan ng iba pang biktima. Lumilitaw naman sa inis&amp;shy;yal na imbestigasyon na nagkaroon ng pro&amp;shy;blema sa makina ang nasabing light aircraft. Isang masusing im&amp;shy;bestigasyon na ang isinasagawa ng mga tauhan ng CAAP aircraft accident investigation group para malaman kung ano ang dahilan ng pagbagsak ng Beechcraft.</body>
<link>http://www.philstar.com/Article.aspx?articleId=757198&amp;publicationSubCategoryId=92</link>
</article>
<article>
<title>Simbahan gigitna sa bangayan ng Palasyo, SC</title>
<author>Ni Ludy Bermudo</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Magtatalaga ng isang Obispo ang Simbahang Katoliko na kakatawan sa kanilang inisyatibo na mamagitan sa patuloy na bangayan ng sangay ng ehekutibo at hudikatura. Depensa ni Novaliches Bishop Emeritus Teodoro Bacani, dahil talagang gawain ng Simbahan ang pagsusulong ng pagkakaisa at pagkakaunawaan, nais nilang pagkasunduin ang dalawang kampo. Gayunman, pinag-aaralan pa nila kung sino sa mga Obispo ang dapat na gumitna sa magkabilang panig. Ikukunsidera umano dito ang Obispo na maaring pagkatiwalaan ng magkabilang panig at mahalaga ring may higit na kaalaman sa batas. Ang pahayag ni Bacani ay kasunod ng naging reaksiyon ni Pangulong Noynoy Aquino na handa siyang makipagdayalogo sa pamunuan ng Supreme Court sa alok ng Simbahan na maaari silang mamagitan. Matatandaang noong isang lingo,&amp;nbsp;harapang binatikos ni PNoy ang Korte Suprema at mismong si Chief Justice Renato Corona hinggil sa pagiging balakid umano sa mga pag-iimbestiga sa mga iregularidad ng ilang opisyal ng nakalipas na administrasyon tulad ng pagbasura sa kautusan niyang pagbuo ng Truth Commission&amp;nbsp;at ang kasalukuyang isyu ngayon sa oral argument ng Mataas na Hukuman na kumukuwestiyon sa kapangyarihan ng Department of Justice (DOJ) sa pag-iisyu ng watchlist, hold departure at allow departure orders, kung saan nagpalabas ng temporary restraining order (TRO) ang SC laban sa watchlist ni dating Pangulong Gloria Macapagal-Arroyo.</body>
<link>http://www.philstar.com/Article.aspx?articleId=757199&amp;publicationSubCategoryId=92</link>
</article>
<article>
<title>PNP todo higpit kay GMA</title>
<author>Ni Joy Cantos</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Tiniyak kahapon ni PNP Chief Director General Nicanor Bartolome na isang police detainee si dating Pangulo at ngayo’y Pampanga Rep. Gloria Macapagal Arroyo at alinsunod sa pantay&amp;nbsp;na&amp;nbsp;batas ay walang dapat na espesyal na pagtrato para rito. “She (GMA) is in detention. Wala hong puwedeng special treatment na ibigay ang PNP sa dating Pa&amp;shy;ngulo,” ani Bartolome na iginiit na dinala sa Veterans Memorial Medical Center si Rep. Arroyo hindi para magpagamot kundi para sa detensyon nito kaugnay ng kasong electoral sabotage. Nitong Biyernes ay inilipat ng PNP si Rep. Arroyo sa VMMC matapos ang ilang oras na pagkakaantala nang tumanggi ang una na sumakay sa kontrobersyal na Robinson R44 helicopter na umano’y second hand na ibinenta sa PNP ng pamilya Arroyo. Bilang detainee ay hindi rin aniya maaring magdala ng sariling cook o personal aide si&amp;nbsp;Arroyo&amp;nbsp;sa kaniyang presidential suite sa loob ng VMMC compound sa Quezon City. Bawal ding magluto sa loob dahil hindi nila pinahihintulutan ang matatalim na bagay tulad ng mga kutsilyo kaya dapat ay dalhan na lamang ng lutong pagkain si Arroyo na masusi ring iinspeksyunin ng mga bantay na pulis. Nagsumite na ang kampo ni Arroyo ng listahan ng mga posibleng bumisita rito na pinahihintulutan ng kanilang pamilya na mahigpit ng sinusuri ng PNP’s Police Security and Protection Group (PSPG) sa pamumuno ni Director Lina Sarmiento. Mahigpit na ring ipinapatupad ng PNP ang kautusan ni Pasay City Regional Trial Court (RTC) Branch 112 Judge Jesus Mupas na bawal gumamit ng cellphones at laptop ang Kongresista gayundin ang mga bibisita rito. Ipinagbabawal rin na kumuha ng sariling security guards si Arroyo at maging ang mga dati nitong security escorts dahil pangangasiwaan na ng PSPG ang seguridad ng dating punong ehekutibo. Dahil din sa isyu ng seguridad ay bawal ring magtungo sa chapel ng VMMC si Rep. Arroyo araw-araw tulad ng kahilingan nito at kailangan itong mag-request muna kay Judge Mupas. Masyado umanong mara&amp;shy;ming tao ang nagtutungo sa naturang chapel at hindi ito makabubuti sa seguridad ng dating pangulo matapos na una nang isiwalat ng kampo nito na may banta ito sa kaniyang buhay. Tanging ang magpa-araw tuwing umaga, mag-ehersisyo tulad ng isang ordinaryong detainee ang maari nilang pahintulutan pero ito ay sa bisinidad lamang ng presidential suite at hindi ito dapat lumayo ng distansya.</body>
<link>http://www.philstar.com/Article.aspx?articleId=757200&amp;publicationSubCategoryId=92</link>
</article>
<article>
<title>Target shooting 'reliever' ni PNoy</title>
<author>Ni Malou Escudero</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Inamin kahapon ni Pangulong Aquino na nagagamit niya bilang “tension reliever” at “pressure reliever” ang pagbaril na nakahiligan niya kahit noong wala pa siya sa Malaca&amp;ntilde;ang. Dumalo kahapon ang Pangulo sa Philippine Air Force Invitational Shoot Fest and Firing Range Blessing sa Villamor Airbase, Pasay City. Sa kaniyang talum&amp;shy;pati, sinabi ng Pangulo na isang beses isang linggo siya kung mag-shooting upang magkaroon naman siya ng ibang iniisip bukod sa mga problema ng bansa. “But seriously, I’m here with you today, I use shooting as a tension reliever, pressure reliever para once a week man lang meron akong ibang iniisip kesa ‘yung lahat ng problema ng atin pong bansa, sa loob at labas ng ating bansa,” sabi ni Aquino. Nakakatulong din umano ang kaniyang lingguhang pagbaril upang mas makapagdesisyon ng tama. “I think it helps me make decisions properly. Mahirap naman ho ka&amp;shy;sing, kunyari kotse ho ‘no, mahirap ho parati na nasa fifth or six gear na nakasagad ’yung akse&amp;shy;lerador talagang laspag ho ng husto ‘dun at parang pinapamadali niyo ’yung pagiging obsolete at saka talagang ‘yung parang mada-damage natin fully,” sabi pa ni Aquino.&amp;nbsp; Noong nasa Senado pa ang Pangulo umabot sa halos 16 ang lisensiyadong baril nito na ginagamit niya sa target shooting.</body>
<link>http://www.philstar.com/Article.aspx?articleId=757201&amp;publicationSubCategoryId=92</link>
</article>
<article>
<title>Red alert ikinasa sa Lamesa dam</title>
<author>Ni Angie dela Cruz</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Dulot ng patuloy na pag-uulan sa Luzon laluna sa Metro Manila, isinailalim sa red alert status ang Lamesa dam sa Quezon City dahil&amp;nbsp;malamang&amp;nbsp;mag-overflow ang tubig dito bunga ng&amp;nbsp; kawalan ng gate na maaaring buksan upang magpakawala ng tubig. Ayon sa PAGASA, ang ibang dam ay malapit na ring&amp;nbsp;umabot sa critical level bunga ng patuloy na pag-ulan kayat nagpakawala na ng tubig ang mga ito. Tatlong gates na ang binuksan sa Ipo dam, anim sa Magat, tatlo sa Angat habang tatlo naman sa Binga. Bunsod nito, patuloy na pinapayuhan ng PAGASA ang mga residenteng nakatira malapit sa naturang mga dam na mag-ingat at ugaliing maging mapagmasid sa paligid para makaiwas sa&amp;nbsp; anumang epektong idudulot ng pagpapakawala ng tubig doon.</body>
<link>http://www.philstar.com/Article.aspx?articleId=757202&amp;publicationSubCategoryId=92</link>
</article>
<article>
<title>576 Pinoy na nakakulong sa abroad saklolohan - solon</title>
<author>Ni Butch Quejada</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Hinimok ni Aurora Rep. Juan Edgardo M. Angara ang gobyerno na bigyan ng atensyon at saklolohan ang 576 Pilipino na nahaharap sa parusang kamatayan, nakapiit o nililitis dahil sa mga kaso ng ilegal drugs. Sabi ni Angara, hindi dapat magkaroon ng tinatawag na “China only policy” sa pagbibigay ng legal na ayuda o paghingi ng pagpapatawad o clemency para sa mga Pilipinong nakapiit sa mga dayuhang bansa. Ayon kay Angara, ang China ang nangunguna sa mga bansa&amp;nbsp;na maraming Pilipino ang nakabilanggo na aabot sa 207 dahil sa pag-iingat ng ilegal na droga. May halos 400 na iba pang Pinoy sa 31 ibang bansa ang nahaharap sa katulad na sitwasyon. Sumunod sa China ang Italy na may 76 Pilipinong nahaharap sa kasong ilegal na droga at ang Saudi Arabia na aabot sa 70 kaso. “The fact that an increasing number of Filipinas are being caught in South America, where in some parts, cocaine trade is a major export industry, is a cause for alarm,” sabi ni Angara.</body>
<link>http://www.philstar.com/Article.aspx?articleId=757203&amp;publicationSubCategoryId=92</link>
</article>
<article>
<title>Xmas party gawing simple - DepEd</title>
<author>Ni Mer Layson</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Pinaalalahanan ng Department of Education (DepEd) ang mga guro na gawing simple ang idaraos na Christmas party ng kanilang mga estudyante. Ayon kay Education Secretary Armin Luistro, hindi dapat na maging magarbo ang pagdiriwang o magdaos ng compulsory holiday celebration ang mga paaralan dahil ito’y dagdag-gastusin lamang para sa mga magulang. Aniya, dapat na ma&amp;shy;ging simple lamang ngunit makahulugan ang mga Christmas party at sakali mang kinakailangang magkaroon ng contribution, ito ay dapat ring boluntaryo. Paalala pa ni Luistro, dapat na tiyakin ng mga guro at mga school officials na ang mga guidelines na nilalaman ng DepEd Order 114, series of 2009, hinggil sa pagdaraos ng simpleng Christmas celebrations ay istriktong masusunod. Nagbabala pa ang Kalihim sa mga school officials na mananagot at maaaring maharap sa administrative sanction kung makakatanggap ang DepEd ng reklamo laban sa kanila at mapapatunayan silang guilty. Inianunsiyo rin ng DepEd na ang pagdaraos ng Christmas party ay dapat na isagawa sa Dis&amp;shy;yembre 19 o 20, na taunang tradisyon na bago ang Christmas holiday break. Ang Christmas vacation naman ng mga public schools ay dapat na magsimula ng Dis&amp;shy;yembre 21 at magbabalik ang klase sa Enero 3, 2012 upang mabigyan ang mga estudyante at mga guro ng pagkakataon para ipagdiwang ang holiday season.</body>
<link>http://www.philstar.com/Article.aspx?articleId=757204&amp;publicationSubCategoryId=92</link>
</article>
<article>
<title>1st Pinoy-made cargo vessel 'bibinyagan'</title>
<author>Ni Joy Cantos</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Ibabandera na ang kauna-unang Pinoy-made cargo vessel ng Philippine Navy at Landing Craft Utility (LCU) kung saan magsisilbing ninang pa ang dalawang presidential sister sa pasinaya nito sa darating na Disyembre 14. Kasabay na rin ng gaganaping seremonya sa Pier 13 ng Manila South Harbor ang pagbibigay ng bagong pangalan sa Presidential yatch na BRP PAGASA na magiging ‘Ang Pangulo’&amp;nbsp;at ito ay magiging ‘floating Malaca&amp;ntilde;ang.’ Ayon kay Navy Spokesman Lt. Col. Omar Tonsay, si Pangulong Aquino ang magsisilbing panauhing pandangal sa nasabing ‘commissioning ceremony’ na dadaluhan din nina Navy Chief Rear Admiral Alexander Pama gayundin ang iba pang top officials ng AFP at Department of National Defense. Samantala ang dalawang Presidential sister na sina Elena “Ballsy” Aquino Cruz at Victoria Elisa “Viel” Aquino Dee ang magsisilbing ninang ng naturang mga barko at landing craft utility na ipiprisinta sa nasabing okasyon ng mga opisyal ng AFP at Defense kay PNoy kung saan magkakaroon ng “christening” at “champagne breaking”. Ang BRP Gregorio del Pilar (PF 15) ay nabili mula sa US Coast Guard na ide-deploy sa West Philippines Sea matapos itong dumating sa Manila Bay noong Agosto 23, 2011 habang ang LCU naman ay kauna-una&amp;shy;hang barkong gawa sa Pilipinas. Ang pinakama&amp;shy;laking cargo vessel na gawang Pinoy ay tatawagin namang BRP Tagbanua (AT296).</body>
<link>http://www.philstar.com/Article.aspx?articleId=757205&amp;publicationSubCategoryId=92</link>
</article>
<article>
<title>LTFRB bukas sa special permit ngayong Pasko</title>
<author>Ni Angie dela Cruz</author>
<date>
<month>December</month>
<day>11</day>
<year>2011</year>
</date>
<body>MANILA, Philippines - Bukas ang pintuan ng Land Transportation Franchising Regulatory Board (LTFRB) para sa mga Metro Manila buses na nais na pumasada sa mga lalawigan sa panahon ng Kapaskuhan. Ayon kay LTFRB Chairman Jaime Jacob, inaasahan ang pagdagsa ng mga pasahero na papasok at lalabas ng Metro Manila sa holiday season kayat minabuting buksan ang pagkakaloob ng special permit sa mga Metro buses. Binigyang diin ni Jacob na karapatan ng ahensiya na mabigyan ng kompor&amp;shy;tableng paglalakbay ang mga pasahero sa natu&amp;shy;rang okasyon. Bukod dito, inanunsiyo din nito na may mga tauhan ang palagiang mag-iikot sa mga bus terminals para matiyak na maayos na makakarating sa kanilang destinasyon ang riding public sa holiday season.</body>
<link>http://www.philstar.com/Article.aspx?articleId=757206&amp;publicationSubCategoryId=92</link>
</article>
<article>
<title>Hirap!</title>
<author></author>
<date>
<month>December</month>
<day>11</day>
<year>2011</year>
</date>
<body>&amp;nbsp;&amp;nbsp;&amp;nbsp;</body>
<link>http://www.philstar.com/Article.aspx?articleId=757388&amp;publicationSubCategoryId=92</link>
</article>
<article>
<title>14-anyos Kano nakatakas sa Abu Sayyaf</title>
<author>Ni Ricky Tulipat</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Isang 14-anyos na Ame&amp;shy;rikanong si Kevin Eric Lunsamann na binihag ng Abu Sayyaf noon pang Hulyo ang umano’y naka&amp;shy;takas sa kamay ng mga bandido sa Lamitan, Ba&amp;shy;silan. Ayon kay Major Ha&amp;shy;rold Cabunoc, tagapagsalita ng Armed Forces of the Philippines (AFP), nakatanggap umano ng tawag ang task group Basilan mula kay Mayor Roderick Purigay ng Lamitan hingil sa pagkakatagpo ng kanyang tauhan sa biktima habang nagtatago sa may talahiban ng Brgy. Boli&amp;shy;ngan, sa nasabing lugar. Nakatakas umano ang binatilyo bandang alas-7 ng gabi. Diumano, sa takot ay ayaw lumabas ng talahiban ang biktima dahil mas gusto nito na mga militar ang sumundo sa kanya. Agad na nagpadala ng kasundaluhan ang task group sa pamumuno ni Lt. Col. Rosario Pompa at nakuha ang bik&amp;shy;tima saka dinala sa 104th brigade sa bayan ng Isabela, bago dinala sa Zamboanga. Ayon pa kay Cabunoc, naikuwento umano ng bata sa militar na na&amp;shy;katakas siya sa mga bandidong Sayyaf matapos na mabulabog ang mga ito sa sunud-sunod na minor encounters ng militar laban sa kanila at hot pursuit operation ng kapulisan. Itinanggi din ni Cabunoc na nagbayad ng ransom money ang pamilya ng bata dahil sa bibig na mismo nito nanggaling na siya ay nakatakas. Matatandaang dinukot si Lunsmann kasama ang kanyang inang si Gerfa Yeats Lunsmann at pinsang si Romnick Jakaria noong Hulyo 12, 2011 sa Tictabon Island. Pinakawalan si Gerfa noong Oktubre 2, gayundin si Jakaria noong Nobyembre.</body>
<link>http://www.philstar.com/Article.aspx?articleId=757496&amp;publicationSubCategoryId=92</link>
</article>
<article>
<title>Solon inambus sa Marikina!</title>
<author></author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Pinagbabaril ng hindi pa nakikilang suspek si Kapatiran ng mga Nakulong na Walang Sala o Kakusa partylist Rep. Ranulfo Canonigo, sa isang ambush kaha&amp;shy;pon ng hapon sa Bgy. Nangka, Marikina City. Ayon sa inisyal na impormasyon mula sa Marikina-PNP, papasok na sa kaniyang bahay ang kongresista lulan ng kaniyang kulay puting kotse ng barilin ng nag-iisang suspek ganap na alas-5:30 ng hapon. Nagtamo ito ng tatlong tama ng bala sa leeg, hita at balikat at kasalukuyang ginagamot sa St. Luke’s Medical Center, Taguig. Patuloy naman ang gi&amp;shy;nagawang imbestigas&amp;shy;yon ng mga otoridad sa insidente. Ang Kakusa partylist ay tumutulong at nagbi&amp;shy;bigay ng legal assistance sa mga bilanggo at sa kanilang mga pamilya. Nagsasagawa rin ang partido ng medical programs sa mga matatanda at may sakit na mga inmates at scholarships para sa anak ng mga bilanggo. Kabilang sa mga panu&amp;shy;kalang batas na naihain ni Canonigo ang House Bill 05543 na nagbibigay ng pagkakataon para sa isang bilanggo na naka&amp;shy;pagsilbi na ng 20 taon ng kanilang sentensiya na magawaran ng parole at HB 05546, na nagsusulong para sa pagtatayo ng mga karagdagang penal institutions sa Luzon, Visayas at Mindanao at ang paglalaan ng kaukulang pondo para dito. (Mer Layson/Gemma Garcia)</body>
<link>http://www.philstar.com/Article.aspx?articleId=757498&amp;publicationSubCategoryId=92</link>
</article>
<article>
<title>Pinoy na sangkot sa droga sa ibang bansa 'wag nang tulungan - solon</title>
<author>Ni Butch Quejada</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Ibasura dapat ng gobyerno ang anumang tulong sa mga Filipinong nasasangkot sa kasong illegal drugs sa ibang bansa. Sinabi ni Western Samar Rep. Mel Senen Sar&amp;shy;miento na putulin na ang pagtulong at bigyan ng ma&amp;shy;lamig na trato ang mga Pinoy na nahahatulan dahil sa kasong drug trafficking sa bansa, kabilang na riyan ang mga nagpapairal ng death penalty. Ayon kay Rep. Sar&amp;shy;miento&amp;shy;, naangkop ang legal assistance sa mga Pilipino sa panahong nililitis pa lamang ang kaso su&amp;shy;balit kung mapatutunayan nang guilty ay marapat nang dumistansya ang gobyerno. Ipinunto ni Sarmiento na bagamat obligasyon ng pamahalaan na tulungan ang mga nangangailangan ay mas mabigat ang responsibilidad ng estado na protektahan ang mga mamamayan nito laban sa ilegal na droga. Naniniwala pa ang kongresista na posibleng ma&amp;shy;kulayan at mangahulugan ngayon na ang mga Filipino narco-traffickers ang nagiging biktima sa halip na sila ang mga gumawa ng heinous crime na sumisira rin sa mas maraming buhay.</body>
<link>http://www.philstar.com/Article.aspx?articleId=757499&amp;publicationSubCategoryId=92</link>
</article>
<article>
<title>'Mental torture' sigaw ng kampo ni CGMA</title>
<author>Ni Danilo Garcia</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Makaraan ang mga reklamo sa kalusugan at pagkaantala sa biyahe, “mental torture” naman nga&amp;shy;yon ang inihayag ng kampo ni Pampanga 2nd district Rep. Gloria Macapagal-Arroyo matapos hindi payagang ma&amp;shy;kagamit ng mga electro&amp;shy;nic gadgets maging ang mga apo nito sa loob ng presidential suite ng Ve&amp;shy;teran’s Memorial Medical Center (VMMC). Sinabi ni Ma. Elena Bautista-Horn, tagapagsalita ni Arroyo, na bumisita ang mga apo ng dating Pangulo nitong na&amp;shy;karaang&amp;shy; Sabado at gusto sanang magpa&amp;shy;kita ng sa&amp;shy;yaw para sa kanilang lola. Ngunit na&amp;shy;unsyami ito nang hindi payagan ng mga bantay ang mga Arroyo na magpatugtog gamit ang iPod music player. Hindi rin umano pi&amp;shy;na&amp;shy;yagan ng mga bantay si Arroyo na lumabas ng pasilyo ng presidential suite upang panoorin ang mga apo. Sinabi ni Horn na na&amp;shy;pakalungkot umano sa loob ng presidential suite ng VMMC dahil sa mahigpit na pagbabawal sa paggamit ng telebisyon, cellular phone, laptop computer at maging ibang electronic gadgets.&amp;nbsp; Wala umanong ginawa si Arroyo kundi magbasa na lamang ng mga libro. Una nang sinabi ni Arroyo sa isang panayam na plano niyang isulat ang kanyang talambuhay habang nasa loob ng VMMC ngunit hindi maisagawa ito dahil sa kawalan ng lap&amp;shy;top computer&amp;shy;.&amp;nbsp;Nagpa&amp;shy;bili na lamang umano ito ng notebook o yellow pad paper para magsulat.</body>
<link>http://www.philstar.com/Article.aspx?articleId=757501&amp;publicationSubCategoryId=92</link>
</article>
<article>
<title>Drilon suportado sa amyenda sa AMLA</title>
<author>Ni Butch Quejada</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Sinuportahan ng&amp;nbsp;Anti-Money Laundering Council ang isinusulong na panukala ni Sen. Franklin Drilon na amyendahan ang Anti-Money Launde&amp;shy;ring Act (AMLA) partikular ang pagpapahintulot na mabusisi ang mga bank accounts ng mga hinaha&amp;shy;bol ng gobyerno at tulu&amp;shy;yan nang matanggal ang bank confidentiality law. Sinabi ni AMLC Exe&amp;shy;cutive Director Vicente Aquino, mas magkakaroon ng ngipin ang AMLA kung “ex parte” ang ga&amp;shy;gawing bank inquiry na siyang isinusulong sa Senate Bill 3009 ni Sen Drilon. Sa pamamagitan ng ex parte bank inquiry ay hindi na kailangan na abisuhan pa ang isang tao na susuriin ang bank accounts nito at hindi na kailangan na magkaroon ng hearing upang idetermina kung may probable cause. Taong 2001 nang ipa&amp;shy;tu&amp;shy;pad ang AMLA na ang tunay na layunin ay&amp;nbsp;mahabol ang mga money launderer subalit nagbago ang tunay na pakay nito nang magkaroon ng desisyon ang Korte Suprema sa pamamagitan ni dating Associate Justice Dante Tinga noong 2008 sa kaso ng Republic vs Eugenio kung saan ibinasura nito ang petis&amp;shy;yon ng&amp;nbsp;AMLC &amp;nbsp;na ma&amp;shy;ka&amp;shy;pagsagawa ng inquiry sa mga bank deposits ng mga opisyal ng Philippine International Airport Terminal Corp. (PIATCO) gayundin ni dating Transportation Sec&amp;shy;retary Pantaleon Alvarez at da&amp;shy;ting DOTC undersecretaries Primitivo Cal at Wilfredo Rivera na mga nangasiwa sa bid&amp;shy;&amp;shy;ding sa pagpapagawa ng NAIA Terminal 3. Ikinatwiran ni Tinga na “de parte” o kailangan dumaan sa hearing ang determinasyon ng hukom kung may probable cause bago pa man maisagawa ng AMLC ang bank inquiry maliban lamang sa kaso ng kidnapping, paglabag sa Dangerous Drugs Act, hijacking at iba pang unlawful activities. Sabi ng AMLC, mala&amp;shy;king dagok sa kanilang kampanya ang naging&amp;shy; de&amp;shy;sisyon ng SC ka&amp;shy;yat ma&amp;shy;ra&amp;shy;ming kaso ng money&amp;shy; laun&amp;shy;dering ang hirap itong mahabol dahil mabilis na nawiwithdraw lamang ang mga bank deposits.</body>
<link>http://www.philstar.com/Article.aspx?articleId=757502&amp;publicationSubCategoryId=92</link>
</article>
<article>
<title>2 Hapones pumalag sa warrant of arrest</title>
<author>Ni Butch Quejada</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Pumalag ang dalawang Japanese national at limang Pilipino sa ulat na may warrant of arrest na ipinalabas ang korte laban sa kanila kaugnay ng reklamong Anti-Dummy Law. Sa isang press statement nina Masaya Yorozu at Masahiko Tomita ay kanilang sinabi na pawang paninira lamang sa kanila at walang ka&amp;shy;totohanan na may mandamyento de aresto na inilabas ang Manila Regional Trial Court laban sa kanila at lima pang Pinoy. Anila, subpoena ang kanilang natanggap mula sa tanggapan ni Judge Marcelino L. Sayo Jr. ng MRTC branch 45 para su&amp;shy;mipot sa gaganaping&amp;shy; pre-trial sa kanilang kina&amp;shy;kaharap ng kaso at hindi warrant of arrest na ipinakalat sa publiko at sa media. Ayon pa sa mga dayuhan, handa nilang harapin sa korte ang kaso at walang balak na takasan ito dahil wala umano silang nagawang paglabag sa batas. Una dito ay naghain ng reklamong Anti-Dummy Law si Dionnie Guerrero, presidente ng isang shipping company laban sa dalawang Hapones at limang Pinoy. Base sa rekord, sina Guerrero at Yorozu ay magka-partner umano sa negosyo sa loob ng 15 taon at taong 2011 ay nagkahiwalay sila ng partnership pero laking gulat ng Hapon ng ireklamo siya.</body>
<link>http://www.philstar.com/Article.aspx?articleId=757503&amp;publicationSubCategoryId=92</link>
</article>
<article>
<title>PNoy magpapalaya ng preso sa Pasko</title>
<author>Ni Rudy Andal</author>
<date>
<month>December</month>
<day>12</day>
<year>2011</year>
</date>
<body>MANILA, Philippines - Siniguro kahapon ng Malaca&amp;ntilde;ang na mayroong mapapalayang preso si Pangulong Aquino nga&amp;shy;yong Kapaskuhan. Sinabi ni Presidential Spokesman Edwin Lacierda, mayroon nang inirekomenda kay Pangu&amp;shy;long Aquino ang Board of Pardons and Parole at ka&amp;shy;salukuyang pinag-aaralang mabuti ito ng chief executive. Wika ni Lacierda, hintayin na lamang ang mismong announcement ng Pangulo kung sino-sino ang bibigyan niya ng pardon at parole ngayong Kapaskuhan.</body>
<link>http://www.philstar.com/Article.aspx?articleId=757504&amp;publicationSubCategoryId=92</link>
</article>
<article>
<title>Corona: Lalaban ako</title>
<author>Nina Gemma Garcia, Butch Quejada, Ludy Bermudo, Malou Escudero at Rudy Andal</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Siniguro kahapon ni Chief Justice Renato Corona na lalabanan nito ang ginagawang pagyurak sa Korte Suprema. Sinabi ni Chief Justice Corona kahapon sa mga empleyado ng SC sa kanilang flag raising, wala siyang balak na magbitiw sa puwesto tulad ng ilang panawagan laban sa kanya bagkus ay iginiit nitong nakahanda niyang labanan ang impeachment laban sa kanya. May nakarating na ulat kay Corona na may nilulutong impeachment case laban sa kanya ang mga kaalyado ni Pangulong Benigno Aquino III sa Kamara. Nanindigan ang SC chief na haharapin niya ito at lalaban ang anumang balakin na sirain ang integ&amp;shy;ridad ng Korte Suprema. Samantala, umabot na sa 188 ang kongresistang nakalagda upang suportahan ang ihahaing impeachment laban kay Corona na ihahain ng 8 complainant sa pamamagitan ng 3 grounds para mapatalsik ang chief justice. Sinabi ni Speaker Belmonte, hindi na kaila&amp;shy;ngang idaan sa plenaryo ang impeachment complaint laban kay Corona bagkus ay isusumite na nila ito sa Senado nga&amp;shy;yon. Kabilang sa magiging basehan ng impeachment kay Corona ay ang betrayal of public trust, culpable violations of the Constitution at graft and corruption. Itinanggi ng kaalyado ng administrasyon na may marching order mula kay Pangulong Aquino ang pinamamadaling impeachment complaint laban kay Corona. Samantala, sinabi naman ni Senate President Juan Ponce Enrile na kahit maisumite ang impeachment case sa Senado ngayon ay hindi na ito matatalakay ng Senado dahil bakasyon na ito simula sa Dec. 16. Wika pa ni Enrile, hindi puwedeng magpatawag ng special session si Pangulong Aquino para lamang sa impeachment case ni Corona kung saan ang Senado ay tatayong Impeachment Court. Iginiit naman ni Deputy Presidential Spokesman Abigail Valte na hindi maituturing na pagwasak sa demokrasya dahil ito ay ginagarantiyahan sa Kons&amp;shy;titusyon.</body>
<link>http://www.philstar.com/Article.aspx?articleId=757924&amp;publicationSubCategoryId=92</link>
</article>
<article>
<title>PNoy sa bagong AFP chief: Ipagtanggol ang Spratly</title>
<author>Rudy Andal and Joy Cantos</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Pinaalalahanan ni Pa&amp;shy;ngulong Benigno Aquino III si bagong AFP chief of staff Lt. Gen. Jessie Dellosa sa mandato sa taongbayan kasabay ang pag-uutos na bantayan din nito ang pinag-aagawang Spratly island dahil parte ito ng Pilipinas. Ginawa ng Pangulo ang marching order kasabay ng turnover cere&amp;shy;mony sa Camp Aguinaldo kung saan pormal nang umupo si Dellosa kapalit ni outgoing AFP chief Gen. Eduardo Oban. Sinabi ng Pangulo na dapat pangunahing prayoridad ni Dellosa ang kapakanan ng mga mamamayan. Umaasa ang Pangulo na pairalin ni Dellosa ang disiplina, integridad at katapatan at makakaasang kasangga nito ang administrasyon sa pagpapatupad ng mga reporma. Tiniyak naman ni Oban sa kanyang pamamaalam sa AFP na sa kanyang liderato nawala na ang mga corrupt sa military. Samantala, sinabi naman ni Gen. Dellosa na itutuloy nito ang nasimulang programa ni Oban para labanan ang corruption sa AFP.</body>
<link>http://www.philstar.com/Article.aspx?articleId=757925&amp;publicationSubCategoryId=92</link>
</article>
<article>
<title>Bishop Tagle bagong arsobispo ng Maynila</title>
<author>Ni Ludy Bermudo</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Iniluklok kahapon si Rev. Luis Antonio “Chito” Tagle &amp;nbsp;bilang ika-32 Arsobispo ng Manila Archdiocese na idinaos dakong alas 9:00 ng umaga kahapon sa Manila Cathedral, kapalit nang nagretirong si Gau&amp;shy;dencio Cardinal Rosales. Isang dance procession ang sumundo kay Tagle sa Arzobispado de Manila, ng mahigit libong katao kabilang ang 75 Obispo, 800 pari, 500 seminarista, deboto na karamihan ay mga taga-Cavite, kung saan nagsilbi din si Tagle, &amp;nbsp;ang natunghayan sa pagsisimula sa San Agustin Church patungo sa Manila Cathedral. Isang banal na misa ang idinaos matapos ang instalasyon na pinangunahan ng tatlong cardinal ng Pilipinas na sina Ricardo Cardinal Vidal, Jose Cardinal Sanchez, at Cardinal Rosales, gayundin ni Apostolic Nuncio to the Philippines, Archbishop Giuseppe Pinto, at pangulo ng Catholic Bishops’ Conference of the Philippines (CBCP) na si Cebu Archbishop Jose Palma. Nangako naman si Tagle na gagawin niya ang lahat upang mapaglingkuran ang kaniyang nasasakupan. Si Tagle ay matatandaang hinirang ni Pope Benedict XVI upang pumalit kay Rosales, na nagretiro na sa puwesto sa edad na 79 .</body>
<link>http://www.philstar.com/Article.aspx?articleId=757928&amp;publicationSubCategoryId=92</link>
</article>
<article>
<title>Probe sa P60-B reclamation fund sa Navotas bay giit</title>
<author>Ni Butch Quejada</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Suportado ng dalawang kongresista na gumawa ng isang masusing imbestigasyon ang gobyerno tungkol sa P60 bilyong reclamation and development fund sa Navotas Bay. Sinabi ni Navotas Rep. Toby Tiangco, chairman ng House committee on Metro Manila Development, suportado niya ang imbestigasyon para malinawan ito. Ayon kay Tiangco,&amp;nbsp;sa pamamagitan ng imbestigasyon ay magkakaalaman kung ano ang orihinal na plano para naman hindi maapektuhan ang mga constituent niya tulad ng mga mangingisda. Ayon kay&amp;nbsp;Anakpawis party-list Rep. Rafael Mariano, sa inihaing House Resolution 1746 sa House committee on aquaculture and fisheries resources, pipilitin niyang imbes&amp;shy;tigahan o paimbestigahan&amp;nbsp;ang proyekto na naglalayong bawiin at i-develop ang 3.3 kilometro ng Navotas Bay. Sabi ni Mariano, mula umano sa kahabaan ng C-4 road hanggang Bgy. Tangos, ang 48.41 na ektarya ng offshore land at ang 22.04 ektarya ng offshore ang masasakop dito. Napag-alaman, ang&amp;nbsp;Department of Public Works and Highways (DPWH) ang magtatayo ng baywalk mula sa C-4 hanggang North Luzon Expressway na dadaan sa mga lungsod ng Malabon, Valenzuela at Caloocan. Sabi ni Mariano, ilang grupo ng mga magsasaka tulad ng Pambansang Lakas ng Kilusang Mamamalakaya ng Pilipinas (Palamalakaya), Koalisyon Kontra Kumbersiyon ng Manila Bay (KKK-Manila Bay) at ang Pinagkaisang Lakas ng Mamamayan ng Navotas (PIGLAS-Navotas) ang tutol sa&amp;nbsp;proyekto.</body>
<link>http://www.philstar.com/Article.aspx?articleId=757929&amp;publicationSubCategoryId=92</link>
</article>
<article>
<title>OSG nasa 'hot water' sa pagsibak sa midnight appointees</title>
<author>Ni Ludy Bermudo</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Posibleng mapatawan ng parusa ang mga abogado mula sa Office of the Solicitor General (OSG) dahil sa&amp;nbsp;kabiguan nitong tugunan ang kautusan ng Korte Suprema na maghain ng paliwanag hinggil sa isyu ng pagsibak ni Pa&amp;shy;ngulong Aquino sa mga tinaguriang ‘midnight appointees’ nang nakalipas na administrasyon. Ito’y batay sa ipinalabas na ‘show-cause’ notice ng SC laban sa OSG at iba pa hinggil sa kinukuwestiyong paglabag sa mga karapatan ng mga opisyal na itinalaga ni dating Pangulong Gloria Macapagal-Arroyo sa iba’t ibang sangay ng pamahalaan. Una nang nag-isyu ng executive order (EO) No. 3 &amp;nbsp;si PNoy na nagpa&amp;shy;walang-bisa sa EO 883 ni Arroyo sa pagtatalaga ng career service officer rank sa mga abogado sa public executive service. Kabilang sa pinagsusumite ng paliwanag sa show-cause order ang OSG na pinamumunuan ni Solicitor General Jose Anselmo Cadiz, Francisca Bestoyong-Rosquita at Irma Villanueva, na bigong magsumite ng kanilang komento sa inihaing position paper ni Datu Mahumanay Bagi, et al. Inatasan din ng high tribunal si Cadiz na pa&amp;shy;ngalanan ang lahat ng abogado na may hawak sa kaso nina Bagi sa loob ng sampung araw. Saklaw din sa show cause order ang mga kasong: “Eddie Tamondong vs. Executive Sec. Pacquito Ochoa, Jr”.; “Atty. Jose Arturo Cagampang De Castro, Asst. Sec. of the Department of Justice vs. Office of the President”,; “Atty. Cheloy Valicaria-Daanoy vs. OP, et al”; “Bai Omera Dianalan-Lucman vs. Ochoa”; “Atty. Dindo Venturanza vs. OP, et a”l; “Manuel Andal vs. Ochoa” at ang “Junio Ragragio and Atty. Charito Planas vs.Ochoa, et al”. Si Cadiz naman ang nagtanggal kay Cheloy Garafil sa OSG , dahil itinalaga umano ito bago bumaba sa puwesto si Arroyo.</body>
<link>http://www.philstar.com/Article.aspx?articleId=757931&amp;publicationSubCategoryId=92</link>
</article>
<article>
<title>AMLC suportado ang pag-amyenda sa AMLA</title>
<author>Ni Butch Quejada</author>
<date>
<month>December</month>
<day>13</day>
<year>2011</year>
</date>
<body>MANILA, Philippines - Sinuportahan ng&amp;nbsp;&amp;nbsp;Anti Money Laundering Council ang isinusulong na panukala ni Sen. Franklin Drilon na amyendahan ang Anti Money Laundering Act (AMLA) particular ang pagpapahintulot na mabusisi ang mga bank accounts ng mga hinahabol ng gobyerno at tuluyan nang matanggal ang bank confidentiality law. Sinabi ni AMLC Executive Director Vicente Aquino mas magkakaroon ng ngipin ang AMLA kung “ex parte” ang gagawing bank inquiry na s’yang isinusulong sa Senate Bill 3009 ni Sen Drilon, sa pamamagitan ng ex parte bank inquiry ay hindi na kailangan na abisuhan pa ang isang tao na susuriin ang bank accounts nito at hindi na kailangan na magkaroon ng hearing upang idetermina kung may probable cause. Aminado rin &amp;nbsp;si Aquino na hindi mapagtatagumpayan ng AMLC ang paghahabol nito sa mga money launderer kung ang batas na ipinatutupad nito ay mayroon ding kakulangan. Matatandaan na taong 2001 nang ipatupad ang AMLA na ang tunay na layunin ay&amp;nbsp;mahabol ang mga money launderer subalit nagbago ang tunay na pakay nito nang magkaroon ng desisyon ang Korte Suprema sa pamamagitan ni dating Associate Justice Dante Tinga noong 2008 sa kaso ng Republic vs Eugenio kung saan ibinasura nito ang petisyon ng&amp;nbsp;AMLC &amp;nbsp;na makapagsagawa ng inquiry sa mga bank deposits ng mga opisyal ng Philippine International Airport Terminal Corporation (PIATCO) gayundin ni dating Transportation Secretary Pantaleon Alvarez at dating &amp;nbsp;DOTC undersecretaries Primitivo Cal at Wilfredo Rivera na mga nangasiwa sa bidding sa pagpapagawa ng NAIA Terminal 3. Sa kasalukuyan, si Tinga at Cal diumano ay magkasama sa kumpanyang Bellwether Advisory, isang consultancy firm. Ikinatwiran ni Tinga na “de parte” o kailangan dumaan sa hearing ang determinasyon ng hukom kung may probable cause bago pa man maisagawa ng AMLC ang bank inquiry maliban lamang sa kaso ng kidnapping,paglabag sa Dangerous Drugs Act, hijacking at iba pang unlawful activities. Sinabi ni Sen. Drilon sa kanyang privilege speech sa Senado na ang bank inquiry na hinihingi ng AMLC ay kahalintulad lamang ng search warrant na nangangailang maipatupad agad&amp;nbsp;kung kaya mali umano ang naging posisyon ni Tinga na kailangan pa munang idetermina ang probable cause. &amp;nbsp;</body>
<link>http://www.philstar.com/Article.aspx?articleId=757934&amp;publicationSubCategoryId=92</link>
</article>
<article>
<title>'Corona mag-resign na lang'</title>
<author>Nina Malou Escudero at Doris Franche</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Posible umanong hindi na matuloy ang pag-upo ng Senado bilang impeachment court kung magbibitiw sa posisyon si Supereme Court (SC) Chief Justice Corona. Malaki ang paniwala ni Senator Sergio Osme&amp;ntilde;a III na hindi matutuloy ang paggulong ng impeachment complaint ni Corona sa Senado dahil tiyak umanong mas gugustuhin pa ng chief justice na magbitiw na lamang sa puwesto sa halip na ibilad ang sarili sa matinding kahihiyan. Ayon kay Osme&amp;ntilde;a, totoo man o hindi ang mga paratang kay Corona ay tiyak na aabangan ng mga mamamayan ang gagawing trial sa Senado at maihahalintulad ito sa isang telenovela. Ipinaliwanag pa ni Osme&amp;ntilde;a na ang layunin ng impeachment complaint ay matanggal sa tungkulin ang inaakusahan pero hindi naman makukulong ang inaakusahan. Naniniwala si Osme&amp;ntilde;a na magiging option ngayon ni Corona ang magbitiw na lang sa puwesto katulad ng ginawa ni dating Ombudsman Merceditas Gutierrez. Inihalimbawa pa ni Osme&amp;ntilde;a si Corona sa isang landmine na itinanim umano ni dating pangulo at ngayon ay Pampanga Congw. Gloria Macapagal-Arroyo bago ito bumaba sa puwesto. Samantala, itinuturing ni Malolos Bishop Jose Oliveros na “politically motivated” ang pagkaka-impeach kay Corona. Ayon kay Bishop Oliveros, nakakalungkot ang pangyayari dahil nawala na ang respeto sa co-equal branches ng government. Aniya, malaki ang implikasyon at malaking peligro ang mangyayari dahil hindi na naggagalangan ang dalawang sangay ng&amp;nbsp; pamahalaan. Ikinagulat din ni Fr. Ranhillo Aquino, dean ng San Beda College Graduate School of Law ang napakabilis na pagpapatibay ng 188 mambabatas sa articles of impeachment laban kay Corona ng hindi dumaan sa House Committee on Rules. Ayon kay Fr. Aquino, ang hakbang ng Kamara ay isang “dangerous signal” sa balanse ng kapangyarihan ng Executive, Legislative and Judiciary. Umaasa ang mga obispo na maging independent ang mga Senador bilang impeachment court at titingnan ang mga merito ng kaso laban kay Corona hindi sa pamamagitan ng pamumulitika dahil kapartido ni PNoy ang&amp;nbsp;nag-decide. Ikinatatakot din ng mga obispo ang paggamit ng gobyerno sa lahat ng kanilang machinery para ibagsak o alisin ang taong balakid sa kanilang kasakiman na makontrol ang Korte Suprema.&amp;nbsp;</body>
<link>http://www.philstar.com/Article.aspx?articleId=758172&amp;publicationSubCategoryId=92</link>
</article>
<article>
<title>Miriam nahalal na judge sa Int'l Criminal Court!</title>
<author>Ni Ellen Fernando</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Nanguna ang pambato ng Pilipinas na si Sen. Miriam Defensor-Santiago sa katatapos na halalan bilang judge sa International Criminal Court (ICC)&amp;nbsp;na ginanap kamakalawa sa New York. Sa report ng&amp;nbsp; Philippine Permanent Mission to the United Nations sa New York sa Department of Foreign Affairs, si Santiago ang kauna-unahang babaeng judge sa buong developing state sa Asia na nahalal sa ICC matapos na lumabas ang resulta ng bilangan ng boto noong Disyembre 12. Si Santiago ang nag-top sa unang round ng election na nakapagtala ng 79 boto mula sa 104 valid votes na nagpapakita umano na matinding suporta ang nakuha nito sa mga States Parties o mula sa iba’t ibang bansa. Bago ka mahalal, ki&amp;shy;nakailangan makakuha ng&amp;nbsp;two-thirds majority ng kabuuang numero ng&amp;nbsp; votes cast. Ipinagmalaki din na si Santiago ang unang nahalal mula sa may 18 kandidato na umaasam para sa 6 seats ng ICC. “For the first round of voting, she (Santiago) bested candidates from every region,” anang DFA. Bago ang halalan, apat na buwang nangampanya si Santiago sa tulong ng DFA na nanawagan pa sa bansa sa Asia at sa mga miyembro ng United Nations na suporthan ang kandidatura ng senadora. Ayon kay Foreign Affairs Secretary Albert del Rosario, eksperto si Santiago sa international law at&amp;nbsp; hindi rin matatawaran ang karanasan nito bilang isang trial court judge. Sinabi ni del Rosario na natagpuan na ng Pilipinas ang tamang lugar sa ICC at ang pagkakakuha ng puwesto ni Santiago bilang judge sa ICC ay maituturing na tagumpay at maisasama sa kasaysayan.&amp;nbsp;</body>
<link>http://www.philstar.com/Article.aspx?articleId=758174&amp;publicationSubCategoryId=92</link>
</article>
<article>
<title>Court Martial vs 4 Army officers sa Basilan MILF/Sayyaf ambush</title>
<author>Ni Joy Cantos</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Inirekomenda na ng Court of Inquiry&amp;nbsp; (COI) ang pagsasalang sa General Court Martial (GCM) laban sa apat na opisyal ng Philippine Army na umano’y pumalpak sa operasyon na ikinasawi ng 19 sundalo habang 14 pa ang nasugatan sa madugong ambush ng nagsanib na grupo ng Moro Islamic Liberation Front at Abu Sayyaf &amp;nbsp;sa Al Barka, Basilan &amp;nbsp;noong Oktubre 18. Ayon kay Col. Arnulfo Marcelo Burgos Jr., bago bumaba sa puwesto ang nagretirong si ret. AFP Chief of Staff Gen. Eduardo Oban Jr., ay inaprubahan nito ang rekomendasyon ni COI Chairman Commodore Crispin Mercado para isalang sa GCM ang apat na elite officer ng Philippine Army. Ang apat na opisyal ay lilitisin sa Articles of War (AW97) conduct prejudicial to good order and military discipline gayundin sa Article 365 ng Revised Penal Code o kapabayaan sa tungkulin. Hindi naman tinukoy ni Burgos ang mga senior officers. Una nang sinibak sa puwesto ni ret. Army Chief Lt. Gen. Arthur Ortiz si Special Operations Task Force Basilan Commander Col. Alexander Macario at Col. Leo Pena, Commander ng 4th Special Forces Battalion bunga ng command responsibility o pananagutan sa insidente. Sinabi naman ng ilang sources na kabilang sina Macario at Pena sa isasalang sa court martial.</body>
<link>http://www.philstar.com/Article.aspx?articleId=758178&amp;publicationSubCategoryId=92</link>
</article>
<article>
<title>Abalos kalaboso!</title>
<author></author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Ikinalaboso na si dating Commission on Elections (Comelec) Chairman Benjamin Abalos Sr. matapos isuko ang sarili kahapon sa Pasay Police Station kaugnay ng “warrant of arrest” na ipinalabas ng Pasay City Regional Trial Court sa dalawang kasong “electoral sabotage” na kinakaharap nito. Bandang 5:15 ng ha&amp;shy;pon kahapon nang ilabas sa Pasay-Station Investigation and Detection Management section si Abalos kasama ang napakaraming police escort patungo sa Southern Polide District. Sa “detetion facility” na orihinal na inihanda para kay dating Pangulong Gloria Macapagal-Arroyo inaasahan naman na ikukulong si Abalos. Una rito, alas-10 ng umaga nang magpalabas ng warrant of arrest si Pasay RTC branch 112 Judge Jesus Mupas para sa pag-aresto kay Abalos. Dumating si Abalos kasama ang buong pamilya bago mag-alas-11 ng tanghali sa Pasay RTC bago agad na idiniretso sa Pasay Police-Station Investigation and Detective Management Section kung saan ito kinunan ng kanyang “mugshot at fingerprints.”&amp;nbsp; Isang doktor at nurse rin ang dumating buhat sa Pasay City General Hospital upang isailalim sa medical check-up ang matandang Abalos bilang bahagi ng kanilang procedure. Agad namang nagsampa ng “urgent petition for fixed bail at motion for house arrest” ang mga abogado ni Abalos sa korte kung saan sinasabing diringgin pa ito ni Judge Mupas sa darating na Biyernes. (Danilo Garcia/Mer Layson)&amp;nbsp;</body>
<link>http://www.philstar.com/Article.aspx?articleId=758180&amp;publicationSubCategoryId=92</link>
</article>
<article>
<title>PNoy bumanat uli kay Corona</title>
<author>Ni Rudy Andal</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Iginiit kahapon ni Pangulong Aquino na mismong si Chief Justice Renato Corona ang sumira sa integridad ng Korte Suprema. Sinabi ni Pangulong Aquino sa mensahe nito sa political caucus na dinaluhan ng kanyang mga kapartido sa Liberal Party at miyembro ng majority coalition sa Kamara na ginanap sa Edsa Shangri- La, ipinakita lamang ni Chief Justice Corona sa mga naging desisyon nito ang pagiging ‘bias’ niya sa mga desisyon na pumabor sa nagluklok sa kanya sa High Tribunal. Wika pa ng Pangulo, ang impeachment trial ang magiging behikulo din ni Corona upang maipagtanggol ang kanyang sarili. Nagpapasalamat siya sa suporta ng ilang kongresista bukod sa LP members para sa mabilis na pag-apruba sa impeachment ni Corona kahapon sa Kamara. “There is an excess of evidence -- can we still hope that Mr. Corona will change? We are convinced that when it comes to (Pampanga Rep. Gloria) Arroyo, Mr. Corona does not see right from wrong. Our efforts to hold people accountable are useless if the scales of justice are already tipped to favor a certain person. The truth is clear: Mr. Corona was appointed to the Supreme Court, not as a protector of justice but as the protector of Mrs. Arroyo,” dagdag ni Aquino. Naisumite na rin ang Articles of Impeachment sa Senado matapos makakuha ito ng 188 na lagda sa Kamara para mapatalsik sa puweso si Corona. Sinabi pa ni Aquino, ilang beses ipinakita ni Corona ang pagkiling kay CGMA matapos harangin nito at ibasura ang Truth Commission, pagharang sa impeachment ni dating Ombudsman Merceditas Gutierrez gayundin ang pagbibigay ng TRO kay GMA para makalabas sana ng bansa, ang pabago-bagong desisyon sa petis&amp;shy;yon na maging siyudad ang 16 na munisipalidad gayundin ang desisyon para sa mga napatalsik na mga empleyado ng Philippine Air Lines.</body>
<link>http://www.philstar.com/Article.aspx?articleId=758182&amp;publicationSubCategoryId=92</link>
</article>
<article>
<title>SC bantayan, baka maging 'Aquino court' - Solon</title>
<author></author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Nanawagan si Kabataan partylist Rep. Raymond Palatino na bantayan ang Kataas-taasang Hukuman upang hindi ito maging “Aquino court”. Ayon kay Palatino, kailangang maging mapagbantay ang lahat para ang Korte Suprema ay hindi mauwi sa pagiging Aquino court mula sa turing dito dati na Arroyo court. Panahon na umano para malinis at mareporma ang Hudikatura kaya nararapat matiyak na ang papalit sa ini-impeach na si Chief Justice Renato Corona ay hindi Punong Mahistrado na magiging sunud-sunuran din sa pa&amp;shy;ngulo. Bukod dito kailangan din umanong palaging gisingin dito ang Malakanyang dahil sa kabila ng ipinangangalandakang pagbabago ay wala din namang naiba sa polisiya ng Pangulo sa pinairal noon ng Arroyo administration. Tinawag naman ni House Minority Leader Edcel Lagman na “Mother of all blackmails” ang impeachment complaint laban kay Corona. Sinabi ni Lagman na karamihan sa mga kaalyado ng administrasyon sa Kamara ay bina-blackmail sa pamamagitan ng pagpapapirma ng impeachment complaint at pananakot sa mga tatanggi na hindi mabibigyan ng kanilang Priority Development Assistance Fund (PDAF) at iba pang pondo para sa kanilang mga distrito. Inamin naman ng li&amp;shy;derato ng Kamara na si Pangulong Aquino ang nagkumbinsi upang suportahan ang impeachment laban kay Corona. Ayon kay Majority Leader at Mandaluyong Rep. Neptali Gonzales II,hindi naman maaring pabulaanan na ang Pangulo ang may basbas sa impeachment&amp;nbsp;subalit nilinaw nito na hindi sila nasuhulan o pinilit na lumagda tulad ng akusasyon ng mga miyembro ng minorya. Paliwanag pa ng mam&amp;shy;babatas, ang hakbang ng Pangulo ay hindi dahil sa napikon ito kundi dahil pinag-aralan umano itong mabuti hanggang mabatid nito na walang kahihinatnan ang lahat ng mga kasong isinasampa ng gobyerno. Kaugnay nito, nagbitiw naman bilang miyembro ng mayorya si Navotas Rep. Toby Tiangco dahil sa umano’y pagkadismaya sa mabilisang impeachment kay Corona. Si&amp;nbsp;San Juan&amp;nbsp;Rep. JV Ejercito ang naging kapalit ni Tiangco sa pagiging chairman ng House Committee on Metro Manila Development Authority. Samantala, walong kongresista na pawang mga abogado ang kabilang sa 11 miyembro ng Kamara na magsisilbing prosecutor sa gaganaping impeachment hearing sa Senado. Kabilang sina Reps. Niel Tupas, House Deputy Speaker Erin Ta&amp;ntilde;ada, Rodolfo Farinas, Giorgidi Aggabao, Neri Colmenares, Arlene “Kaka” Bag-ao, Miro Quimbo at Reynaldo Uma&amp;shy;li.(Gemma Garcia/Butch Quejada)</body>
<link>http://www.philstar.com/Article.aspx?articleId=758183&amp;publicationSubCategoryId=92</link>
</article>
<article>
<title>Sasakyan ni Mupas pinasisilip sa SC</title>
<author>ni Butch Quejada</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Pormal nang hiningi ng isang samahan ng 60 non-government organizations sa Korte Suprema ang agarang pagbusisi sa mamahaling sasakyang gamit umano ni Pasay&amp;nbsp;Regional Trial Court Judge Jesus Mupas. Sa isang sulat kay Supreme Court Administrator Justice Midas Marquez, binigyang-diin ng Balikatan People’s Alliance na dapat maipaliwanag sa taumbayan kung bakit tila napaka-espesyal umano ni&amp;nbsp;Mupas sa may-ari ng sasakyan na Viking Haulers Inc, ng Diliman,&amp;nbsp;Quezon City. Inihayag ni Louie Balbago, chairman ng Balikatan na ang sasakyan ni Mupas ay isang itim na Suburban na may plakang ZSL 286 na nakarehistro umano sa Viking Haulers. Ang pinakabagong rehistro ay isinagawa noon lamang nakaraang Hunyo 8&amp;nbsp;at nagkakahalaga ng P3,229.06. “Subalit ang Department of Justice (DOJ) ay inindorso na ang kasong criminal laban kina Viking president Reynaldo Pazcougin at vice president Rodelito Blag, kasama na ang dalawang Customs examiners, dahil sa umano’y pandaraya sa duties and taxes na nagkakahalaga ng P68.48 milyon,” ayon sa Balikatan. Ito’y kaugnay umano sa gross undervaluation ng Viking sa 10 mamahaling sasakyan tulad ng Mercedes, Porsche, Lamborghini at Maserati.</body>
<link>http://www.philstar.com/Article.aspx?articleId=758184&amp;publicationSubCategoryId=92</link>
</article>
<article>
<title>DILG nabahala sa mga 'Batang Hamog'</title>
<author>Ni Ricky Tulipat</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Dahil ilang araw na lang ay Pasko na, nabahala si Interior and Local Government Secretary Jesse Robredo sa posibleng pagdami ng krimen dulot ng mga gang partikular ang mga menor-de-edad na kabataan na tinatawag na “Batang Hamog” na nambibiktima ng mga motorista. Inatasan na ni Robredo si PNP chief, Director General Nicanor Bartolome na aksyunan ang nasabing problema upang hindi na makapamerwisyo sa pagdiriwang ng Pasko at Bagong Taon. Direktiba ito ng kalihim matapos ang ulat na pagtaas ng krimen tulad ng bukas-kotse, panghoholdap at pambubugbog ng mga kabataan sa mga lansangan sa metropolis, partikular sa Guadalupe-Edsa. Binigyan diin ng kalihim na nagiging malakas ang loob ng mga kabataang gumawa ng krimen dahil natatakasan naman nila ito at hindi nakakasuhan, kahit na gawin nila ito sa kasikatan ng araw. Ginagamit umano ang mga kabatan ng mga sindikato dahil batid ng mga ito na hindi naman sila makakasuhan o kaya ay makukulong man lamang dahil sa ipinapatupad na batas para sa kanila. Nauna nang ipinaha&amp;shy;yag ng DILG ang planong pagsusumite sa Kongreso ng isang proposed bill na humihiling ng amyendahan ang juvenile delinquency law, na nagbibigay ng karapatan sa mga kabataang nasa edad 15 pababa sa anumang criminal liability.</body>
<link>http://www.philstar.com/Article.aspx?articleId=758185&amp;publicationSubCategoryId=92</link>
</article>
<article>
<title>Japanese nat'l sa Anti-Dummy at large pa</title>
<author></author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Nilinaw kahapon ng presidente ng isang shipping agency na talagang may warrants of arrest na inisyu ang Manila Regio&amp;shy;nal Trial Court (RTC) laban sa dalawang Japanese national at limang Pilipino na kanyang inireklamo ng paglabag sa Anti-Dummy Law. Ito’y taliwas sa press statement na ipinalabas nina Masaya Yorozu at Masahiko Tomita na pawang paninira lamang sa kanila at walang katotohanan na may mandamyento de aresto na inilabas ang Manila RTC laban sa kanila at lima pang Pilipino na pawang stockholders sa Sun Marino Shipping Inc. (SMSI) na isang shipping manning business. Ayon kay Dionnie Guerrero, dating stockholder ng SMSI at presidente ng Amethyst Shipping Co., nag-isyu ng warrants of arrest si Manila RTC-Branch 45 Judge Marcelino L. Sayo, Jr. laban kina Yorozu, Tomita, Jose Melchor del Pilar, Charito Abalayan Rangel, Bernardo Gerardo, Aher Marino Kasala at Vivencio Tugano, Jr. na nahaharap sa kasong paglabag sa Section 1 ng Anti-Dummy Law (Commonwealth Act No. 108) na inamyendahan ng C.A. No.473. Itinakda niya ang piyansang P30,000 sa bawat isa. Batay sa court records, nakapaglagak na ng piyansa sina Tomita, del Pilar, Gerardo, Kasala at Tugano pero hindi pa nakapaglagak ng piyansa sina Yorozu at Rangel kaya’t ang dalawa ay at large pa. Nauna rito, inakusahan ni Senior Assistant City Prosecutor Jovencio Senados ang pitong akusado na nagsabwatan upang makalahok sa recrutiment at placement ng mga manggagawa samantalang alam nila na tanging mga mamamayang Pilipino lamang ang pinagkakalooban ng batas na gumawa nito. Lumitaw sa imbestigasyon na may 80 porsiyentong share si Yorozu habang may 20% share si Tomita sa SMSI na labag sa batas samantalang pumayag naman ang limang Pilipino na ipagamit ang kanilang mga pangalan upang palitawin na sila ay may-ari ng 100 porsiyentong shares ng SMSI.</body>
<link>http://www.philstar.com/Article.aspx?articleId=758186&amp;publicationSubCategoryId=92</link>
</article>
<article>
<title>Anti-Money Laundering Law humina, pinapaamyendahan</title>
<author>Ni Butch Quejada</author>
<date>
<month>December</month>
<day>14</day>
<year>2011</year>
</date>
<body>MANILA, Philippines - Kinumpirma ng Anti-Money Laundering Council (AMLC) ang nauna nang isiniwalat ni Sen. Franklin Drilon na ang paghina ng Anti-Money Laundering (AMLA) Law ang siyang dahilan upang makalusot sa kasong kriminal ang mga opisyal ng pamahalaan at opisyal ng Phillipine International Airport Terminal Corporation (PIATCO) na sangkot umano sa maanomalyang kontra ng pagpapagawa ng NAIA Terminal 3 gayundin ang iba pang kaso na hawak nito kaugnay sa pabaon system ng Armed Forces of the Philippines at ang kaso nina dating military comptroller General Carlos Garcia at Jacinto Ligot. Ayon sa isang mataas na opisyal ng AMLC, tuluyang nakalusot sa kaso sina dating Transportation Secretary Pantaleon Alvarez, Transport Undersecretaries Primitivo Cal at Wilfredo Rivera sa maanomalyang kontrata ng PIATCO dahil sa naging desisyon ng Korte Suprema sa pamamagitan ni dating Associate Justice Dante Tinga na nagtakda na hindi maaari ang “ex parte” bank inquiry na siyang nagpahina sa anti-money laundering law. &amp;nbsp; Habang isinusulong umano ng AMLC ang money laundering case sa mga opisyal ay matibay umano ang kanilang mga ebidensya subalit nabigo umano nang mabokya sa SC dahil sa desisyon na pinonente ni Tinga. Sa nasabing desisyon, sinabi ng mahistrado na kailangan munang dumaan sa hearing at idetermina ang probable cause ng judge bago mapayagan na makapagsagawa ng bank inquiry subalit bago pa man umano madetermina ang probable cause ay nai-withdraw na ang mga bank deposits sa kuwestiyunableng bank accounts. Bunga nito nanawagan ang AMLC sa Senado na agad nang amyendahan ang AMLA at kanila umanong pag-aaralan kung maaari pang habulin ang mga nasabing opisyal na sangkot sa PIATCO mess.</body>
<link>http://www.philstar.com/Article.aspx?articleId=758187&amp;publicationSubCategoryId=92</link>
</article>
<article>
<title>Mga hukom nagwelga!</title>
<author>Nina Doris Franche at Ludy Bermudo</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Bilang pagpapakita ng suporta kay Supreme Court (SC) Chief Justice Renato Corona, nagsagawa kahapon ng court holiday ang mahigit 1,000 mi&amp;shy;yembro ng Manila Regional Trial Courts at Me&amp;shy;tropolitan Trial Courts sa harap ng Korte Suprema gayundin ang iba’t ibang korte sa bansa. Suot ang itim na damit at arm band, nagmar&amp;shy;tsa&amp;nbsp;ang mga hukom at court employees patu&amp;shy;ngong Supreme Court compound bitbit ang mga placards kung saan nagsagawa ng programa at nagpahayag ng saloobin si Corona kaugnay sa impeachment laban sa kanya at galit umano ni Pangulong Aquino. Nanguna sa nasabing walk-out o court holiday si Philippine Judges Association President at Manila Regional Trial Court Judge Antonio Eugenio. “We are behind the chief justice in this no matter what the cost,” ani Eugenio. Nilinaw naman ni Judge Eugenio na ang protesta nila kahapon ay hindi lamang pagpapakita ng suporta kay Corona kundi pagkadismaya sa kawalang-galang ng Malakanyang sa hudikatura. Iginiit din nito na hindi iniutos sa kanila ni Corona o ni Court Administrator Midas Marquez na magsagawa ng court holiday sa halip ay silang mga hukom umano ang nag-usap-usap tungkol dito at kagabi lang ito napagplanuhan kaya ang ibang korte umano sa bansa ay hindi na nila naabisuhan. Ayon sa ilang court personnel, hindi sapilitan ang paghihikayat sa nasabing protesta ng taga-korte. Isa lamang umanong text message ang natanggap ng mga korte para sa nasabing court holiday at hindi naman pormal na inobliga ang mga ito na makisali. Ayon kay Judge Eugenio, pinakiusapan naman nila ang mga may appointment sa korte, nakatakdang pagdinig at iba pang transaksyon ngayong araw na ipagpaliban muna ito dahil sa kanilang isasagawang protesta. Kabilang sa mga nagsagawa ng court holiday ang mga korte sa Batangas, Iloilo, Baguio, Naga, Bacolod, Laoag. Samantala, nagpahayag ng suporta ang Integrated Bar of the Philippines sa hakbang ng mga korte. Ayon kay IBP President Roan Libarios, karapatan din ng hudikatura na magpakita ng saloobin o freedom of expression. Una rito, tiniyak ni Eugenio na&amp;nbsp;nakahanda silang idepensa ang institusyon laban sa tangka na ito ay sirain.</body>
<link>http://www.philstar.com/Article.aspx?articleId=758501&amp;publicationSubCategoryId=92</link>
</article>
<article>
<title>PNoy binuweltahan ni Corona</title>
<author></author>
<date>
<month>December</month>
<day>15</day>
<year>2011</year>
</date>
<body>MANILA, Philippines - ?Binanatan ni&amp;nbsp;impeached Chief Justice Renato Corona &amp;nbsp;si Pangulong Benigno Aquino III na ngayon ay nagsisimula nang maging isang ‘diktador.’ Sa kanyang talumpati sa&amp;nbsp;Supreme Court kahapon, sinabi ni&amp;nbsp; Corona na pinakakalat ng administrasyon&amp;nbsp;ang mga kasinungalingan&amp;nbsp;laban sa kanya at sa hudikatura upang makontrol&amp;nbsp;ang isa sa mga dapat sana’y independent na sangay ng pamahalaan. Ayon kay Corona, personal ang galit sa kanya ni Aquino at nais na magtalaga ng ‘puppet chief justice.’ “Hindi kami magbibitiw sa aming katungkulan,” &amp;nbsp;ani Corona sa kanyang mga taga suporta na nagsagawa ng&amp;nbsp;court holiday sa Supreme Court grounds sa Padre Faura, Manila. Binigyan diin ni&amp;nbsp;Corona sa ginagawa ni PNoy, hindi malayong hawakan na nito ang Gabinete, Kongreso at Korte Suprema. “Kung sakali man magtagumpay sila, ano sa palagay n’yo mangyayari? Simple lang: hawak na niya ang Gabinete, ang Kongreso at ang Korte Suprema,” dagdag pa ni Corona. Tinawag din ni Corona ang kampanya ni Aquino na “baluktot na daang matuwid” at pinayuhan din si Aquino na dapat unahing solusyunan ang problema ng bayan. Nilinaw naman ng Palas&amp;shy;yo na si Corona lamang ang inaatake ng Malaca&amp;ntilde;ang dahil sa pagiging hindi patas nito sa kanyang mga desisyon at hindi buong institusyon ng Korte Suprema. Wika ni Presidential Spokesman Edwin Lacierda, hindi nararapat na tawaging diktador ni Corona si Aquino dahil batid ng chief executive kung ano ang ibig sabihin nito dahil naging biktima ang kanilang pamilya ng diktadurya. Aniya, mas makakabu&amp;shy;ting magbakasyon muna si Corona at hintayin ang pag&amp;shy;sisimula ng impeachment trial nito sa Senado at doon siya magpaliwanag. (Doris Franche/Rudy Andal)</body>
<link>http://www.philstar.com/Article.aspx?articleId=758502&amp;publicationSubCategoryId=92</link>
</article>
<article>
<title>Dinky Soliman butata sa CA</title>
<author>Ni Malou Escudero</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Nabigo na naman kahapon si Department of Social Welfare and Development Secretary Corazon “Dinky” Soliman na makalusot sa makapangyarihang Commission on Appointments matapos siyang igisa ng husto ni Sen. Miriam Defensor-Santiago tungkol sa kinaaaniban nitong Black and White Movement (BWM). Pinuntirya ni Santiago ang kaugnayan ni Soliman &amp;nbsp;sa BWM, ang civil society group na naging kritikal sa administrasyon ni da&amp;shy;ting Pangulong Gloria Arroyo pero tahasang sumuporta sa kandidatura ni Pangulong Aquino. Inamin ni Santiago na tumatayo ang kaniyang balahibo tuwing maririnig ang BWM dahil mistulang sila lamang ang may kaparatan na magsabi kung ano ang tama at mali. “Una, tumakbo kayo sa halalan. Pangalawa, mag-aral nga kayo sa Theology para intindihin ninyo ang pinagsasabi ninyo,” sabi ni Santiago. Ayon naman kay Soliman umalis na siya sa BWM ng italaga siyang kalihim ng DSWD ni Aquino. Matapos ang hearing ng CA, sinabi ni Santiago na dapat ng mag-resign sa puwesto si Soliman pero nasa kapasyahan pa rin umano ng Pangulo kung karapat-dapat si Soliman sa kaniyang posis&amp;shy;yon.</body>
<link>http://www.philstar.com/Article.aspx?articleId=758503&amp;publicationSubCategoryId=92</link>
</article>
<article>
<title>Abalos sa papag lang natutulog</title>
<author>Ni Danilo Garcia</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Walang kasangkapan, walang bintana at ta&amp;shy;nging papag lang na higaan ang laman ng kuwarto ng 77-anyos na si dating Commission on Elections chairman Benjamin Abalos Sr. makaraang ikulong ito nitong Martes ng gabi sa Southern Police District sa Taguig City. Sinabi ni P/Supt. Demetrio Pagaduan, camp commander ng SPD headquarters, na tulad ng ibang bilanggo, regular na visiting hours lamang ang ibibigay dito mula alas-9 ng umaga hanggang ala-1 ng hapon. Nagbigay na rin ng listahan si Abalos ng 52 katao na inaasahan niyang bibisita sa kanya kabilang ang mga kamag-anak, mga abogado, pastor, doktor, ilang politiko at tagasuporta.&amp;nbsp; Tiwala naman si Mandaluyong City Mayor Benhur Abalos na mapagbibigyan ng korte ang petisyon nila para makapagpiyansa ang kanyang ama.&amp;nbsp;Iginiit nito na hindi “absolute” ang “non-bailable” na panuntunan sa kaso ng electoral sabotage kung saan maaaring makapagpiyansa umano ang isang akusado kung mahina ang ebidensya na ipiprisinta ng prosekusyon.</body>
<link>http://www.philstar.com/Article.aspx?articleId=758504&amp;publicationSubCategoryId=92</link>
</article>
<article>
<title>7 boto kailangan ni Corona para 'di ma-impeach</title>
<author>Ni Malou Escudero</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Pitong boto lang ng mga senador ang kaila&amp;shy;ngan ni Chief Justice Renato Corona upang manatili ito sa puwesto at mapawalang sala ng impeachment court. Ito ang sinabi kahapon ni Senate President Juan Ponce Enrile kaugnay sa kinakailangang boto ni Corona mula sa 22 senador. Sinabi ni Enrile na dahil sa pagkahalal ni Senator Miriam Defensor-Santiago sa International Criminal Court, magiging 22 na la&amp;shy;mang ang bilang ng mga senador mula sa 23 pero depende na rin kung makakasali pa sa botohan ang senadora. Inihayag ni Enrile na “seven positive votes” ang kinakailangan ni Corona at maaari na itong manatili sa puwesto. Nauna rito, inihayag ni Santiago na posible pa ring makasali bilang senator-judge sa impeachment trial dahil hindi pa naman siya kaagad-agad uupo sa ICC. Samantala, tiniyak din ni Enrile na hindi na mangyayari ang walkout ng mga prosecutors na katulad ng nangyari sa impeachment trial noon ni dating pangulong Joseph Estrada. Nagbanta si Enrile na iko-contempt ang mga prosecutors o sinumang magwa-walk out sa impeachment trial ni Corona. Ipag-uutos din umano ni Enrile na sa sergeant at arms na isara ang pintuan ng plenaryo upang walang makapag-walk out. Kahapon ay pormal ng binuo ng Senado ang impeachment court kung saan nanumpa si Enrile bilang presiding judge sa impeachment trial ni Chief Justice Renato Corona. Si Enrile ay nanumpa kay Sen. Antonio Trillanes IV dahil ito ang pinakabatang miyembro ng Senado. Nanumpa naman kay Enrile ang mga senador na tatayong mga judges sa impeachment trial. Sa kauna-unahang pagkakataon ay naisuot na rin ng mga senador ang kanilang judicial robes o &amp;nbsp;toga na pinatahi noong isasalang sana sa impeachment trial si dating Ombusdman Merceditas Gutierrez pero nagbitiw ito sa puwesto. Ngayong araw na ito nakatakdang ipadala kay Corona ang notice kaugnay sa kinakaharap nitong reklamo kung saan bibigyan siya ng 10 araw upang sumagot.</body>
<link>http://www.philstar.com/Article.aspx?articleId=758505&amp;publicationSubCategoryId=92</link>
</article>
<article>
<title>Mabigat na parusa sa nagbebenta ng botcha aprub na sa Kamara</title>
<author>Ni Gemma Garcia</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Aprubado na sa Kamara sa ikatlo at huling pagbasa ang panukalang patawan ng mabigat na parusa ang mga nagbebenta ng botcha o double dead meat. Isusumite sa Senado ang panukala para makalikha rin sila ng kaparehong panukala at maging isa itong ganap na batas. Sinabi ni Batangas Rep. Mark Llandro Mendoza, chairman ng House Committee on Agriculture, na mahalaga na maipasa ang panukala dahil lubhang mapa&amp;shy;nganib sa kalusugan ang bocha. Ang mga mahuhuling nagbebenta ng botcha ay makukulong ng hanggang 10 taon at magmumulta ng P1 milyon. Kasamang naaprubahan sa ikatlong pagbasa ang 18 na iba pang panukala kabilang ang Anti-Bullying Act of 2012 (HB 5496). Naaprubahan na rin ang HB 5445 na akda ni Laguna Rep. Edgar San Luis na nagbabawal sa mga ospital, pri&amp;shy;bado man o pampubliko, na maniningil sa mga registered nurse na nais makakuha ng experience.</body>
<link>http://www.philstar.com/Article.aspx?articleId=758506&amp;publicationSubCategoryId=92</link>
</article>
<article>
<title>P10k bonus ng guro wala pa rin</title>
<author>Ni Butch Quejada</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Binatikos ng isang kongresista ang Department of Budget and Management (DBM) dahil napakarami pa raw public school teacher ang hindi pa nakatatanggap ng ipinangakong P10,000 bonus ni Pangulong Aquino. Sinabi ni ACT Rep. Antonio Tinio, hindi puwedeng busugin ang mga guro sa ginagawang pagpapasikat ng Palasyo na binigyan na ang lahat ng pera. “What is taking too long for the DBM to give the funds to the DepEd? The news is infuriating, most especially whenever we remember how the Malacanang bragged that they will shoulder the entire amount of P10,000 Christmas bonus,” sabi ni Tinio. Banat ni Tinio na dapat maging prayoridad ng gobyerno ang pagpapataas ng sahod ng mga guro na sinasabi niyang “the most overworked yet underpaid personnel in the government bureaucracy.”</body>
<link>http://www.philstar.com/Article.aspx?articleId=758507&amp;publicationSubCategoryId=92</link>
</article>
<article>
<title>Pag-upo ni Tagle inisnab ni PNoy</title>
<author>Ni Doris Franche</author>
<date>
<month>December</month>
<day>15</day>
<year>2011</year>
</date>
<body>MANILA, Philippines - Dismayado ang ilang opisyal ng Catholic Bishop Conference of the Philippines (CBCP) sa pag-iisnab ni Pangulo Aquino sa pormal na pag-upo ni Archbishop Antonio Tagle bilang bagong Arsobispo ng Archdiocese ng Manila noong Lunes. Ayon kay dating &amp;nbsp;CBCP President Jaro Archbishop Angel Lagdameo, bagama’t dumalo ang tatlong kapatid ni PNoy sa installation ni Arch. Tagle, hinahanap nila ang presensya ng Pangulo dahil ang pag-upo ng bagong Arhdiocese ng Maynila ay simbolo ng kooperasyon, unawaan at pagkakaisa sa pagitan ng gobyerno at Simbahang Katolika. Nauna rito, kinondena ni Lipa Archbishop Ramon Arguelles ang hindi pagdalo ng Pangulong Aquino sa installation ng bagong arsobispo ng Manila. Ayon kay Archbishop Arguelles, dapat kinansela ng Pangulo ang pagdalo nito sa turnover ceremonies ng bagong AFP chief para makadalo sa makasaysayang installation ni Archbishop Tagle.</body>
<link>http://www.philstar.com/Article.aspx?articleId=758508&amp;publicationSubCategoryId=92</link>
</article>
<article>
<title>PNoy susunod na mapapatalsik - CBCP</title>
<author>Ni Doris Franche</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Nagbabala si Catholic Bishops Conference of the Philippines-Episcopal Commission on Public Affairs chairman Kalookan Bi&amp;shy;shop Deogracias I&amp;ntilde;iguez na maaaring su&amp;shy;sunod na mai-impeach si Pangulong Benigno Aquino III&amp;nbsp;kapag napa&amp;shy;tuna&amp;shy;yang nagiging diktador ang pamamahala nito sa bansa. Ayon kay&amp;nbsp;&amp;nbsp;Bishop I&amp;ntilde;iguez, isang paglabag sa Saligang Batas ang pagiging diktador ng isang namumuno sa isang demokratikong bansa. Kasabay nito, hinamon ng Obispo si Chief Justice Renato Corona na patunayan ang kanyang paratang ng pagi&amp;shy;ging diktador ng Pangulong Aquino. “Tinitingnan natin kung he&amp;nbsp;is&amp;nbsp;ruling directly&amp;nbsp;accordance with&amp;nbsp;the&amp;nbsp;law&amp;nbsp;dahil&amp;nbsp;kung hindi ay puwede rin siyang ma-impeach.Kung lumabag siya sa batas ay puwede&amp;nbsp;siyang ma-impeach din,” ani&amp;nbsp;&amp;nbsp;Bi&amp;shy;shop I&amp;ntilde;iguez. Pinayuhan naman ni Bishop I&amp;ntilde;iguez si Corona na ipaliwanag ng&amp;nbsp;maa&amp;shy;yos&amp;nbsp;ang&amp;nbsp;kanyang panig sa Senado at&amp;nbsp;harapin ng buong tapang ang impeachment trial. “Tama&amp;nbsp;yung observation niya kay PNOY pero yung mga&amp;nbsp;sagot niya ay sa Senate na&amp;nbsp;lang&amp;nbsp;ipapaliwanag&amp;nbsp;at ang Senate na ang huhusga kung totoo&amp;nbsp;o hindi. Justice and&amp;nbsp;truth is what everyone should be after at kung nagiging personalan&amp;nbsp;na then&amp;nbsp;that&amp;nbsp;is&amp;nbsp;something negative. Sa Senado very&amp;nbsp;vital, very de&amp;shy;cisive ang&amp;nbsp;function, sila ang mag-decide sa&amp;nbsp;impeachment. Nasa kamay nila na palabasin ang&amp;nbsp;truth and then based on the&amp;nbsp;truth to&amp;nbsp;serve&amp;nbsp;justice,” dagdag pa nito. Naniniwala naman si Lipa Archbishop Ramon Arguelles na noon pa man ay mayroon ng binubuong diktadurya ang administrasyong Aquino. Gayunman, tiniyak ni Archbishop Arguelles na mabibigo lamang ang pamahalaan ni PNoy dahil tututulan ito ng mara&amp;shy; ming sektor ng lipu&amp;shy;nan at hindi rin nakakatiyak na susuporta ang militar sa Pangulo. Binalaan ng Arsobispo ang Pangulong Aquino na huwag mas&amp;shy;yadong makampanti sa tinatamasang popularidad dahil bukas makalawa ay bigla na lamang itong babagsak dahil sa maraming kamalian sa pamamahala nito. Samantala, binigyan diin ni dating CBCP President Jaro Archbishop Angel Lagdameo na walang ipinagbago ang administrasyong Aquino sa dating administrasyong Arroyo. Iginiit ng arsobispo na ang girian ng executive, legislative at judiciary ay walang ibang naaapek&amp;shy;tuhan kundi ang mga ordinaryong mamamayan lalo na nang mga mahihirap na lalong nababaon sa kumunoy ng kahirapan dahil sa masamang pulitikang umiiral sa bansa.</body>
<link>http://www.philstar.com/Article.aspx?articleId=758832&amp;publicationSubCategoryId=92</link>
</article>
<article>
<title>2012 budget nilagdaan ni Aquino</title>
<author>Ni Rudy Andal</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Nilagdaan na kaha&amp;shy;pon ni Pangulong Benigno Aquino III ang 2021 national budget na nagkakahalaga ng P1.816 trilyon. Nagpasalamat din si Pangulong Aquino kina House Speaker Feliciano Belmonte Jr. at Senate President Juan Ponce Enrile sa mabilis na pagpasa ng 2012 national budget. Sumaksi din sa pag&amp;shy;labag ni PNoy sa 2012 national budget si Vice-President Jejomar Binay at iba pang mga mam&amp;shy;babatas at miyembro ng Gabinete nito. Ipinagmalaki din ng Pangulo ang ‘zero based budgeting’ pa rin ang pinagbasehan para mailipat ang pondo mula sa mga nasayang na prog&amp;shy;rama. Tiniyak din ng Pa&amp;shy; ngulo na pagtutuunan ng pamahalan ang mga programa sa kalusugan ng mamamayan, pabahay at mga serbisyong mag-aahon sa mahihirap pagdating ng panahon.</body>
<link>http://www.philstar.com/Article.aspx?articleId=758834&amp;publicationSubCategoryId=92</link>
</article>
<article>
<title>Utos ni PNoy inisnab ni Lim</title>
<author></author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Inaprubahan ng Sangguniang Panglungsod ng Maynila ang isang resolusyon na nanana&amp;shy;wagan kay Mayor Alfredo Lim na ipatupad ang Administrative Order No. 24 na nagpapahintulot sa minsang pagkakaloob ng pinakamalaking P10,000 bilang Productivity Enhancement Incentive (PEI) sa lahat ng kawani ng gobyerno kabilang ang Local Government Units (LGUs) at mga barangay. Ayon kay District 1 (Tondo) Councilor Dennis B. Alcoreza, pangunahing may akda ng resolusyon, pinalabas ng Department of Budget and Management (DBM) ang Budget Circular No. 2011-4 para ipatupad ang AO 24 na iniutos ni Pangulong Benigno Aquino III. Tinuligsa naman ni Alcoreza sa kanyang privilege speech ang hindi pagpapatupad ni Lim sa Financial Assistance (FA) na nakalaan para sa lahat ng kawani ng City Hall mula sa buwan ng Hulyo hanggang Disyembre 2011. Aniya, nakagawian na ng lungsod na magkaloob ng FA dahil bahagi ito ng taunang badyet at nasa pormang kompensasyon sa lahat ng kawani ng lungsod. “Sa hindi pagpapatupad ng financial assistance ay para na ring bi&amp;shy;nawasan ang kompensasyon na nararapat lamang ibigay sa mga empleyado ng City Hall,” ani Alcoreza.</body>
<link>http://www.philstar.com/Article.aspx?articleId=758835&amp;publicationSubCategoryId=92</link>
</article>
<article>
<title>18-day ceasefire sa NPA inaprubahan ni Aquino</title>
<author></author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Inaprubahan ni Pa&amp;shy;ngu&amp;shy;long Benigno Aquino III ang 18-day ceasefire sa New Peoples Army (NPA) mula ngayon (Dec. 16) hanggang Enero 2. Sinabi ni Pangulong Aquino sa ambush interview sa Palasyo matapos nitong lagdaan ang 2012 national budget, ang ina&amp;shy;prubahan niyang Suspension of Offensive Military Operations (SOMO) o ceasefire ay base sa na&amp;shy;ging rekomendasyon ng Department of National Defense (DND) at Armed Forces of the Philippines (AFP). Umaasa rin ang gob&amp;shy;yerno na magdedeklara din ng tigil-putukan ang New Peoples Army (NPA) sa diwa ng Kapaskuhan. Wika pa ni Pangulo, umaandar na rin muli ang binuhay na peace talks sa Communist Party of the Philippines-New Peoples Army-National Democratic Front sa rekomendasyon ng Office of the Presidential Adviser on the Peace Process at DND. Napag-alaman na mas mahaba ang idineklarang ceasefire ni Aquino sa NPA noong nakaraang taon na umabot ng 19 na araw. (Rudy Andal/Joy Cantos)</body>
<link>http://www.philstar.com/Article.aspx?articleId=758836&amp;publicationSubCategoryId=92</link>
</article>
<article>
<title>Ekonomiya apektado sa bangayan ng Palasyo, SC</title>
<author>Ni Malou Escudero</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Nagbabala kahapon si Sen. Ralph Recto na ang ekonomiya ng bansa at ang mga mahihirap na Fili&amp;shy;pino ang maaapektuhan sa nangyayaring banggaan ng ehekutibo at ng hudikatura. Ayon kay Sen. Recto, malaki ngayon ang problema ng ekonomiya sa Amerika at sa Europa at kung magpapatuloy ang banggaan ng Malaca&amp;ntilde;ang at ng Supreme Court ay tiyak na maapek&amp;shy;tuhan ang pagpasok ng mga nais magnegosyo sa bansa. Wala umanong negosyante ang papasok sa bansa kung hindi matatag ang sitwasyong pulitikal ng Pilipinas. Inihalimbawa pa ni Recto sa dalawang batong nag-uumpugan ang bangayan ni Pangulong Benigno Aquino III at ni Supreme Court Chief Justice Renato Corona kung saan ang mga maliliit na mamamayan at negosyante umano ang tatamaan.</body>
<link>http://www.philstar.com/Article.aspx?articleId=758837&amp;publicationSubCategoryId=92</link>
</article>
<article>
<title>Bagyong Sendong pumasok na sa 'Pinas&amp;shy;</title>
<author>Ni Angie dela Cruz</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Pumasok na sa Philippine area of responsibility (PAR) ang bagyong Sendong na siyang pang-19 na bagyo ngayong&amp;nbsp; taong 2011. Ayon kay Sonny Pajarilla, weather forecaster ng Pag Asa, kahapon ng madaling araw ito pumasok sa karagatang sakop ng&amp;nbsp; Pilipinas, subalit nagkaroon ng bahagyang pagbabago sa direksyon. Huling namataan ang bagyo sa layong 1,100 kilometro sa hilagang sila&amp;shy;ngan ng Mindanao taglay ang&amp;nbsp; lakas ng hangin na 55 kilometro bawat oras, malapit sa gitna. Tinutumbok ng bag&amp;shy;yong Sendong ang silangang bahagi ng Visayas at Mindanao, subalit hindi pa nararamdaman ang epekto sa alinmang bahagi ng ating bansa.</body>
<link>http://www.philstar.com/Article.aspx?articleId=758838&amp;publicationSubCategoryId=92</link>
</article>
<article>
<title>Importasyon ng bigas bababa sa 2012</title>
<author>Ni Butch Quejada</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Makatitipid na ang bansa sa pag-importa ng bigas sa darating na taon matapos ihayag ng opisyal ng National Food Authority (NFA) na ibaba ang iaangkat ng bansa mula sa 846,000 metriko tonelada ay magiging 500,000 metric tons na lamang. Sa programang Talking Points na inorganisa ng Philippine Information Agency (PIA), inihayag ni NFA Chief of Public Affairs Rex Esto&amp;shy;perez na patuloy ang magandang produksyon ng bigas ngayong 2011 dahilan upang ibababa ang importasyon sa susunod na taon. Ayon kay Estoperez, mayroon pang natitirang 36 days na “buffer stock” ang NFA para sa nati&amp;shy;tirang araw ng taon na naghuhudyat na hindi magkakaroon ng pagku&amp;shy;kulang sa bigas para sa nalalabing araw ng Disyembre. Base sa opisyal, na&amp;shy;iwasan ang pagkalugi sa ilang binagyong pa&amp;shy;ngunahing lugar sa bansa&amp;shy; na pinagtataniman ng palay dahil sa man&amp;shy;dato ni Pangulong Benigno “Noynoy” Aquino, III sa NFA na bumili ng mga “storm damaged rice” na kung saan ma&amp;shy;ging ang mga pribadong sektor ay nakipag-una&amp;shy;han na bumili ng mga naturang bigas.&amp;nbsp; “We are still on a positive side about the Philippine rice self-sufficiency in 2013 dahil sa magandang pro&amp;shy;duksyon ng bigas ngayon sa bansa,” dagdag ni Esto&amp;shy;perez. Malaki rin ang pasa&amp;shy;salamat ng NFA sa iba’t ibang ahensya ng gob&amp;shy;yerno tulad ng Department of Agriculture (DA), National Irrigation Administration (NIA), Bureau of Plant In&amp;shy;dustry (BPI), at Philippine Rice Research Insti&amp;shy;tute (PRRI) na tumulong upang mas lalong gawing produktibo ang produksyon ng bigas ng Pilipinas. Sa kasalukuyan, pa&amp;shy;tuloy ang pagmomonitor ng NFA sa inbentaryo at produksyon ng bigas sa bansa na ayon pa kay Estoperez ay ka&amp;shy;nilang binabantayan mula sa importasyon, pag-iimbak at pamamahagi sa iba’t ibang lugar sa bansa. Nananatili namang nasa P27 ang kada kilo ng NFA rice na nga&amp;shy;yon ay tinawag na ring “Iron Fortified Rice” na sinadyang gawing manilaw-nilaw upang maiwasang madaya sa pamamagitan ng paghahalo ng commercial rice dito at maibenta sa mas mahal na presyo tulad ng nakitang suliranin sa NFA rice noong naka&amp;shy;raang mga taon.</body>
<link>http://www.philstar.com/Article.aspx?articleId=758839&amp;publicationSubCategoryId=92</link>
</article>
<article>
<title>DA naalarma sa black bug sa bigas</title>
<author>Ni Angie dela Cruz</author>
<date>
<month>December</month>
<day>16</day>
<year>2011</year>
</date>
<body>MANILA, Philippines - Nagpahayag ng pag&amp;shy;kaalarma ang&amp;nbsp;Department of Agriculture (DA) hinggil sa pag-atake ng&amp;nbsp;black bug sa mga bigas&amp;nbsp;sa&amp;nbsp; Northern Samar na nakapaminsala na ng may&amp;nbsp; P2.4 bilyon sa sakahan. “We are doing our best to control the spread of the pest. Mitigation measures&amp;shy; have been put in place and we are hastening the construction of the Metarhizium Satellite Laboratory in Irawahan, Catubig to produce, on a com&amp;shy;mercial scale, bio&amp;shy;control agents,” ani DA Secretary Proceso Alcala. Patuloy na nagtu&amp;shy;tulungan ang labo&amp;shy;ratoryo sa Catubig at Catarman&amp;nbsp;para masawata ang pag-atake ng mga peste sa naturang lugar&amp;shy;. May&amp;nbsp; 29,434 ektarya ng taniman ng palay mayroon sa Northern Samar at nakakapag-produce ng may 79,000 metric tons o 1.7 mil&amp;shy;yong sako ng palay.</body>
<link>http://www.philstar.com/Article.aspx?articleId=758840&amp;publicationSubCategoryId=92</link>
</article>
<article>
<title>Pasko sa bahay ni GMA ibinasura</title>
<author>Ni Danilo Garcia</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Ibinasura ng Pasay City Regional Trial Court branch 112 ang mosyon ni Pampanga 2nd district Rep. Gloria Macapagal-Arroyo na isang araw na “house arrest” sa kanyang bahay sa La Vista Subdivision sa Quezon City sa araw ng Pasko upang makasama ang buong pamilya sa pagdiriwang. Pinagbigyan naman ni Judge Jesus Mupas, ang huwes na humahawak ng kaso ng dating Pangulo na “electoral sabotage”, &amp;nbsp;na madalaw ito ng buong pamilya sa araw ng Pasko upang magsagawa ng sarili nilang selebrasyon. Bukod dito, pinayagan rin ni Mupas si Arroyo na makalabas ng kanyang kuwarto para makapagpahangin, umaga man o hapon, ngunit dedepende ito sa diskresyon ng kanyang mga bantay na pulis base sa sitwasyon. Ngunit tinanggihan naman ng korte ang mosyon ni Arroyo na makagamit ng laptop computer, cellular phone at iba pang gamit pang-komunikasyon pero maaari namang makapagdala nito ang mga bumibisita niyang mga abogado at mga kapamilya.&amp;nbsp;May kundisyon naman ang korte na dadalhin rin palabas ng “presidential suite” ang naturang mga gamit sa pagtatapos ng kanilang pagbisita. Lalo pang naging maluwag ang korte sa dating Pangulo nang payagan rin na makapag&amp;shy;lagay ng telebisyon at radyo sa kanyang kuwarto at makadalo sa banal na misa tuwing Linggo sa chapel ng naturang pagamutan. Nagsumite rin naman kahapon ang panig ni Arroyo ng panibagong mosyon para sa pansamantalang “house arrest” para makauwi ang dating pangulo sa bahay nito mula Disyembre 23 hanggang Enero 2.&amp;nbsp;Nakatakdang desisyunan ni Mupas ang nasabing mos&amp;shy;yon bago mag-Pasko. Ang naturang trato kay Arroyo ay kabaligtaran ng trato naman kay dating Comelec chairman Benjamin Abalos Sr. na nakadetine sa maliit na kuwarto sa Southern Police District headquarters na walang bintana, natutulog sa isang papag, may isang electric fan at walang sariling banyo.</body>
<link>http://www.philstar.com/Article.aspx?articleId=759177&amp;publicationSubCategoryId=92</link>
</article>
<article>
<title>Corona binawalang magsalita ng kanyang mga abogado</title>
<author>Ni Ludy Bermudo</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Bumalik&amp;nbsp;sa pagiging mahinahon at hindi na magsasalita pa ukol sa isyu ng banggaan ng Korte Suprema at Malaca&amp;ntilde;ang&amp;nbsp;si Supreme Court Chief Justice Renato Corona makaraang pagbawalan na ito ng kaniyang&amp;nbsp;mga abugado sa kinakaharap na impeachment. Ani Corona, pinayuhan siya ng kaniyang legal team na iwasang magpahayag sa publiko ng kahit anong isyu na maaring napapaloob sa articles of impeachment dahil nakasampa na ito sa impeachment court. Tumanggi naman ang Punong Mahistrado na ihayag kung sino sinong mga batikang hukom at justices ang bubuo ng kanyang legal team na pawang pro-bono lamang o libre ang ibibigay na serbisyo at boluntaryong inalok ang kanilang serbisyo. Ito ang naoobserbahan din sa isang thanksgiving mass sa Korte Suprema kahapon sa pagsisimula ng kanilang Christmas party kung saan pinangunahan ni Manila Archbishop Luis Antonio Tagle. Nagpasalamat si Corona nang maghayag ng pasasalamat sa mga empleyado na nagbigay ng suporta sa kaniya. Sa gitna ng kanyang talumpati sa SC ay naging mahinahon si Corona, ibang iba nang una itong humarap sa mga empleyado, na nagsabing dapat magpamahagi ng pagmamahal ang bawat isa sa kapwa tao. Sinabi pa ng Punong Mahistrado na kumukuha ito ng lakas sa kaniyang pamilya at sa mga taong sumusuporta sa kanya kabilang ang mga kasamahan sa hudikatura.</body>
<link>http://www.philstar.com/Article.aspx?articleId=759178&amp;publicationSubCategoryId=92</link>
</article>
<article>
<title>Magsuot ng disente sa Simbang Gabi - CBCP</title>
<author>Ni Ludy Bermudo</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Muling nagpaalala ang Simbahang Katoliko sa publiko na maging disente sa pagdalo sa tradisyunal na Simbang Gabi. Ayon kay Lipa Archbishop Ramon Arguelles, hindi tama ang pagsusuot ng mga ‘provocative’ o ‘revealing’ clothes sa pagsisimba dahil ang mga taong nasa simbahan ay nananalangin at kinakausap ang Panginoong HesuKristo, na hindi dapat maagaw ang atensiyon. “Diyan sa pananamit &amp;nbsp;ang decency. Kung papasok ka sa simbahan, hindi para magpakita ng kilikili; papasok ka sa simbahan para magdasal, kaya huwag ka gagawa ng paraan para maka-attract ka,” ani Arguelles. Taong 2007 nang mag-isyu ang Ministry for Liturgical Affairs (MLA) ng Archdiocese of Manila ng mga guidelines hinggil sa dress code na akma sa pagdalo ng banal na misa. Dapat anyang malaman ng Katoliko na ang tunay na rason sa pagdiriwang ng Pasko ay ang pagsilang ni HesuKristo, hindi ang komersiyalismo, kung saan mas pinaglalaanan ng panahon ng ibang mamamayan ang pagsa-shopping. Nagpaalala rin si Legazpi Bishop Joel Baylon sa mga kabataan na ang Simbang Gabi ay pagsasakripisyong gumi&amp;shy;sing ng maaga at hindi para makipag-‘eye ball’ sa kanilang iniirog. Naniniwala si Baylon na marami sa mga naturang kabataan ang nahihikayat lamang na mag-Simbang Gabi upang makita o makahawak ng kamay ang kani-kanilang minamahal. Dapat anyang matutunan ng mga kabataan na ang Simbang Gabi ay higit pa sa pagkakaroon nila ng tiyansa na makita o makapiling ang kanilang mga iniibig. Paliwanag ng Obispo, higit na makakakuha ng pagpapala ang mga kabataan kung mas pagtutuunan nila ng pansin ang paghahanda sa pagsilang ng Poong Maykapal.</body>
<link>http://www.philstar.com/Article.aspx?articleId=759179&amp;publicationSubCategoryId=92</link>
</article>
<article>
<title>Palparan kinasuhan na</title>
<author>Ni Ludy Bermudo</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Kinumpirma kahapon ni Justice Secretary Leila de Lima na naisampa na sa Malolos Regional Trial Court (RTC) ang mga kasong kidnapping at serious illegal detention laban kay Ret. Maj General Jovito Palparan at tatlong iba pa. Ang kaso ay may kinalaman sa pagdukot sa dalawang estudyante ng University of the Philippines (UP) na sina&amp;nbsp; Sherlyn Cadapan at Karen Empeno. Sa&amp;nbsp;36-pahinang resolusyon na nilagdaan ni Prosecutor General Claro Arellano, may probable cause ang reklamong two counts of kidnapping at serious illegal detention laban kina Palparan, Lt. Col. Felipe Anotado, Master Sgt Rizal Hilaro at Staff Sgt Edgardo Osorio. Sina Cadapan at Empeno ay napaulat na dinukot sa Bulacan noong Hunyo ng taong 2006. Ang reklamo laban kina Palparan ay inihain nina Erlinda Cadapan at Concepcion Empeno, mga magulang ng nawawalang 2 aktibista. Samantala, ibinasura naman ng DOJ ang iba pang reklamo na inihain laban sa mga nabanggit na respondents gaya ng panggagahasa, pagmamaltrato sa mga bilanggo, grave threat, grave coercion at iba pa dahil sa kawalan ng ebidensya. Kumbinsido ang panel of prosecutors na nag-imbestiga sa reklamo na ang pagdukot kina Sherlyn at Karen ay kagagawan ng mga opisyal ng Philippine Army at mga enlisted personnel at direktang kaugnayan sa krimen&amp;nbsp; si Palparan. Binigyang bigat ng lupon ang mga salaysay ng magsasakang si Raymond Manalo na nakakita sa pagdukot sa dalawang estudyante. Ayon kay Raymond, kasama umano niyang nadetine sina Sherlyn at Karen sa kampo ng militar sa Limay, Bataan pero siya ay nakatakas noong Hunyo 2007.</body>
<link>http://www.philstar.com/Article.aspx?articleId=759180&amp;publicationSubCategoryId=92</link>
</article>
<article>
<title>Kudeta vs Enrile kinumpirma ni Jinggoy</title>
<author>Ni Malou Escudero</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Kinumpirma ni Senate Pro-tempore Jose “Jinggoy” Estrada na may mga nagtatangkang agawin ang puwesto ni Senate President Juan Ponce Enrile. Sa isang Christmas party na ibinigay ng grupo nina Enrile, Sen. Gringo Honasan at Estrada sa mga reporters ng Senado, sinabi ng huli na totoo ang mga kumakalat na tsismis na may nagbabalak i-kudeta ang Senate president. Nangako pa si Estrada kay Enrile na kahit pa may mga gustong patalsikin siya sa posis&amp;shy;yon ay hinding-hindi niya iiwanan ang huli na mahal na mahal din umano maging ng mga empleyado ng Senado. “Hindi ko ho kayo iiwan,” sabi ni Estrada. Minaliit din ni Estrada ang mga nagtatangka sa puwesto ni Enrile na wala umanong sapat na numero. Plano umanong patalsikin si Enrile sa puwesto bago simulan ang impeachment trial ni Chief Justice Renato Corona upang masiguradong kaalyado ng Malaca&amp;ntilde;ang ang magiging presiding officer. Isa sa maugong na pangalan na nais uma&amp;shy;nong pumalit kay Enrile ay si Sen. Franklin Drilon na kaalyado ni Pangulong Aquino. Samantala, ayon sa isang source, kinompronta umano ni Drilon si Enrile at kinuwestiyon ang kakayahan ni Estrada na palaging pumapalit kay Enrile sa sesyon. Sinabi ng source na mistulang minamaliit umano ni Drilon ang kakayahan ni Estrada na hindi isang abogado. Inihayag naman ni Enrile na sasamantalahin niya ang Christmas break upang sanayin si Estrada tungkol sa impeachment trial at makabisado nito ang impeachment rules.</body>
<link>http://www.philstar.com/Article.aspx?articleId=759181&amp;publicationSubCategoryId=92</link>
</article>
<article>
<title>Itatagal ng impeachment hindi pa tiyak</title>
<author>Ni Malou Escudero</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Hindi pa tiyak kung hanggang kailan&amp;nbsp;tatagal ang impeachment trial ni Chief Justice Renato Corona na inaasahang magsisimula na Enero 2012. Ayon kay Senate Pre&amp;shy;sident Juan Ponce Enrile, hindi kontrolado ng mga senator-judges ang itatagal ng paglilitis kay Corona dahil nakadepende na ito sa mga haharap na abogado. Muling tiniyak ni Enrile na uupong presiding officer sa impeachment court na magiging patas ang pagdinig kay Corona at hindi nila papayagan ang anumang dilatory tactics. Ipinaalala pa ni Enrile na dapat&amp;nbsp;mag-ingat sa gagawing impeachment trial sa Enero hindi lamang ang nasa gobyerno kundi pati na ang media dahil sigurado aniyang aaba&amp;shy;ngan ito hindi lamang ng mga Filipino kundi ng ibang mamamayan sa mundo. Tiniyak din ni Enrile na gagawa ng paraan ang Senado upang hindi maapektuhan ang legislative work ng mga senador. Nauna rito, nagkasundo ang mga senador na gawin ang kanilang sesyon tuwing umaga habang sa hapon ang impeachment trial.</body>
<link>http://www.philstar.com/Article.aspx?articleId=759182&amp;publicationSubCategoryId=92</link>
</article>
<article>
<title>P100M suhol ibinuking ni Abalos</title>
<author>Ni Danilo Garcia</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Inakusahan kahapon ng kampo ni dating Comelec Chairman Benjamin Abalos Sr. si Judge Jesus Mupas ng Pasay Regional Trial Court branch 112 na nagpadala umano ng mga emisaryo at nagtangkang manghingi ng P100 milyon para ayusin ang kaso niyang “electoral sabotage”. Dahil dito, nagsampa ng “motion to inhibit” si Atty. Brigido Dulay para kusang bitiwan ni Mupas ang paghawak ng naturang kaso dahil sa nilukuban na umano ng pagdududa ang kanyang sala. Sinabi ni Abalos na dalawang nagpakilalang emisaryo ni Mupas ang nakipagkita sa kanya sa dalawang magkahiwalay na okasyon.&amp;nbsp;Unang nakipagpulong sa kanya ang isang Atty. May Mercado sa Dusit Hotel sa Makati City na humingi ng P100 milyon. Sumunod na nakipagtagpo sa kanya sa Legend Hotel ang isang Atty. Jojo Desiderio na nanghingi naman umano ng P30 mil&amp;shy;yon.&amp;nbsp;Nakikipag-ugnayan na umano sila ngayon sa pamunuan ng dalawang hotel upang makakuha ng kopya ng CCTV (closed circuit television) footage” para patunayan na naganap ang naturang tangkang pangongotong at hiniling rin na ipa-subpoena ito ng korte upang mapabilis ang pagkuha ng naturang ebidensya. Ikinapikon naman ni Mupas ang naturang akusasyon at nagbanta na papatawan ng “contempt of court” ang panig ng mga Abalos.&amp;nbsp;Iginiit nito kay Abalos at mga abogado na magpaliwanag kung bakit hindi sila dapat na ma-contempt dahil sa naturang akusasyon. Ang pagdinig kahapon ay para sana resolbahin ang dalawang isinumiteng mosyon para sa “house arrest” at paglalagak ng piyansa ni Abalos ngunit hindi ito naresolba dahil sa naturang pagtatalo ukol sa hiling na pag-inhibit kay Mupas.</body>
<link>http://www.philstar.com/Article.aspx?articleId=759183&amp;publicationSubCategoryId=92</link>
</article>
<article>
<title>Taas singil sa tubig epektibo na sa 2012</title>
<author>Ni Angie dela Cruz</author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Epektibo ng tataas ang singil sa tubig sa susunod na taon matapos aprubahan ng Metro Manila Waterworks and Sewerage System (MWSS)&amp;nbsp;ang hinihinging water rate increase ng dalawang water concessionaires na Maynilad Waters at Manila Water. Ayon kay Manny Qui&amp;shy;zon, chief regulator ng MWSS, aabutin ng P3.91 per cubic meter na taas sa singil sa tubig&amp;nbsp;na sineserbisyuhan&amp;nbsp;ng Maynilad Waters&amp;nbsp;samantalang aabutin sa P3.92 per cubic meter ang taas sa singil sa tubig na sineserbisyuhan ng Manila Waters. Para anya sa lifeline non-sewered water consumers ng Manila Water, ang mga kumukunsumo ng 10 cubic meters kada buwan ay tataas ng P8.16 ang monthly water billing at ang kumukunsumo ng 20 cubic meters ay madaragdagan ng P31.97 ang buwanang water bill habang P65.38 ang itataas sa babayaran ng mga may konsumong 30 cubic meters kada buwan. Para sa non-sewered na lifeline consumers ng Maynilad&amp;nbsp;na may konsumong 10 cubic meters kada buwan ay tataas ang water billing ng wala pang P12.00, P24 naman para sa may kunsumong 20 cubic meters at P58 sa 30 cubic meters na konsumo sa isang buwan. Magiging epektibo ang water rate increase sa loob ng 15 araw&amp;nbsp; matapos ang publication para rito.</body>
<link>http://www.philstar.com/Article.aspx?articleId=759184&amp;publicationSubCategoryId=92</link>
</article>
<article>
<title>Laoag, Cebu wagi sa 2011 MBC Nat'l Choral Competition</title>
<author></author>
<date>
<month>December</month>
<day>17</day>
<year>2011</year>
</date>
<body>MANILA, Philippines - Nakamit ng Laoag City Children’s Choir at ng University of the Visayas Chorale ang mga kampeonato sa children’s choir at open categories ng 2011 MBC National Choral Competition na ginanap Bi&amp;shy;yernes ng gabi sa Aliw Theater. Pumangalawa sa children’s division ang Quezon City Performing Arts Foundation, pangatlo ang Koro del Pilar ng Malolos National High School at pang-apat ang Muntinlupa Science Children’s Choir. Ang Laoag City Children’s Choir ay palagiang na&amp;shy;giging finalist sa National Music Competition for Young Artists (NAMCYA) at sadyang ipinagkakapuri ng pamahalaang panlalawigan ng Ilocos Norte. Sa open category naman, ipinamalas ng mga taga-Cebu na ang UV Chorale sa ilalim ng pagkumpas ni Anna Abeleda-Piquero ang siyang pinakamagaling sa hanay ng mga sumali ngayong taon. Nakuha ng St. Louis University Glee Club ang ikalawang puwesto, pumangatlo naman ang Koro Ilustrado ng Makati at pumasok sa ikaapat ang University of San Agustin Troubadours. Ang 2011 MBC National Choral Competition ay natatanging handog ng Manila Broadcasting Company at Star City sa pakikipagtulungan ng Smart Communications, Hanabishi, M. Lhuillier, Dunkin Donuts, Angel Kremdensada, Yakult, Coca Cola, Nagaraya at Pizza Hut.</body>
<link>http://www.philstar.com/Article.aspx?articleId=759185&amp;publicationSubCategoryId=92</link>
</article>
<article>
<title>Guro karamihan sa ginagamit na drug courier - PDEA</title>
<author></author>
<date>
<month>December</month>
<day>17</day>
<year>2011</year>
</date>
<body>Karamihan sa mga na&amp;shy;giging “drug courier” ay mga Pilipinong English teachers na ginagamit umano ang kanilang kahusayan sa naturang banyagang salita upang madaling makipag-komunikasyon sa “West African Syndicate.” Ito ang ibinunyag ni PDEA Undersecretary Jose Guttierez, Jr. sa ginanap na Communication and News Exchange (CNEX) Forum sa Philippine Information Agency (PIA), base umano sa resulta ng pag-aaral na kanilang ginawa patungkol sa mga naarestong “drug courier.” Ayon kay Gutierrez, dahil may kahusayan sa pagsalita ng Ingles ang mga guro, madaling nakakaunawaan ang mga ito at nagkakasundo sa anumang transaksyon. Pinag-aaralan din umano ng mga sindikato ang ating mga paliparan bago tuluyang isagawa ang nasabing iligal na aktibidad. “Magagaling ang mga sindikato, pinag-aaralan nila ang mga airports na maluwag ang seguridad pero di sila makalusot sa seguridad sa China”, dagdag ni Gutierrez. Sa kasalukuyan, na&amp;shy;alarma ang PDEA dahil 82 Pinoy ang nakatakdang bitayin bunga ng kasong drug trafficking, 73 ay nakakulong sa China habang ang 8 ay mula sa Malaysia at ang 1 ay nasa Indonesia. Sa tala ng PDEA, 11 na lamang ang nahuling “Drug-courier” sa bansa ngayong taon. Malayo sa bilang na 160 noong 2009 at 69 noong nakaraang taon. &amp;nbsp;Ricky Tulipa</body>
<link>http://www.philstar.com/Article.aspx?articleId=759186&amp;publicationSubCategoryId=92</link>
</article>
<article>
<title>208 patay kay Sendong!</title>
<author>Ni Joy Cantos</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Umakyat na sa 208 katao at inaasahang tataas pa ang bilang ng mga nasawi habang mahigit 200 ang nawawala matapos na rumagasa ang mala-Ondoy na flashflood dulot ng bagyong Sendong na nagpalubog sa Cagayan de Oro City, Iligan City at ilang bahagi ng Zamboanga del Norte kahapon ng mada&amp;shy;ling araw. Sa press briefing sa National Disaster Risk Reduction and Management Council (NDRMCC), iniulat ni AFP Chief of Staff Lt. Gen. Jesse Dellosa kay Pangulong Aquino, na nasa 117 katao ang nasawi sa pagbaha sa Cagayan de Oro City pa lamang na karamihan ay mga bata, habang humigit kumulang naman sa 100 pa ang nawawala. Isa sa mga nasawi si RMN radio brodkaster Arnold Alnozada na siya ring Program Director ng naturang himpilan sa Iligan City na nalunod sa kasagsagan ng flashflood. Ang iba pang mga nasawi ay kinabibilangan nina Gng. Damuag, Rodrigo Sinugco at Rogelio Ramirez Jr., pawang nalunod sa Polanco, Zamboanga del Norte.&amp;nbsp;Kabilang naman sa mga nasawi sa Cagayan de Oro City sina Liza Abenido, Soledad Abejuela at Mabelyn Lapot. Sa phone interview kahapon kay Brig. Gen. Roland Amarille, Assistant Division Commander ng Army’s 1st Infantry Division at namumuno sa pagsusuperbisa sa Iligan City, nasa 91 katao ang narekober nilang bangkay habang mahigit pa sa 100 ang nawawala. Ayon kay Amarille, 50% ng mga bahay sa Brgy. Bayog ay natangay ng malakas na agos matapos ang flashflood galing sa high tide, pagbaha sa ilog at mula sa mga bundok sa lungsod ng Iligan. Inaasahan namang tataas pa ang bilang ng mga nasawi na karamihan ay mga bata habang patuloy ang search and retrieval operation sa mga apektadong lugar. Sinabi naman ni Ramos na nasa 11 barangay sa lungsod ang lumubog sa lagpas taong baha sa Iligan City at nawasak rin ang tulay na nag-uugnay sa lugar at iba pang lungsod.&amp;nbsp; Nabatid kay Ramos na bagaman nasa signal no. 2 lamang ang bagyong Sendong sa nasabing mga apektadong lugar ay mala-Ondoy ang ibinuhos nitong tubig na nagdulot ng rumaragasang flashflood dakong alas- 2:30 ng madaling araw sa kasagsagan ng mahimbing na pagtulog ng mga residente. Sa panayam naman kay AFP-Eastern Mindanao Command Spokesman Col. Leopoldo Galon, blackout at tubig ang problema ngayon sa 23 barangay sa Cagayan de Oro City gayundin sa Iligan City. Nasa mahigit 2,000 naman ang nailigtas. Samantalang karamihan rin&amp;nbsp;sa mga residente sa Iligan City ay nasa bubu&amp;shy;ngan na ng kanilang mga bahay bunga ng lagpas taong baha at nilalamig na ang mga ito lalo na ang nag-iiyakang mga bata at mga buntis na ginang na na&amp;shy;ngangailangan ng rescue, pagkain at damit. Inihayag naman ni&amp;nbsp;Iligan City Mayor Lorenz Cruz, ito ang kauna-unahang pagkakataon na binaha ng mala-Ondoy ang kanilang lungsod sa loob ng maraming taon. Nabatid na dalawa sa mga nawawala ay miyembro ng pulisya na nagpartisipa sa rescue mission sa mga apektadong residente sa Cagayan de Oro City. Nagpapatuloy naman ang search and retrieval operation ng AFP at PNP sa mga lugar na sinalanta ng flashflood.&amp;nbsp; Inutos na rin ni Pa&amp;shy;ngu&amp;shy;long Aquino sa DSWD at DILG na tulungan ang lahat ng mga naging biktima ni Sendong. Maging ang Bureau of Fire and Protection ay inatasan na rin upang magbigay ng malinis na tubig sa mga apektadong residente. Tiniyak din ng Pa&amp;shy;ngulo na patuloy ang pagpapadala ng mga relief goods sa mga naapektuhang lugar lalo na ‘yong mga walang makain. (May ulat ni Malou Escudero)</body>
<link>http://www.philstar.com/Article.aspx?articleId=759594&amp;publicationSubCategoryId=92</link>
</article>
<article>
<title>Mayor naglabas ng ari sa eroplano</title>
<author>Ni Butch Quejada</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Pinabulaanan ng alkalde ng Tagbilaran City ang reklamong sexual harassment ng isang flight crew ng eroplano ng Zest Air sa Ninoy Aquino International Airport (NAIA), kamakalawa. Kinilala ni Airport Police Intelligence and Investigation Division (APD-PIID) head Captain Alden Guy, ang mayor ng Tagbilaran City, Bohol Province na si Dan N. Lim. Isinumbong ng isang Camille Rose Diaz, flight attendant ng Zest Air at taga Paco, Manila si Lim. Ayon kay Diaz, sakay sila ng&amp;nbsp;Zest Air flight Z2-353 ga&amp;shy;ling Tagbilaran dakong alas 4:43 ng hapon kamakalawa. Nang lumapag ang eroplano sa runway ng NAIA at papunta sa old domestic airport ay tumayo at gustong magpunta sa banyo ng alkalde pero sinabihan niya ito na hindi pa puwedeng tumayo dahil ang ‘setbelt sign ay naka-on’ dahil nagta-taxi pa ang eroplano. Sabi ni Diaz, pinakiusapan niya si Mayor Lim na noon ay naka-upo sa 1C na huwag munang magtungo sa banyo dahil may sinusunod aniya silang airline safety procedures. “No passenger/s is allowed to remove seatbelt until the aircraft is properly parked,” sabi ni Diaz kay Lim. Dahil dito ay bigla umanong tumayo ang Alkalde at ibinaba daw ang zipper ng kanyang pantalon at brief at hinawakan pa umano ang ari nito. “Saan mo ako gustong umihi dito?” sabi umano ng mayor at saka umano ipinakita ang ari kay Diaz at sa mga pasahero at kasamahang crew. Agad inimpormahan ni Diaz ang mga piloto ng eroplano na sina Capt. Ronaldo Ramos at first officer Renato Pitogo tungkol sa pangyayari para humingi ng police assistance pagdating sa old terminal ng paliparan. Sa pahayag naman ni Mayor Lim, hindi niya puwedeng gawin ang ganitong klase ng kabastusan lalo na sa harapan ng kanyang mga kababayan. Sinabi ni Cpl. Eduardo Duran, case investigator, pinakiusapan daw ni Mayor Lim ang crew para siya maka-ihi dahil isa siyang diabetic at kailangan niyang umihi. May regulasyon kasing ipinatutupad ang Civil Aviation Authority of the Philippines (CAAP), ‘that no passenger/s is allowed to use lavatory or stand while the aircraft is in motion for safety measures.’ Nakatakda namang magsampa ng kasong administratibo at kriminal si Lim sa crew ng Zest Air sa Pasay City Prosecutor’s Office. &amp;nbsp;</body>
<link>http://www.philstar.com/Article.aspx?articleId=759596&amp;publicationSubCategoryId=92</link>
</article>
<article>
<title>M'ca&amp;ntilde;ang wala raw alam sa kudeta vs Enrile</title>
<author>Ni Malou Escudero</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Gaya ng inaasahan, itinanggi kahapon ng Malaca&amp;ntilde;ang na alam nito ang diumano’y planong pagpapatalsik kay Senate President Juan Ponce Enrile. Ayon kay Deputy Presidential Spokesperson Abigail Valte, maging sila ay nagulat ng mabasa ang ulat na may mga senador na nagbabalak ikudeta si Enrile upang masigurado na mahahatulan ng ‘guilty’ si Supreme Court Chief Justice Renato Corona. Ayon pa kay Valte, maganda ang “working relationship” ni Pangulong Aquino at ni Enrile kaya masasabing walang basehan ang ulat na nag-ugat naman sa pahayag ni Senator Jinggoy Estrada na may mga gustong kumuha ng puwesto ng presidente ng Senado. Sinabi pa ni Valte na wala ring kontrol ang Malaca&amp;ntilde;ang sa kung ano man ang mangyayari sa impeachment trial ni Corona dahil nakadepende na ang lahat sa mga uupong senator-judges. Pinapanatili rin naman ng Senado ang independence nito at kung magkakaroon man anya ng pagbabago sa liderato ay maituturing itong “internal” at hindi sangkot ang Palas&amp;shy;yo.</body>
<link>http://www.philstar.com/Article.aspx?articleId=759597&amp;publicationSubCategoryId=92</link>
</article>
<article>
<title>Walang label na produkto 'wag tangkilikin - DENR</title>
<author>Ni Angie dela Cruz</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Pinayuhan ni Environment Secretary Ramon Paje ang publiko laluna ang mga taong ngayon pa lamang mamimili para sa Kapaskuhan na huwag tangkilikin ang mga produktong walang label upang mapangalagaan ang kalusugan at kapaligiran. Anya, ilan sa mga bilihin na walang tamang label ay maaaring may toxic o hazardous chemicals na nakalalason sa tao at mga hayop gayundin ay nakakaapekto sa ating kapaligiran. Ang hakbang ay ginawa ni Paje dahil sa mga ulat na madami ngayon ang mga murang laruan mula China na naibebenta sa local street markets na may mataas na kontaminasyon ng lead na lubhang malaki ang epekto sa kalusugan ng mga tao. “As parents, we have to be mindful of the gifts we give to our children.&amp;nbsp; Life may be difficult, but still it is no reason to patronize toys that are cheap but dangerous to their health,” ayon Paje. Anya, bagamat mura ang mga walang label na paninda mas mainam na ‘wag itong bilhin at ipangregalo dahil hindi ito makakatulong para sa taong pagbibigyan nito. Sa ngayon anya, ang DENR ay patuloy na nakikipag-ugnayan sa Department of Trade and Industry (DTI) para makatiyak na naipatutupad ng husto ang mga guidelines ng mga produktong naititinda sa mga pamilihan.</body>
<link>http://www.philstar.com/Article.aspx?articleId=759598&amp;publicationSubCategoryId=92</link>
</article>
<article>
<title>Zero remittance ng OFWs tuloy sa Lunes</title>
<author>Ni Angie dela Cruz</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Tuloy at wala ng atrasan ang Zero Remittance day ng mga overseas Filipino workers (OFWs)&amp;nbsp;sa darating na araw ng Lunes, Disyembre 19 bilang protesta sa kawalan ng malinaw na polisiya ng administrasyong Aquino sa paglutas ng mabibigat na problema sa kanilang hanay. Ayon sa Migrante International, mahigit 20 bansa ang makikilahok sa Zero remittance day kabilang dito ang Australia, Hongkong, Japan, South Korea, Macau, New Zealand, Taiwan, Kingdom of Saudi Arabia at Qatar. Kasama din ang Libya, United Arab Emirates, Austria, Belgium, Denmark, Italy, Netherlands, Switzerland, United Kingdom, Canada at Estados Unidos. Sinabi ni Garry Martinez, spokesman ng Migrante, mahigit 1 taon na sa puwesto si Pangulong Noynoy Aquino ay wala pa ring direksiyon ang pamahalaan sa mga programa para sa mga OFWs.</body>
<link>http://www.philstar.com/Article.aspx?articleId=759600&amp;publicationSubCategoryId=92</link>
</article>
<article>
<title>Sendong palabas na</title>
<author>Ni Angie dela Cruz</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Matapos kumain ng maraming buhay at ari arian, inaasahang lalabas na ng bansa ngayong Linggo ng gabi ang bagyong Sendong. Batay sa latest monitoring ng PAGASA, ganap na alas-4 ng hapon kahapon, ang&amp;nbsp;bagyong Sendong ay namataan sa layong&amp;nbsp;220&amp;nbsp; kilometro kanluran ng Dumaguete City taglay ang lakas ng hanging 65 kilometro bawat oras malapit sa gitna at may pagbugso ng hanging hanggang 80 kilometro bawat oras. Ngayong Linggo ng umaga, inaasahang dadaan si Sendong sa Palawan at&amp;nbsp;nasa layong 300 kilometro kanluran timog kanluran ng&amp;nbsp;Puerto Princesa City ngayong hapon at sa bandang gabi ay inaasahang lalabas na ito ng bansa. Bunsod nito, nakataas pa rin ang babala ng bagyo bilang 2 sa Palawan habang signal no. 1 sa Cuyo at Coron Group of Island sa Luzon at Southern Negros sa Visayas. Sa Metro Manila, makakaranas ng maulap na kalangitan na may mga paminsan minsang pag-uulan dulot ng habagat.</body>
<link>http://www.philstar.com/Article.aspx?articleId=759602&amp;publicationSubCategoryId=92</link>
</article>
<article>
<title>Barko lumubog: 32 nailigtas</title>
<author>Ni Joy Cantos</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Nasagip ang 32 katao kabilang ang isang 2-anyos na batang lalaki at 28 tripulante&amp;nbsp;matapos na lumubog ang sinasakyan nilang barko nang balyahin ng malalakas na alon sa karagatan ng Dumaguete City, Negros Oriental nitong Sabado ng madaling araw. Bandang alas- 4 ng madaling araw nang mangyari ang paglubog ng M/V Ever Transport III sa karagatan ng nasabing lungsod. Sa ulat ng Office of Civil Defense Region 6, agad namang nagresponde ang mga elemento ng Philippine Coast Guard kasama ang mga volunteer divers matapos ang distress signal na ipinara&amp;shy;ting ng kapitan ng barko. Nabatid na noong gabi ng Biyernes ay humingi ng permiso ang kapitan ng barko na makadaong sa pantalan ng Dumaguete City matapos silang abutan ng unos sa karagatan pero tinanggihan ang mga ito kaya nasa gitna lamang ng laot ang barko. Pagsapit ng pasado alas-12 ng hatinggabi ay nagsimula ng bayuhin ng malalakas na alon ang barko at gayundin ng ihip ng hangin hanggang sa unti-unti itong pasukin ng tubig na lumubog pagsapit ng alas-4 ng umaga.</body>
<link>http://www.philstar.com/Article.aspx?articleId=759604&amp;publicationSubCategoryId=92</link>
</article>
<article>
<title>HDO vs Palparan hirit sa DOJ</title>
<author>Ni Angie dela Cruz</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Nanawagan sa Department of Justice ang non-governmental group na Karapatan para agarang magpalabas ng hold departure order laban kay retired General Jovito Palparan. Kasunod ito ng resolusyon ng DOJ na sampahan ng kasong kidnapping at serious illegal detention si Palparan dahil sa umano’y pagdukot sa UP students na sina Sherlyn Cadapan at Karen Empeno kamakailan. Ayon sa Karapatan, hindi dapat hayaan ng DOJ na makalabas ng bansa si Palparan dahil panahon na para pagbayarin ito sa mahabang listahan ng krimen ng extra judicial killings. Si Palparan ang tinaguriang berdugo ng mga aktibista noong panahon ng Arroyo administration.&amp;nbsp;&amp;nbsp;</body>
<link>http://www.philstar.com/Article.aspx?articleId=759605&amp;publicationSubCategoryId=92</link>
</article>
<article>
<title>Xmas safety campaign sisimulan</title>
<author>Ni Mer Layson</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Sisimulan na ng Department of Transportation and Communications (DOTC) sa Lunes ang kanilang Christmas safety campaign upang matiyak na magiging ligtas ang biyahe ng mga Pinoy na uuwi sa kani-kanilang lalawigan upang doon magdiwang ng panahon ng Kapaskuhan. Inatasan na ng DOTC ang iba’t ibang concerned agency upang tiyakin ang safety at convenience ng mga pasahero, bilang bahagi ng naturang kampanya na magsisimula bukas, Disyembre 19 hanggang Enero 3, na panahon nang pagbabalikan ng mga ito sa Metro Manila. Nabatid na ipinag-utos na ng DOTC ang pagpapakalat ng mga security personnel sa mga air at seaports upang matiyak na hindi makakalusot ang sinumang nagnanais na mambiktima ng mga pasahero o kaya’y nais magsamantala sa okasyon upang makapaghasik ng kaguluhan. Inaasahang sa pagpasok ng linggong ito ay marami ng mga Pinoy ang magsisimulang magsiuwian sa kani-kanilang probinsiya. Kabilang sa mga ahensiya ng pamahalaan na kalahok sa naturang safety campaign ang&amp;nbsp;Philippine Coast Guard, Manila International Airport Authority, Land Transportation Franchising and Regulatory Board, Land Transportation Office, Light Rail Transit Authority, Metro Rail Transit Authority at Philippine National Railways. &amp;nbsp;</body>
<link>http://www.philstar.com/Article.aspx?articleId=759606&amp;publicationSubCategoryId=92</link>
</article>
<article>
<title>Karapatan sa kaunlaran giit ng tribal leaders</title>
<author>Ni Rudy Andal</author>
<date>
<month>December</month>
<day>18</day>
<year>2011</year>
</date>
<body>MANILA, Philippines - Gagamitin ng mga lider ng iba’t ibang tribo sa South Cotabato ang kanilang tiyak na karapatang pantao na manawagan sa Malakanyang upang masigurong matutuloy ang panukalang Tampakan gold-copper project na magpapaunlad sa kanilang buhay. Sa talumpati sa mga lider ng mga iba’t ibang tribo mula sa South Cotabato, Davao del Sur at Sarangani, sinabi ni Koronadal City tribal council head Ben Dalimbang na may likas silang karapatan na maghangad ng nasusustenahang kaunlaran gamit ang kanilang pinagkukunan o ari-arian. “Sa pamamagitan ng Tampakan project, magkakaroon kami ng tsansa na matamo ang tunay at nasusustenahang progreso kaya gagamitin namin ang karapatang ito na isang malaking oportunidad sa amin,” ani Dalimbang na nilinaw pang matagal nang hinahangad ng mga tribo sa South Cotabato ang tunay na kaunlaran. “Mas nararapat sa amin ang higit sa bigay o tulong ng mga ahensiya ng pamahalaan, mga mis&amp;shy;yonaryo at NGOs,” dagdag ni Dalimbang. Hiniling din niya sa gobyerno na tingnan ang tunay na sitwasyon sa South Cotabato at dapat ding pakinggan ng Ma&amp;shy;lakanyang ang saloobin ng mga tribong naninirahan sa panukalang Tampakan mining project. Nilinaw din niya na pinag-aralan ng mga lider ng iba’t ibang tribo ang lahat ng opsiyon para sa kaunlaran, kabilang ang pagmimina sa Tampakan. Naging aktibo ang liderato ng South Cotabato tribal council para ipakita ang kanilang buong pagsuporta sa Tampakan mining project lalo’t pinaratangan sila ng Simbahang Katoliko sa lalawigan na tumatanggap ng suhol sa isang kompanya sa pagmimina. &amp;nbsp;</body>
<link>http://www.philstar.com/Article.aspx?articleId=759608&amp;publicationSubCategoryId=92</link>
</article>
<article>
<title>Itsa-korona!</title>
<author></author>
<date>
<month>December</month>
<day>18</day>
<year>2011</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=759763&amp;publicationSubCategoryId=92</link>
</article>
<article>
<title>600 na patay kay Sendong!</title>
<author>Nina Ludy Bermudo, Ricky Tulipat at Rudy Andal</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Hindi handa ang mga mamamayan ng Minda&amp;shy;nao na targetin ng bagyo dahil hindi umano ito typhoon prone area dahilan upang masorpesa sa pananalasa ni Sen&amp;shy;dong kung saan umabot na sa 600 ang bilang ng nasawi habang 281 ang nawawala&amp;nbsp;at tinatayang nasa 12,473&amp;nbsp; ang nasa evacuation centers. “Mindanao is not usually a typhoon prone area and residents were caught unprepared, mostly shocked by the flashfloods that swept away their belongings and source of livelihood such as crops and livestocks,” ayon kay Philippine Red Cross Chairman Richard Gordon. Kumbinasyon din umano ito ng sobrang lakas ng ulan sa loob ng ilang oras habang natutulog na ang mga tao. Nasalanta ang taniman ng pinya na hindi naman sumisipsip ng tubig at nagkataong high tide pa umano nang pa&amp;shy;nahong umatake si Sendong. Inaasahang tataas pa ang bilang ng mga nasawi bunga ng ulat na marami pa ring residente ang nawawala. Bukod sa Cagayan de Oro City, apektado rin ng bagyo ang Iligan City, Negros Oriental at iba pang lugar sa Visayas at Mindanao. Tiniyak naman ni De&amp;shy;&amp;shy;puty Presidential Spokesperson Abigail Valte na bibisitahin ni Pangulong Aquino ang mga binahang lugar subalit hindi prayoridad ngayon ng Palasyo na sisihin ang sinuman sa biglang pagbaha bunsod ng bagyong Sendong. Wika ni Valte, naka&amp;shy;pagbigay naman ng ta&amp;shy;mang warning ang PAGASA simula noong Dec. 14 subalit ng tumunog na daw ang kampana ay binalewala ng mga residente ito hanggang sa biglang lumaki ang tubig. Nagpadala na kaha&amp;shy;pon ang gobyerno ng sup&amp;shy;lay ng tubig sa Cagayan de Oro. Walang tubig ang lahat ng ba&amp;shy;rangay dahil nasira ang dalawang production wells ng Cagayan de Oro Water District (COWD). Gagamitin sa pag-airlift ng tubig ang C130. Maging ang Maynilad ay nagprisintang magbi&amp;shy;gay ng 1,500 piraso ng 500ml water bottles ha&amp;shy;bang in-offer ng Philippine Red Cross ang ka&amp;shy;nilang water bladders. Sa kabila ng nali&amp;shy;kom na P10-milyong donasyon ng Philippine Red Cross, umaapela pa sila sa mga indibidwal at korporasyon ng karagdagan pang tulong sa North Mindanao. Kabilang sa dapat big&amp;shy;yang prayoridad ang kakapusan sa pagkain at inumin kasunod ng ku&amp;shy;lambo, banig, damit at hygiene kits, kumot, school supplies, tsinelas at sapatos para sa mga kabataang mag-aaral. Isa pang mahigpit na pangangailangan doon aniya, ang sasakyan dahil karamihan sa mga nasalanta ay isolated areas&amp;shy; na dapat gamitan ng barko at eroplano. Samantala, inaasa&amp;shy;hang nakaalis na kagabi sa bansa si Sendong ma&amp;shy;tapos na mamataan ito patungong Palawan.</body>
<link>http://www.philstar.com/Article.aspx?articleId=759937&amp;publicationSubCategoryId=92</link>
</article>
<article>
<title>Party-list solon sinibak!</title>
<author>Ni Gemma Garcia</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Tinanggal ang isang party-list Congressman matapos itong alisin sa kanyang kinabibilangang organisasyon. Base sa liham na may petsang Disyembre 15 ni Ating Koop Secretary General Romeo Candazo kay House Speaker Feli&amp;shy;ciano Belmonte, ipinagbigay alam nito na napagdesisyunan ng central committee ng kanilang grupo na tanggalin si Ating Koop party List Rep. Isidro Lico. Itinalaga din bilang kapalit ni Lico si Roberto Mascarina, ikalawang no&amp;shy;minado ng organisasyon. Si Lico ay tinanggal sa partylist organization dahil sa hindi umano pag&amp;shy;sunod sa napagkasunduang term-sharing kay Mascarina at kabiguan na sumunod sa naging desisyon ng central committee na nag-aatas sa kanya na sumunod sa naturang kasunduan. Isang kopya ng “irrevocable” letter of resignation ni Lico ang iprinisinta ng organisasyon. Sa halip na sumunod sa desisyon na nilagdaan noong November 21 ng siyam sa 11 miyembro ng central committee, nagtungo umano si Lico sa Comelec para imporma&amp;shy;han ang komisyon na hindi niya kinikilala ang term sharing agreement. “Under the term sha&amp;shy;ring agreement, his acts amount to dislo&amp;shy; yalty which is a ground for expulsion from the party.&amp;nbsp;Under the party-list law, the same ground is basis for withdrawing a nominee from Congress,” ayon kay Candazo. Kasalukuyang iniim&amp;shy;bestigahan din umano si Lico ng Ombudsman dahil sa paggamit umano ng bahagi sa Ating Koop’s congressional allocation para pondohan ang pagpapa&amp;shy;gawa ng isang private resort.</body>
<link>http://www.philstar.com/Article.aspx?articleId=759939&amp;publicationSubCategoryId=92</link>
</article>
<article>
<title>Parole sa krimen vs menor de edad tatanggalin na</title>
<author>Ni Gemma Garcia</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Aalisin na ang pagbi&amp;shy;bigay ng parole sa mga indibidwal na nahatulan dahil sa mga krimen na may kinalaman sa mga menor de edad. Ito ay matapos apru&amp;shy;bahan ng Kamara sa ikatlo at pinal na pagbasa ang pagbabawal sa pagbibigay ng parole sa sinuman na nahatulan sa krimen na ginawa nito na kinasasangkutan ng bata. Layon ng&amp;nbsp;House Bill 1215 na inihain ni Camarines Sur Rep. Diosdado “Dato” Arroyo na maam&amp;shy;yendahan ang Philippine Act 4103,&amp;nbsp;na nagbibigay ng parole sa mga nahatulan ng ilang kaukulang krimen kung saan naisabatas ito noong December 5, 1933. Sa panukala, tatang&amp;shy;ga&amp;shy;lin na ang parole sa mga nahatulan ng krimen laban sa bata tulad ng “kidnapping; false imprisonment of a minor; solicitation of a minor to practice prostitution or any conduct that by its nature is a sexual offense against a minor, or production and distribution of child pornography.”</body>
<link>http://www.philstar.com/Article.aspx?articleId=759940&amp;publicationSubCategoryId=92</link>
</article>
<article>
<title>GMA lulusot kay Corona</title>
<author>Ni Butch Quejada</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Nangangamba si Sen. Franklin Drilon na walang kahihinatnan ang mga isi&amp;shy;nampang kaso laban kay dating Presidente at Pampanga Rep. Gloria Arroyo kapag si Chief Justice Renato Corona ang Punong Mahistrado. Tinukoy ng Senador na sa score na 19-0, ang lahat ng naging desis&amp;shy;yon ni Corona ay pabor sa mga kaso laban kay Mrs. Arroyo simula nang maitalaga siya ng dating Presidente sa Mataas na Hukuman noong 2002.&amp;nbsp; “Ang iskor ay 19-0. Kahit minsan hindi siya bumoto laban kay GMA,”ani Drilon sa isang pahayag. Kabilang sa mga ba&amp;shy;tayan ng kasong impeachment laban kay Corona ay ang “sobrang pagkiling” umano niya kay GMA. Ang naturang kaso ay iniharap na ng Kongreso sa Senado noong isang linggo laban sa punong mahistrado na dati na ring na&amp;shy;ging Chief Legal Counsel, Spokesman at Executive Secretary ni Mrs. Arroyo bago nagdesisyon ang huli na italaga siya sa SC. Ipinatawag na rin ng Department of Justice (DOJ) si Mrs. Cristina Corona, asawa ni CJ Corona, upang magpaliwanag sa bintang na pagwawaldas ng pondo noong ito pa ang namumuno sa John Hay Management Corp. (JHMC), operator ng Camp John Hay sa Baguio City. Sa rekord, mas nauna pa umanong nagkapuwesto sa gobyernong Arroyo si Mrs. Corona matapos ang ‘EDSA Dos’ na nagpatalsik kay dating Pang. Joseph ‘Erap’ Estrada noong 2001. Si Mrs. Corona ay na&amp;shy;puwesto sa JHMC noong Mayo 19, 2001, tatlong buwan matapos matanggal si Erap at bumaba lang sa puwesto noong Hulyo 10, 2010, dalawang buwan matapos masungkit ng kanyang asawa ang posisyon bilang pinakamataas na opisyal ng SC. Batay pa rin sa rekord at reklamong inihain ni Frank Daytec, dating ope&amp;shy;rations manager ng JHMC, maraming pagkakataon na ginamit umano ni Mrs. Corona ang pondo ng korporasyon upang tustusan ang bakasyon nilang mag-asawa sa Baguio Country Club (BCC). Ayon pa rin sa mga kritiko, kahit noon pang 2002, sa kanyang pagkatalaga sa SC, ay hindi pinayuhan ni Corona ang kanyang misis na umalis na sa Camp John Hay sa isyu ng “conflict of inte&amp;shy;rest.” Ang ‘conjugal partnership’ ng mga Corona upang abusuhin ang kanilang mga posisyon sa gobyerno ni GMA ay isa rin sa mga reklamong kinakaharap ni CJ Corona sa kanyang impeachment sa Senado.</body>
<link>http://www.philstar.com/Article.aspx?articleId=759942&amp;publicationSubCategoryId=92</link>
</article>
<article>
<title>Mag-utol na Tiangco namigay ng bahay</title>
<author>Ni Butch Quejada</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - May 16 na pamil&amp;shy;yang Navoteno ang pinamaskuhan nina Navotas City Congressman Tobias “Toby” Tiangco at Mayor John Reynald Tiangco nang mapagkalooban sila ng pabahay sa Tanza Socialized Housing&amp;shy; Site sa Barangay Tanza, Navotas City kahapon. Ang proyektong pabahay na merong lawak na 8.4km at tinatayuan ng 1,200 row houses ay naunang konsepto ni Rep. Tiangco noong siya pa ang alkalde ng lunsod noong 2003. Dating fish pond ang lote na ginawang isang class subdivision para magsilbing modelong ko&amp;shy;munidad sa lunsod. Ipi&amp;shy;nagpatuloy naman ni Mayor John Rey Tiangco ang misyon ng kanyang kapatid nang siya ang manungkulan sa puwesto noong 2010 at nagpatulong sa mga pampubliko at pribadong ahensiya. Tumulong sa pagpapatayo ng 500 bahay sa Tanza Socialized Housing Site ang Habitat for Humanity, isang non-profit organization na nagtatayo ng mga bahay para sa mahihirap na Pilipino. Inaasahang mahigit pang 120 bahay ang mabubuo sa Mayo 2012. Kabilang sa nabigyan ng pabahay si Nestor F. Ferma, isang dating “batilyo” sa Navotas Fishport at anim na taong tumira sa isang kariton kasama ng kanyang mga kapatid makaraang masunog ang kanilang bahay noong 2005.</body>
<link>http://www.philstar.com/Article.aspx?articleId=759943&amp;publicationSubCategoryId=92</link>
</article>
<article>
<title>Dahil ayaw mag-wangwang, seguridad ni PNoy peligroso</title>
<author>Ni Butch Quejada</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Dahil sa hindi pagga&amp;shy;mit ng wangwang ay nalalagay umano sa peligro ang seguridad ni Pangulong Aquino. Dahil dito, iminungkahi ni Western Samar Rep. Mel Senen Sarmiento na dapat siguruhin at bigyan ng ibayong proteksyon ang Pangulo sa harap na rin ng pakikipagsabayan ng mga terorista at iba pang masasamang ele&amp;shy;mento sa pagbabago ng mga pamamaraan ng pag-atake. Wika ni Rep. Sarmiento, ang isang tulad ni Presidente Aquino na tumitigil sa mga stop light at walang wangwang sa kanyang biyahe ay higit na kailangang gumamit ng mas makabagong pre&amp;shy;sidential fleet. “Our aging presidential fleet was only designed to be bullet proof. But with the current modus operandi of terrorists using IEDs (improvised explosive devices), I be&amp;shy;lieve our presidential fleet cannot fully protect the passengers inside it,” sabi ni Sarmiento. Ayon kay Sarmiento, maaring may magsamantala sa mainit&amp;nbsp; nga&amp;shy;yong bangayan sa pa&amp;shy;gi&amp;shy;tan nina Aquino at Supreme Court Chief Justice Renato Corona, na kasabay pa ng pagsusulong na mapanagot si dating Pa&amp;shy;ngulong Gloria Arroyo. Malabong magka-interes sina Corona at Ginang Arroyo na&amp;nbsp; saktan ang Pangulo, subalit ma&amp;shy;aaring kumilos ang ibang grupo na walang ibang hangad kundi manggulo at wasakin ang demokrasya ng bansa. Binanggit ni Sarmiento na huling na-upgrade ang presidential fleet nuon pang panahon ni dating Pangulong Fidel Ramos kung kaya’t hindi na mapagkakatiwalaan ang mekanikal at elektrikal na sistema nito.</body>
<link>http://www.philstar.com/Article.aspx?articleId=759945&amp;publicationSubCategoryId=92</link>
</article>
<article>
<title>Phl wagi sa Guinness 'biggest exchange gift'</title>
<author>Ni Ellen Fernando</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Muling nailagay sa talaan ng Guinness World Records ang Pilipinas matapos na makopo nito ang pinakamataas na bilang ng mga partisipante mula sa mga overseas Filipino workers at kanilang mga pamilya sa isinagawang “biggest exchange gift” sa Rizal Memorial Sports Stadium kahapon ng hapon. Dakong ala-1 ng hapon nang simulan ang&amp;nbsp;magkakahiwalay na event o gift giving activities sa 11 pang venue sa Metro Manila, Cebu at Davao. Ang Globe Telecom ang boluntaryong nangasiwa sa pocket gift-giving activities sa nasabing mga hiwalay na lugar. Kasabay din ito sa isinagawang exchange gifts ng mga OFWs sa Hong Kong na may 1,100 participants at mahigit 300 sa Taiwan. Ang biggest exchange gift ay inorganisa ng Overseas Workers Welfare Administration (OWWA) sa pamumuno ni Administrator Carmelita Dimzon na sinaksihan ng mga kinatawan ng Guinness. Alas-3:30 ng hapon nang sabay-sabay na nagpalitan ng regalo ang mga kalahok sa Rizal Stadium at 11 pang lugar sa bansa. Alas-5 ng hapon nang pormal na ianunsyo ni Guinness World Records adjudicator Jack Brockbank na nakapagtala ang Pilipinas ng 4,385 na nakiisa sa exchange gifts na malaki ang agwat sa bansang United Kingdom na huling nagtala lamang ng 1,562 participants sa kanilang ginawang “Secret Santa” na inorganisa ng UK-based tv network ITV noong Disyembre 5, 2011. Ayon kay Dimzon, malaki ang naiambag ng mga OFWs at kani-kanilang pamilya upang makuha ng Pilipinas ang rekord bilang ‘biggest exchange gifts”&amp;nbsp;sa buong mundo. &amp;nbsp;</body>
<link>http://www.philstar.com/Article.aspx?articleId=759947&amp;publicationSubCategoryId=92</link>
</article>
<article>
<title>Pabor sa K-12 ng DepEd dumarami na</title>
<author>Ni Mer Layson</author>
<date>
<month>December</month>
<day>19</day>
<year>2011</year>
</date>
<body>MANILA, Philippines - Inihayag ng pamunuan ng Department of Education (DepEd) na patuloy na dumarami ang bilang ng mga Pinoy na pumapabor sa isinusulong na K to 12 program ng gobyerno. Ayon kay Education Secretary Armin Luistro, nasa 63 percent na ang pabor sa nabanggit na programa base na rin sa resulta ng isinagawang survey ng DepEd. Sinabi ng kalihim, uma&amp;shy; asa sila sa DepEd na ma&amp;shy;tatanggap din ng iba nating kababayan ang K-12 program sa sandaling maipaliwanag sa kanila ang magandang layunin nito. Aniya, sa nakalipas na pre-summit conference sa Cebu, Davao at Baguio City ay agad nilang nakuha ang damdamin, pananaw, kaisipan at maging rekomendasyon ng lahat na sektor mula sa estudyante, magulang, civil society, local gov&amp;shy;ernment units at iba pang institution na kumakatig sa programa. Sinabi ni Luistro, isa sa layunin ng K-12 program ay malinang o mapanday ang academic at skills ng mga estudyante kung saan maaring makapasok agad ng trabaho o kaya’y maka&amp;shy;pagnegosyo sa oras na makapagtapos ng pag-aaral. Layunin din ng progra&amp;shy;ma na maresolba ang job mismatch o kuwalipikasyon na kakailanganin ng iba’t ibang kumpanya at makasunod sa itinakdang international standards.</body>
<link>http://www.philstar.com/Article.aspx?articleId=759950&amp;publicationSubCategoryId=92</link>
</article>
<article>
<title>P1-M kada solon tulong sa Mindanao</title>
<author>Nina Butch Quejada, Marilou Escudero AT Joy Cantos</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Inaprubahan kaagad ang house resolution na inihain ni House Speaker Feliciano Belmonte Jr. para maglaan ng tig-P1 million ang bawat kongresista mula sa kanilang ‘Priority Development Assistance Fund’ (PDAF) para makatulong sa mga sinirang imprastraktura ng bagyong Sendong bukod dito ay magbibigay ng hindi bababa sa P20,000 mula sa kanilang suweldo ang mga kongresista para itulong sa mga pamilya na naapektuhan ng nasabing bagyo. Pinangunahan nina Belmonte House committee on accounts chairman Bem Noel at House committee on national defense chairman Rodolfo Biazon ang paghahain ng House Resolution 2017 para sa pagtulong ng Kamara sa mga biktima. Ang P20,000 ay ibabawas sa suweldo ng bawat kongresista sa Enero ng susunod na taon. “The situation needs an immediate national response. We have decided to give our all-out efforts, not just as an institution but as individuals,” sabi ni Belmonte.“The P1 million out of their PDAF is voluntary. I expect a lot of them to do it. I am very hopeful,” ani Belmonte. Samantala, isinusulong naman ni Sen. Manny Villar sa Senado na patawan ng P10,000 multa at pagka&amp;shy;kabilanggo ang mga taong magsasamantala sa biktima ng kalamidad. Sa Senate Bill No. 1306 o “Protection From Price Gouging Against Disaster Victims Act” na inihain ni Sen. Villar, iginiit &amp;nbsp;nito na dapat &amp;nbsp;mapatawan ng &amp;nbsp;parusa ang &amp;nbsp;mga taong nagsasamantala sa mga apek&amp;shy;tadong lugar katulad ng Bagyong Sendong. Kasama sa mga pro&amp;shy;dukto at serbisyong pina&amp;shy;rerendahan ni Villar ang presyo ng pagkain, tubig, yelo, kemikal, building supply, tool at produktong petrolyo. Kabilang din sa mga hindi maaaring basta-basta na lamang itataas ang pres&amp;shy;yo ng serbisyo para sa pagpapagawa ng bahay, pagkumpuni ng bahay, ang pagpapalinis ng debris at maging &amp;nbsp;funeral service sa mga namatayan. Umapela naman si Sen. Ramon “Bong” Revilla Jr., sa kanyang mga kasamahan sa Senado na tumulong sa mga kababa&amp;shy;yang sinalanta ng kalamidad sa Northern Mindanao. Aabot sa 400 -500 mga kabaong ang ililipad ng eroplano ng Philippine Air Force (PAF) patungong Cagayan de Oro City at Iligan City na nagtamo ng pinakamalaking bilang ng mga biktima sa kabuuang 823 nasawi sa delubyo ng pananalasa ng bagyong Sendong. Sinabi ni AFP Public Affairs Office (AFP-PAO) Chief Col. Arnulfo Marcelo Burgos Jr., ito’y sa dahilang nagkakaubusan na ng mga kabaong sa mga punerarya sa nasabing lungsod. Nabatid na sa kabuuang 823 biktima ng bagyong Sendong, 754 dito ay mula sa Iligan City at Cagayan de Oro City. Sa Cagayan de Oro ay nasa 475 na ang narekober na bangkay habang 279 naman sa Iligan City. Nakatakdang bisitahin naman ni Pangulong Benigno Aquino III ang Cagayan de Oro City, Iligan City gayundin ang Dumaguete City sa araw na ito upang personal na makita ang lawak ng pinsalang ginawa ni bagyong Sendong at personal ding makita ang ginagawang relief operations. (May dagdag na ulat ni Rudy Andal)</body>
<link>http://www.philstar.com/Article.aspx?articleId=760274&amp;publicationSubCategoryId=92</link>
</article>
<article>
<title>DOH tutol sa mass burial</title>
<author></author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Tutol &amp;nbsp;ang Department of Health (DOH) sa plano ng lokal na pamahalaan ng Iligan City na pagsasagawa ng ‘mass burial’ sa mga labi ng mga biktima ng bagyong Sendong. Ayon kay Health Assistant Secretary Dr. Eric Tayag, director ng National Epidemiology Center (NEC), hindi ‘advisable’ ang naturang plano. Aniya, ang marapat ay tiyaking maayos ang pagkakalibing ng mga bangkay. Payo pa ni Tayag, dapat bigyan ng pagkakataon ng lokal na pamahalaan ng Iligan City ang mga residente na kunin ang labi ng kanilang mga kamag-anakan at mabigyan sila ng maayos na libing. Nauna rito, inihayag ni Iligan City Mayor Lawrence Cruz na magsasagawa sila ng mass grave para ilibing ang mga bangkay na nabubulok na at hindi pa kinukuha ng mga kamag-anak, sa pa&amp;shy;ngambang magdulot ito ng panganib sa kalusugan ng mga residente. Samantala, nanawagan si dating Pangulo at ngayon ay Pampanga Rep. Gloria Macapagal Arroyo sa taong bayan na tulungan ang mga nasalanta ng bagyong Sendong. Sa isang sulat kamay na press statement ni Macapagal na ipinadala sa kongreso, hinimok nito ang taong bayan na magdasal ng mataimtim para sa mga nasalanta ng bagyo. Nakatakdang kilalanin naman ng 15-man team ng National Bureau of Investigation ang mga bangkay ng biktima ng Sendong. (Butch Quejada/Doris Franche)</body>
<link>http://www.philstar.com/Article.aspx?articleId=760275&amp;publicationSubCategoryId=92</link>
</article>
<article>
<title>Palparan napigilan sa 'pagtakas'</title>
<author>Nila Rudy Andal at Butch Quejada</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Tinangka umano nga&amp;shy;yong umaga ni retired M/Gen. Jovito Palparan na umalis ng bansa, sa gitna ng kinakaharap nitong kaso ng kidnapping at serious illegal detention, ayon kay Presidential Communications Sec. Ricky Carandang. Inihayag ni Sec. Carandang, na lulan na ng SeaAir sa Diosdado Macapagal International Airport ang kontrobersiyal na former military official nang ipag-utos ng mga immigration officers ang paglabas nito sa eroplano. Bagama’t napaso na ang watchlist order laban kay Palparan, subalit wala pa umanong natatanggap na direktiba ang Bureau of Immigration na ito ay binabawi. Si Palparan ay kinasuhan ng DoJ kaugnay sa pagdukot sa dalawang University of the Philippines students na sina Sherlyn Cadapan at Karen Empeno noong 2006. Noong nakaraang linggo, hiniling ng isang human rights group sa Department of Justice na mapasailalim sa hold departure order si Palparan. Iginiit ng grupong Ka&amp;shy;rapatan na dapat madagdagan ng HDO ang dating military official para matiyak na hindi ito makatakas. Samantala, nais naman nina Bayan Muna Reps. Teddy Casi&amp;ntilde;o at Neri Colmenares, na maglabas ang korte ng ‘warrant of arrest’ laban kay dating&amp;nbsp;Maj. Gen. Jovito Palparan, tinaguriang ‘Berdugo’ at iba pang mga kasamahan nito sa iba’t ibang mga kasong kinakaharap nila dahil muntik nang takasan ng una ang mga pamilya ng biktima na inaagrabiyado ng una. Nagpapasalamat sina Casi&amp;ntilde;o at Colmenares sa mabilis na aksyong ginawa ng mga tauhan ng Bureau of Immigration sa pagpigil kay Palparan sa gagawin umanong pagtakas nito sakay ng eroplanong&amp;nbsp;&amp;nbsp; SeaAir flight DG 7792 papuntang Singapore.</body>
<link>http://www.philstar.com/Article.aspx?articleId=760276&amp;publicationSubCategoryId=92</link>
</article>
<article>
<title>Karapatan ng IPs masusubok sa Tampakan copper-gold project</title>
<author>Ni Rudy Andal</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Kinondena ng kinatawan ng indigenous peoples’ (IPs) sa Sarangani Provincial Council ang patuloy na pagturing sa kanila na walang halaga o katuturan sa mga isyung direktang nakakaapekto sa kanilang kinabukasan. Ayon kay Fred Basino, isang malaking pagsubok para sa kanila ang panu&amp;shy;kalang Tampakan Cop&amp;shy;per-Gold&amp;nbsp;project dahil pi&amp;shy;nagkalooban sila ng ka&amp;shy;rapatan para sa pang-ekonomiko at panlipunang pag-unlad, karapatan sa ancestral domain o dominanyong minana sa mga ninuno at karapatang itakda ang sariling pamamahala. Ngunit iginiit ni Basino na may ibang batas na nagmamaliit sa kanilang mga karapatan. Nilinaw ni Basino na mahalaga sa komunidad ng mga tribo na mabatid ang kanilang mga karapatan para matigil ang patuloy na pagturing sa kanilang mga katutubo na walang halaga at idinagdag na dapat laging may kinatawan ang mga IPs sa bawat usapan o forum. Ani Basino, nang ku&amp;shy;mandidato si South Co&amp;shy;tabato Governor Arthur Pingoy ay nangako itong magtatalaga ng kinatawan ng IPs sa South Cotabato provincial council ngunit hanggang ngayon ay wala itong katuparan. Nilinaw niya na su&amp;shy;portado ng South Cotabato Provincial Council ang Tampakan project at buo rin ang suporta ng komunidad ng iba’t ibang tribo ng Sarangani sa naturang proyekto. Idinagdag niya na dapat magkaroon ng tunay na pagtutulungan ang lahat ng sektor para maisagawa nang wasto at sumusunod sa umiiral na batas at regulasyon ang Tampakan project.</body>
<link>http://www.philstar.com/Article.aspx?articleId=760277&amp;publicationSubCategoryId=92</link>
</article>
<article>
<title>Pagpapatigil ng impeachment vs. Corona inihain</title>
<author>Ni Doris Franche</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Naghain ng petisyon sa Korte Suprema ang grupo ng mga abogado &amp;nbsp;upang pigilan ang&amp;nbsp; Senado na isagawa ang&amp;nbsp; impeachment trial laban kay Supreme Court Chief Justice Renato Corona. Sa 15-petition, pinangunahan ni&amp;nbsp;Atty. Vladimir Cabigao ang paghahain sa&amp;nbsp;SC ng&amp;nbsp;petisyon na humihiling na mag-isyu ng temporary restraining order at writ of prohibitory injunction laban sa Senate bilang &amp;nbsp;impeachment court. Ayon kay Cabigao,&amp;nbsp;isang grave abuse of discretion &amp;nbsp;ang ginawa ng Kongreso matapos na madaliin ang&amp;nbsp; impeachment case laban kay Corona. Paliwanag ni&amp;nbsp;Cabigao, karamihan sa mga mambabatas ay pumirma lamang bagama’t hindi pa nababasa&amp;nbsp; ang complaint. Haharap si Corona sa impeachment court sa Ene&amp;shy;ro matapos na 188 na mambabatas ang&amp;nbsp;lumagda sa impeachment complaint kabilang na ang&amp;nbsp;paglalabas nito&amp;nbsp;ng kanyang statement of assets and liabilities at pagpabor sa kay Gloria Macapagal-Arroyo-related cases.</body>
<link>http://www.philstar.com/Article.aspx?articleId=760278&amp;publicationSubCategoryId=92</link>
</article>
<article>
<title>Tulong ng DSWD 'kakarampot'</title>
<author>Nila Butch Quejada at Angie dela Cruz</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Ito ang naging reaksiyon ng isang pederasyon ng 60 non-government organizations kahapon sa napabalitang P1.5 million lamang na tulong na ipinalabas ng Department of Social Welfare and Development&amp;nbsp; (DSWD) para sa mga nasalanta at pamilyang namatayan sanhi ng bagyo sa Cagayan de Oro City. “Humigit-kumulang sa 600 katao ang kumpirmadong namatay. Mayroon pang 800 ang iniulat na nawawala at ilampung libo pa ang nasa mga evacuation centers. Saan makakarating ang P1.5 million?” pagbibigay-diin ng Balikatan People’s Alliance. Pinuna ni Balikatan Chairman Louie Balbago na ang mga namatay at nawawala pa lamang ay mahigit 1,000 na. “Hati-hatiin mo man ang P1.5 milyon sa mga pamilya o naulila ng mga ito, aabot lamang sa mahigit P1,000 bawat isa. Ano iyon, limos? Paano na ang mga nasa evacuation centers?” ayon kay Balbago. Pinapurihan ng Balikatan ang mga ahensiya ng gobyerno na tumutulong sa mga biktima ng bagyong Sendong tulad ng Philippine National Red Cross (PNRC). Samantala, patuloy ang pagkakaloob ng DSWD ng ayuda sa mga nabiktima ng bagyong Sendong sa Mindanao, Visayas at ibang residente na nakatira sa timog Luzon. Ang DSWD ay naglaan na ng P10.17 milyong &amp;nbsp;standby funds at P57.69 milyong halaga ng &amp;nbsp;relief supplies para sa mga residenteng nabiktima ni Sendong.</body>
<link>http://www.philstar.com/Article.aspx?articleId=760279&amp;publicationSubCategoryId=92</link>
</article>
<article>
<title>Makiramay na lang tayo sa biktima ng Sendong - Batocabe</title>
<author>Ni Gemma Garcia</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Ipinagpaliban na lamang ng ilang kongresista ang magarbong Christmas party bilang pakikisimpatiya sa mga daan-daang biktima ng bagyong Sendong sa mga lalawigan ng Cagayan de Oro at Iligan City. Ayon kay Ako Bicol party list Rep. Rodel Bato&amp;shy;cabe, sa halip na mag-Christmas party para sa kanilang mga kaibigang supporters at coordinators ay magbibigay na lamang sila ng donasyon na nagkakahalaga ng P250,000. Sabi ni Batocabe, hindi nila kayang magsaya at magdiwang habang mayroon silang mga kababayan na nagdurusa at naghihirap dahil sa pananalanta ng naturang bagyo dahil naranasan din umano nila ito noong sinalanta ang buong lalawigan ng Bicol ni Bagyong Reming noong Disyembre 2006. Nanawagan din si Batocabe at Alagad Party list Rep. Rodante Marcoleta na ipagpaliban muna ang Christmas party at anumang uri ng pagsasaya ngayong nalalapit na Kapaskuhan at sa halip ay tulungan na muna ang mga kababayan sa Min&amp;shy;danao na lubhang nasalanta ng bagyong Sendong.</body>
<link>http://www.philstar.com/Article.aspx?articleId=760280&amp;publicationSubCategoryId=92</link>
</article>
<article>
<title>CPP nagdeklara naman ng 4-day ceasefire</title>
<author>Ni Joy Cantos</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Nagdeklara na kahapon ng apat na araw na tigil putukan ang Communist Party of the Philippines (CPP) sa lahat ng command at units ng New People’s Army (NPA) kaugnay ng pagbibigay diwa sa pagdiriwang ng Kapaskuhan. Sa ipinalabas na kalatas kahapon ng Central Committee ng CPP, ang tigil putukan ay oobserbahan mula hatinggabi ng Disyembre 24&amp;nbsp;hanggang alas-11:59 ng gabi sa&amp;nbsp;Disyembre 26. Gayundin mula alas-12 ng hatinggabi ng Disyembre 31 at tatagal ng hanggang alas-11:59 ng gabi hanggang Enero 2 , 2012. Unang nagdeklara ng 18 araw na tigil putukan ang pamahalaan mula Disyembre 16&amp;nbsp; ng taong ito hanggang Enero 2 ng susunod ring taon. Sa kautusang ibinaba ng CPP, pinagbawalan nito ang lahat ng commands at units ng NPA na maglunsad ng opensiba laban sa tropa ng AFP, PNP at paramilitary forces ng pamahalaan tulad ng mga CAFGU. Idinagdag pa ng CPP na sa pamamagitan ng ceasefire ay makababa sa kapatagan ang kanilang puwersa.</body>
<link>http://www.philstar.com/Article.aspx?articleId=760281&amp;publicationSubCategoryId=92</link>
</article>
<article>
<title>47-anyos sinaksak ng 15-anyos</title>
<author>Ni Joy Cantos</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Dahil sa malakas na suntok sa dibdib, gumanti at pinagsasaksak ng isang&amp;nbsp; 15-anyos na binatilyo ang nakaaway na 47-anyos na mister sa Sitio Bliss, Barangay Labangon, Cebu City, Cebu kama&amp;shy;kalawa ng gabi. Ang suspek na itinago sa pangalang Archie,&amp;nbsp;3rd year high school student habang isinugod naman sa Cebu City Medical Center &amp;nbsp;ang biktimang si Arcadio Masucol, nagtamo ng mga saksak sa likurang bahagi ng ka&amp;shy;tawan. Sa ulat ng pulisya, habang nag-iinuman ang biktima at mga kabar&amp;shy;kada nito, napadaan ang bina&amp;shy;tilyo. Dahil sa kalasingan ng biktima ay napagtripang suntukin ito ng malakas sa dibdib kaya napalupasay. Gayun pa man, umuwi ang binatilyo at kumuha ng matalim na kutsilyo na itinarak nito sa senglot na suspek. Isinuko naman ng ama sa mga opisyal ng ba&amp;shy;rangay ang suspek kung saan dinala ito sa himpilan ng pulisya bago dalhin sa lokal na tanggapan ng Department of Social Welfare and Development (DSWD).</body>
<link>http://www.philstar.com/Article.aspx?articleId=760342&amp;publicationSubCategoryId=92</link>
</article>
<article>
<title>1 patay, 7 sugatan sa road mishap</title>
<author>Ni Joy Cantos</author>
<date>
<month>December</month>
<day>20</day>
<year>2011</year>
</date>
<body>MANILA, Philippines - Kamatayan sa Kapas&amp;shy;kuhan ang sumalubong sa isang 43-anyos na misis habang pitong iba pa ang nasugatan sa karambola ng tatlong sasakyan sa national highway sa Sitio Tacan, Brgy. Ibo sa Lapu-Lapu City, Cebu kama&amp;shy;kalawa ng gabi. Dead-on-the-spot sa insidente ang biktimang si Venciolita Maglasang na lulan ng pampasaherong jeepney na bumaligtad nang salpukin ng taxi at&amp;nbsp; Toyota Innova. Sa ulat ng pulisya, lima sa mga nasugatan ay pasahero ng jeepney na sina John Louie Cellon, 19; Ralph John Docusin, 20; Roy Jessie Trepacios, 19; Jerwin Maglasang, 7; at si Novemae Maglasang, 9 at ang driver na si Lantie Lagangga, 31, pawang isinugod sa Lapu-Lapu City District Hospital. Sugatan din ang driver ng Innova na si Angelito Labor, 44, ng Sitio Angasil. Lumilitaw&amp;shy; na bumabag&amp;shy;tas sa kahabaan ng Mactan Export Zone sa Brgy. Buaya ang taxi cab nang mag-overtake ito sa sasakyan kung saan nasalpok ang ka&amp;shy;salubong na jeepney. Bumangga rin sa paparating na Innova&amp;shy; ang jeepney. Sa nasabing insi&amp;shy;dente ay tumakas naman ang driver ng taxi na kasalukuyang pinaghaha&amp;shy;nap ng pulisya.</body>
<link>http://www.philstar.com/Article.aspx?articleId=760343&amp;publicationSubCategoryId=92</link>
</article>
<article>
<title>Nat'l calamity dineklara</title>
<author>Ni Rudy Andal</author>
<date>
<month>December</month>
<day>21</day>
<year>2011</year>
</date>
<body>CAGAYAN DE ORO CITY, Philippines - Idineklara ni Pa&amp;shy;ngulong Aquino ang state of national calamity dahil sa resulta ng bagyong Sendong. Sa kanyang pagbisita sa lungsod na ito at Iligan City kasama ang kanyang Gabinete at si House Speaker Feliciano Belmonte Jr., sinabi ng Pa&amp;shy;ngulo na sa pagdedeklara niya ng national calamity ay magagamit na rin ang iba pang resources ng gobyerno gayundin ang mga inaalok na loans ng Asian Development Bank (ADB) at World Bank (WB). Ayon sa Pangulo, gagamitin na rin ng gobyerno ang P1.17 bilyong calamity fund upang tustusan ang mga pangangailangan ng mga biktima ng bagyo hindi lamang sa naapektuhan nito sa Cagayan de Oro, Iligan at Bukidnon kundi maging sa Dumaguete City, Iloilo hanggang sa Ilocos Norte. Aniya, aabot na sa mahigit 1,000 katao ang nasawi&amp;nbsp;na inaasahang tataas pa dahil daan-daan pang katao ang nawawala. Iginiit naman ng Pa&amp;shy;ngulo na Disyembre 13 pa lamang ay nagbigay na ng ‘warning’ ang PAGASA hinggil sa bagyong Sendong pero bumuo pa rin siya ng fact-finding team na binubuo ng DILG, DENR, DSWD, DND upang alamin kung saan nagkulang ang gobyerno sa pagtugon dito upang maitama para hindi na maulit ang pangyaya&amp;shy;ring ito. Inatasan din niya si ARMM officer-in-charge Mujiv Hataman na ipatupad ang total log ban sa mga national forest matapos matuklasan na ang mga pinutol na kahoy ng illegal loggers ang rumagasa sa mga kabahayan sa Iligan City. Tinukoy din nito ang illegal logging sa mga kabundukan gayundin ang pagputol ng punong kahoy sa mga bundok para palitan ng pinya at niyog. Iniutos din ng Pangulo ang paglilipat sa mga residente na nakatira sa tabing-ilog at mga mapanganib na lugar. Naniniwala naman si National Disaster Risk Reduction Management Council (NDRRMC) executive director Benito Ramos na mauulit ang nangyaring trahedya sa Cagayan de Oro at Iligan City kung hindi matitigil ang logging at mining operations sa mga kabundukan. Sinabi ni Ramos na paulit-ulit na mangyayari ang idinulot ni Sendong kung walang ‘political will’ ang mga local officials upang tuluyang ipahinto ang logging at pagmimina sa kani-kanilang mga lugar.</body>
<link>http://www.philstar.com/Article.aspx?articleId=760601&amp;publicationSubCategoryId=92</link>
</article>
<article>
<title>Sendong pinakamapaminsalang bagyo</title>
<author>Ni Joy Cantos</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Itinuturing ng mga disaster officials na pinakamalupit si Sendong sa mga bagyong&amp;nbsp;tumama sa buong mundo sa pagtatapos ng taong 2011. Ito’y bunsod na rin ng halos mahigit na sa 1,000 katao ang nasawi&amp;nbsp; na inaasahang tataas pa dahil daan-daan pang katao ang nawawala. Ayon kay National Disaster Risk Reduction Management Council (NDRRMC), kung ikokonsidera ang napakaraming bilang ng mga nasawi sa delubyo ng hagupit ni Sendong ay ito ang pinakagrabeng bagyo na nanalasa hindi lamang sa Pilipinas kundi maging sa buong mundo. Sa patuloy na search and retrieval operation nitong Martes, umabot na sa 998 ang namatay&amp;nbsp;habang daan-daan pa ang nawawala kung saan pumalo na sa 406 sa Iligan City at 555 naman sa Cagayan de Oro City na grabeng sinalanta ng&amp;nbsp; naturang bagyo. Sa tala, aabot sa 1,000 katao ang nasawi ng bagyuhin ang Brazil noong Enero habang 657 ang namatay sa flashfloods sa Thailand mula Hunyo hanggang Nobyembre 2011. Nabatid na ang bag&amp;shy;yong Sendong ang pinakamapinsalang bagyo na tumama sa Mindanao simula noong 1980. Maging si Dir. Benito Ramos ng National Disaster Risk Reduction and Management Council (NDRRMC) ay hindi makapaniwala na ganito karami ang mga nasawi sa pana&amp;shy;nalasa ng isang bagyo.</body>
<link>http://www.philstar.com/Article.aspx?articleId=760602&amp;publicationSubCategoryId=92</link>
</article>
<article>
<title>Biktima ni Sendong isama rin sa CCT - solon</title>
<author>Ni Butch Quejada</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Dapat isama&amp;nbsp;sa P40 bilyong Conditional Cash Transfer program ang mga biktima ng bagyong Sen&amp;shy;dong na nangangailangan ng long-term na tulong para makabalik sa normal ang buhay ng mga ito. “The best way to help victims get back on their feet is not through the one-time hand out of a bag of groceries but sustained assistance like what the CCT&amp;nbsp;can offer,” sabi ni Aurora Rep. Sonny Angara. Ayon kay&amp;nbsp;Angara, ka&amp;shy;yang tanggapin ng P49.4 bilyong budget ng Department of Social Welfare and Development ang maidaragdag na tutulu&amp;shy;ngan sa listahan nito. Bukod sa P39.4 bil&amp;shy;yong 4Ps, ang mga mga biktima ng bagyo ay maaari rin umanong matulungan ng DSWD sa Supplementary Feeding Program (P2.9 bilyon), at Social Pension for Indigent Filipino Senior Citizens (P1.3 bilyon). Ngayong taon ang mga tinutulungan ng 4Ps ay 2.3 milyong pamilya at sa susunod na taon ay iaakyat ito sa P3 milyon. Samantala, umapela si Caloocan City Mayor at League of Cities of the Philippines Chairman Enrico “Recom” Echiverri sa LCP na magbigay din ng tig-P1 milyong&amp;nbsp;tulong sa mga probinsiya sa Mindanao at Kabisayaan na nasalanta ng bagyong Sendong. Nagbigay ng P1 mil&amp;shy;yon si Mayor Echiverri bilang tulong galing sa pamahalaang lungsod ng Caloocan na kanyang hahatiin sa Cagayan de Oro City at Iligan City. Sinabi pa ni Echiverri sa kanyang mga kapwa alkalde na sa halip na gumastos ang mga ito ng malaki para sa mga dadaluhang Christmas party ay magbigay na lamang ng tulong sa mga naging biktima ni Sendong.</body>
<link>http://www.philstar.com/Article.aspx?articleId=760603&amp;publicationSubCategoryId=92</link>
</article>
<article>
<title>Parusa sa nakikipag-sex sa patay aprub na sa Senado</title>
<author>Ni Malou Escudero</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Aprub na sa Senado ang panukalang batas na naglalayong patawan ng parusa ang sinumang mahuhuling nakikipag-sex sa patay o tinatawag na “necrophilia”. Ang panukala na nakapaloob sa committee report No. 87 na ipinalabas ng Senate Committees on Justice and Human Rights na pinamumunuan ni Sen. Francis Escudero at sa Constitutional Amendments, Revision of &amp;nbsp;Codes and Laws ni Sen. Miriam Defensor-Santiago ay layong maamiyendahan ang Revised Penal Code upang maisama sa Article 335 ang batas tungkol sa necrophilia na ginagawa umano ng isang taong nakikipag-sex sa patay. “Necrophilia is committed by a person who engages in sexual acts with a corpse. For purpose of this article, sexual acts shall mean engaging in sexual intercourse, anal and/or oral sex,” nakasaad sa panukala. Sa sandaling maging ganap na batas, sinumang mapapatunayang nagkasala ay papatawan ng multang P100,000 hanggang P500,000 at reclusion temporal hanggang reclusion perpetua o habang buhay na pagka&amp;shy;bilanggo. Ang pinakamabigat na parusa ay ipapataw kung nasa pangangalaga ng akusado ang bangkay na pinagsamantalahan nito.</body>
<link>http://www.philstar.com/Article.aspx?articleId=760604&amp;publicationSubCategoryId=92</link>
</article>
<article>
<title>Palparan tugis na ng PNP</title>
<author>Ni Joy Cantos</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Bumuo na kahapon ang Philippine National Police (PNP) ng 13 tracker teams upang tugisin si Partylist Representative at dating Major Gen. Jovito Palparan kasunod ng inisyung warrant of arrest ng korte ng Bulacan kaugnay sa misteryosong pagkawala ng dalawang UP students noong Hunyo 2006. Sinabi ni PNP Spokesman Chief Supt. Agrimero Cruz Jr., walang inirekomendang piyansa ang korte para sa kasong kidnapping with illegal detention laban kay Palparan. Bukod kay Palparan ay&amp;nbsp;nasa warrant of arrest rin na inisyu ng Malolos Regional Trial Court Branch 14 sina Lt. Col. Felipe Anotado, Master Sergeant Edgardo Osorio at Master Sergeant Rizal Hilario. Ang dalawang UP students na sina Karen Empeno at Sherlyn Cadapan na umano’y mga na-recruit ng NPA ay nawala sa Central Luzon noong si Palparan pa ang kasalukuyang commander ng Army’s 7th Infantry Division. Samantala, ilang oras matapos magpalabas ng arrest warrant ay sumuko na sina Anotado at Osorio.</body>
<link>http://www.philstar.com/Article.aspx?articleId=760606&amp;publicationSubCategoryId=92</link>
</article>
<article>
<title>25,000 na nadale ng dengue</title>
<author>Ni Doris Franche</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Tumaas na sa 25,000 ang kaso ng dengue sa Metro Manila ngayong taon. Ayon kay Center for Health Development-Metro Manila (CHD-MM) Regional Director Eduardo Janairo, mula Enero 1 hanggang Nobyembre 10, 2011 ay nakapagtala na sila ng 24,898 kaso ng dengue sa Metro Manila kung saan 136 ang kumpirmadong namatay. Mas mataas ito ng 11 porsiyento kumpara sa 22,492 noong 2010. Mga lalaki naman ang karamihan na tinamaan ng natu&amp;shy;rang sakit. Kabilang sa 10 lungsod na nakapagtala ng pinakaraming kaso ay ang Quezon City, Manila, Caloocan, Valenzuela, Pasig, Para&amp;ntilde;aque, Malabon, Taguig, Pasay City at Muntinlupa. Noong buwan ng Hul&amp;shy;yo hanggang Setyembre ang pinakamaraming bilang ng sakit na naitala.</body>
<link>http://www.philstar.com/Article.aspx?articleId=760609&amp;publicationSubCategoryId=92</link>
</article>
<article>
<title>Hadlang sa economic growth sa Quezon inalis ng M'ca&amp;ntilde;ang</title>
<author>Ni Butch Quejada</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Makakasulong na ang lalawigan ng Quezon makaraang alisin ng Malaca&amp;ntilde;ang ang major political gridlock nito. Ayon kay Provincial Governor David “Jayjay’ Suarez, nakuha na nila ang legal support ng Palasyo kasunod ng 12-page decision hinggil sa pagbasura sa reklamo ni Vice Gov. Alcala dahil sa kawalan ng merito laban kay Suarez at mga miyembro ng provincial board. Si Suarez at siyam na miyembro ng Sangguniang Panlalawigan ay inakusahan ng abuse of authority at violation of Code of Conduct ni Alcala matapos magpatawag ang gobernador ng special session upang amyendahan ang mga pagkakamali sa ilang resolusyon na ipinasa ng provincial board. Kaugnay ito sa awtoridad ni Suarez na pumasok sa mga memorandums of agreement sa national government at iba pang department at ahensya. Noong Hunyo 27, inaprubahan ng provincial board ang Resolutions 692 hangang 710 upang payagan si Suarez na pumasok sa MOAs. Inobliga rin ng board si Alcala, na siyang presiding officer ng provincial board, na maging co-signatory sa lahat ng kontrata bilang kinatawan ng Sangguniang Panlalawigan. Iginiit naman ni provincial legal counsel Charisse Mendoza-Bajas na hindi maaaring maging co-signatory si Alcala dahil tanging ang gobernador ang may kapangyarihan sa ganitong kasunduan. Dahil dito, nagpatawag ng special session subalit hindi dinaluhan ng vice governor. Ito ang inireklamo ni Alcala sa Palasyo. Gayunman, inihayag ng Malaca&amp;ntilde;ang na maaaring magpatawag ng special session ang gobernador para sa public interests.</body>
<link>http://www.philstar.com/Article.aspx?articleId=760611&amp;publicationSubCategoryId=92</link>
</article>
<article>
<title>Pagdiriwang ng Pasko gawing matipid</title>
<author>Ni Butch Quejada</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Hinimok ni Caloocan 2nd district Rep. Mitch Cajayon ang publiko na gawing simple at matipid ang pagdiriwang ng Pasko kasunod ng malagim na trahedyang dulot ng bagyong Sendong. Nakiusap rin si Ca&amp;shy;jayon sa pribado at pam&amp;shy;publikong sektor na kanselahin ang kanilang “Christmas parties” bilang pakikiramay sa mga biktima ng bagyo na sinasabing pinakamalubha sa kasaysayan ng Lungsod ng Cagayan de Oro at Lungsod ng Iligan. Hinimok rin niya na ibigay na lamang sa Red Cross at iba pang mga relief organizations ang pambili ng mga paputok para sa bagong taon. Naniniwala ang kongresista na ang hindi pagdiriwang ng marangyang kapaskuhan ay isang maliit na sakripisyo na pwede nating gawin para sa mga biktima ng bagyong Sen&amp;shy;dong.</body>
<link>http://www.philstar.com/Article.aspx?articleId=760613&amp;publicationSubCategoryId=92</link>
</article>
<article>
<title>Hagedorn nagoyo sa 'New 7 Wonders'?</title>
<author>Ni Butch Quejada</author>
<date>
<month>December</month>
<day>21</day>
<year>2011</year>
</date>
<body>MANILA, Philippines - Nauto nga kaya si Puerto Princesa Mayor&amp;nbsp;Hagedorn nang sumali sa patimpalak na New 7 Wonders of the World? Ito ang pahiwatig ng pahayagang “The Guardian” ng London na nagbunyag sa umano’y kalokohan ng patimpalak na New 7 Wonders of the World na inorganisa ng isang grupong Swiso na nilahukan naman ng Puerto Prin&amp;shy;cesa Underground River (PPUR). Ayon sa The Gurdian, sikat na dyaryo sa London, ang Maldives at Indonesia umano ay umatras ng suporta sa paghahanap ng “New 7 Wonders of Nature” at nag-akusa na ang organizer ay namimilit na bayaran ng&amp;nbsp;“surprise” fees na umaabot sa $500,000.&amp;nbsp;Sinabi lamang ng New 7 Wonders Foundation na walang basehan ang mga alegasyon. Ayon sa ilang tourism experts, lumalabas ngayon na ang pagkakasama ng Puerto Princesa Underground River sa listahan ng New 7 Wonders of Nature ay isang panggogoyo lamang ng mga organizers na mga taga Switzerland. Ang New 7 Wonders of Nature ay isang popularity contest ng isang pribadong kumpanya na Swiso at iniindorso naman ng lokal na pamahalaan ng Puerto Princesa City sa pamumuno ni Mayor Edward Hagedorn. Nabatid din na nakatala na sa listahan ng World Heritage sites ng United Nations Education Scientific and Cultural Organization (UNESCO) ang PPUR bilang tourist atraction kaya wala ng duda sa kahalagahan nito bilang isa sa pinakamagandang natural wonders ng mundo, kaya ipinagtataka raw ng ilang concerned tourism officials kung bakit isinali pa ang PPUR. Ang kumpanyang Swiss o Swiso na New 7 Wonders Foundation ay nauna ng binabatikos ng mga international critics bilang isang money&amp;shy;making exercise o malaking negosyo para sa grupo ng mga negosyanteng taga Switzerland. Ang search para sa “New Seven Wonders of Nature” ay isa lamang sa mga patimpalak na inorganisa ng New 7 Wonders Foundation. Nakalinya din sa kanila ang Seven Great Cities of the World. “Kailangan dagdagan natin ang impormasyon natin diyan dahil kapag ganyan ang classification yung parang sabi-sabi, hindi natin alam kung paninira o katotohanan iyan so kung kinakailangan, kailangan medyo busisiin iyan. Hindi ko naman sinasabing mag-hearing dahil ang dami na nating asikasuhin na problema, heto pa yung impeachment,” pahayag naman ni Sen. Gringo Honasan.</body>
<link>http://www.philstar.com/Article.aspx?articleId=760615&amp;publicationSubCategoryId=92</link>
</article>
<article>
<title>3 dam 'sinisi' sa baha sa CDO</title>
<author>Nina Danilo Garcia, Ricky Tulipat at Rudy Andal</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Iniimbestigahan na ng Department of Science and Technology (DOST) ang ulat na nakarating sa kanila na tatlong dam ang nagpakawala ng tubig sa kasagsagan ng bagyong Sendong na naging sanhi umano ng “flashflood” sa Cagayan de Oro City. Sinabi ni DOST Secretary Mario Montejo na may mga ulat rin na bumigay ang tatlong dam dahil sa bigat ng tubig na sinamahan pa ng mga inanod na troso buhat sa bundok. Wika ni Montejo,&amp;nbsp;hindi naman ganun kalakas ang pag-ulan kaya posibleng naipon lamang ang tubig sa mga dam hanggang sa sagasaan na ito ng mga troso na illegal na pinutol sa mga kabundukan. Ngunit nilinaw ng kalihim na wala pa silang natatanggap na kumpletong impormasyon ma&amp;shy;ging sa lokasyon ng sinasabing mga dam.&amp;nbsp;Kung ganito nga ang nangyari, maaaring ito umano ang tunay na eksplanasyon kaya naging matindi ang pagbabaha sa naturang lalawigan. Ang aksyon ng DOST ay makaraang ipag-utos ito ni Pangulong Aquino na siyang nakatanggap mismo ng impormasyon ukol sa tatlong dam sa personal nitong pagbisita sa CDO nitong nakaraang Martes. Una nang ipinagtanggol ni Montejo ang Philippine Atmospheric Geophysical and Astronomical Services Administration (PAGASA) na hindi dapat sisihin sa trahedyang naganap dahil December 13 pa lamang ay nagbigay na ito ng babala kahit na nasa labas pa ng bansa ang bagyong Sendong. Plano umano ng PAGASA na pataasin ang kalidad ng kanilang weather monitoring system sa taong 2012 kabilang ang pagmonitor sa lebel ng tubig sa mga ilog at “automated weather system”.&amp;nbsp;</body>
<link>http://www.philstar.com/Article.aspx?articleId=760966&amp;publicationSubCategoryId=92</link>
</article>
<article>
<title>Pambili ng paputok idonate sa mga biktima ni 'Sendong'</title>
<author>Ni Doris Franche</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Mas makabubuti kung ido-donate na lamang sa mga biktima ni ‘Sendong’ ang mga perang gagastusin sa pambili ng&amp;nbsp;paputok. Ito&amp;nbsp;ang apela ni Health Secretary Enrique Ona sa mamamayang Filipino matapos na salantain ni&amp;nbsp;Sendong ang Cagayan de Oro at Iligan City. Ayon kay Ona, nakakalungkot lamang dahil Pilipinas pa ang&amp;nbsp;nagiging target ng kalamidad lalo pa’t nalalapit ang panahon ng Pasko. Aniya, mas malawak ang mararating ng&amp;nbsp;pe&amp;shy;rang gagastusin sa paputok sa pagbangon at rehabilitasyon ng mga sinalanta ni Sendong. Direktang sinalanta ni Sendong ang Northern Mindanao, kung saan daang katao ang namatay at kabahayan ang&amp;nbsp;nasira. Dagdag pa ni Ona, ginagawa ng DOH at ng iba pang ahensiya ng pamahalaan ang lahat ng paraan upang matugunan ang&amp;nbsp;pangangaila&amp;shy;ngan ng mga biktima.</body>
<link>http://www.philstar.com/Article.aspx?articleId=760967&amp;publicationSubCategoryId=92</link>
</article>
<article>
<title>P1-M bayad sa pumirma sa impeachment vs Corona</title>
<author>Ni Gemma Garcia</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Binatikos ng isang mambabatas ang pamimigay umano ng tig-P1 mil&amp;shy;yon ni Pangulong Aquno sa mga kongresistang pumirma sa impeachment complaint laban kay Supreme Court (SC) Chief Justice Renato Corona. Sinabi ni Anad party list Rep. Pastor Alcover na inamin sa kanya ng kanyang mga kasamahan sa Kamara na nakatanggap sila ng isang milyong piso mula sa Pangulo matapos na pumirma sa impeachment complaint kahit na hindi pa ito nababasa ng karamihang mambabatas. Giit ni Alcover, kahiya-hiya umano ang kanyang mga kasamahang kongresista na pumirma sa nasabing impeachment dahil lamang sa katwiran ng mga ito na gusto nilang bigyan ng regalo ang kanilang mga cons&amp;shy;tituents. Paliwanag pa ng kongresista, binigyan pa umano ng victory party ni Aquino ang 188 pro-impeachment congressmen sa Shangrila Makati habang milyon-milyong Filipino ang naghihirap. Inakusahan din ni Alcover si Buget Secretary Butch Abad na naglabas ng P800 milyon mula sa Priority Development Assistance Fund (PDAF) sa distrito nito sa Batanes gayung ang botante lamang nito ay 10,000 Mariin namang pinabulaanan ni House Speaker Feliciano Belmonte at Eastern Samar Rep. Ben Evardone ang akusasyon ni Alcover.</body>
<link>http://www.philstar.com/Article.aspx?articleId=760968&amp;publicationSubCategoryId=92</link>
</article>
<article>
<title>Balik klase sa Enero 3 - DepEd</title>
<author>Ni Mer Layson</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Obligadong magbalik-eskwela sa Enero 3, 2012 ang mga pampublikong paaralan sa bansa matapos ang Christmas vacation. Ito’y dahil ang mga pribadong paaralan lamang ang binigyan ng pagkakataon ng Department of Education (DepEd) na makapamili ng petsa kung kailan papapasukin sa paaralan ang kanilang mga estudyante. Sa kanilang Twitter account, sinabi ng DepEd na lahat ng public elementary at high school sa buong bansa ay kailangang mag-resume ng klase sa Enero 3, 2012 o dalawang araw matapos ang Bagong Taon. “It’s (resumption of classes is) on January 3 for all public schools. Only private schools have the discretion to move it,” tweet pa ng DepEd. Maraming mamamayan ang nagtatanong sa DepEd kung kailan ang pagbabalik-eskuwela ng mga mag-aaral kasunod ng Christmas vacation na nagsimula na kahapon, Dis. 21.</body>
<link>http://www.philstar.com/Article.aspx?articleId=760969&amp;publicationSubCategoryId=92</link>
</article>
<article>
<title>Sahod ng public school teachers hirit itaas</title>
<author>Ni Malou Escudero</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Isinusulong na sa Senado ang panukalang batas na naglalayong itaas ang suweldo ng mga public school tea&amp;shy;chers, mula sa salary grade 10 ay gagawing salary grade 15. Sa Senate Bill No. 3082 na tatawaging “Teacher’s Salary Upgrading Act” na inihain ni Senator Ramon Bong Revilla Jr., sinabi nito na malaki ang ginagampanang papel ng mga pampublikong guro sa nation-building.&amp;nbsp;&amp;nbsp;&amp;nbsp; &amp;nbsp; Nakasaad din aniya sa Magna Carta for Public School Teachers na ang sahod ng mga guro sa mga pampublikong paaralan ay dapat kapantay ng iba pang trabaho na may kahalintulad na kuwalipikasyon. Pero hindi umano ito nangyayari dahil sa kasalukuyan ang entry-level position ng Teacher 1 ay P15,649 lamang&amp;nbsp;na mas mababa sa P21,054 na “family living wage” sa National Capital Region. Hindi na aniya nakakapagtaka na maraming public school teachers ang mas pinipili pang lumabas ng bansa. Naniniwala si Revilla na malaking tulong sa mga guro kung gagawing Salary Grade 15 ang mga nasa Salary Grade 10 na mga guro.</body>
<link>http://www.philstar.com/Article.aspx?articleId=760970&amp;publicationSubCategoryId=92</link>
</article>
<article>
<title>Iwasang magkalat ngayong Kapaskuhan</title>
<author>Ni Malou Escudero</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Sa gitna ng nalalapit na pagdiriwan ng Kapaskuhan, iginiit kahapon ni Sen. Loren Legarda na dapat iwasan ng mga mamamayan ang pagkakalat bilang tulong na rin sa kalikasan at maiwasan ang pagdami ng nagkalat na basura. Ayon kay Legarda, tuwing Kapaskuhan ay mas dumarami ang basura dahil sa mga gift wrappers at iba pang mga ginamit sa Kapaskuhan. Dapat din aniyang iwasan ang sobra-sobrang pagbili ng pagkain na hindi naman kayang ubusin dahil mauuwi lamang ang mga ito sa basura. Pinayuhan din ng senadora ang mga mamamayan na iwasan ang paggamit ng mga disposable na gamit sa pagkain katulad ng mga plastic cups at mga paper plates upang hindi makadagdag sa basura. Sa halip ani&amp;shy;yang gumamit ng mga polystyrene plastic (Styrofoam) dapat ay gumagamit na lamang ng dahon ng saging. Sinabi pa ni Legarda na wala namang masama kung ipagdiwang ng masagana ang Kapaskuhan pero dapat ding isipin ang mga magiging epekto ng sobrang basura sa kalikasan.</body>
<link>http://www.philstar.com/Article.aspx?articleId=760971&amp;publicationSubCategoryId=92</link>
</article>
<article>
<title>Libreng text alert 'pag may kalamidad</title>
<author>Ni Gemma Garcia</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Isinusulong ni Bayan Muna Rep. Teddy Casi&amp;ntilde;o ang panukalang batas na nag-oobliga sa telecommunications service providers na magbigay ng libreng alert kapag mayroong bagyo o kalamidad. Ayon kay Bayan Muna Rep. Teddy Casino, nag&amp;shy;lalayon ang House Bill 5660 o ang “The Free Mobile Disaster Alerts Act”&amp;nbsp;na mabigyan ng babala ang publiko kapag may parating na bagyo o kalamidad. Ito’y dahil sa ang Pilipinas ay tinatamaan ng nasa 19 tropical cyclones o bagyo kada taon kung saan 6 hanggang 9 ang nagla-landfall o tumatama sa lupa. Kabilang na dito ang pagtama sa Pilipinas ng bagyong Ondoy at Peping, may tatlong taon na ang nakalilipas, na nag-iwan ng daang katao na nasawi at nawawala, at libong pamilya ang nawalan ng tirahan at pangkabuhayan. Hindi rin dapat kaligtaan ang naganap na trahedya sa&amp;nbsp;Ormoc, Leyte na ikinasawi ng halos walong libong katao nang biglang nagkaroon ng flash floods. Sinabi ni Casino na ang pagdaan ng bagyo sa bansa ay hindi na bago dahil taon-taon na lamang itong nararanasan subalit hindi pa rin natututo ang pamahalaan. Naniniwala ang mam&amp;shy;babatas na sa pamamagitan nang pagtulong ng mga mobile phone service provider o telecommunication company ay magagawa itong maiwasan. Tuwing may darating na bagyo, tsunami o anumang kalamidad, magpapadala ng Mobile Disaster Alerts ang mga&amp;nbsp;mobile phone service providers. Kasama sa alerts ang up-to-date information mula sa kaukulang ahensiya at direktang ipapadala sa mga mobile phone subscribers na nasa loob o malapit sa apektadong lugar. Sinabi pa ni Casi&amp;ntilde;o na ang nasabing alert ay walang dagdag na gastos, direkta o di direktang ipinadala sa consumers at isasama bilang bahagi ng service providers auxiliary service. Maaarin ito ay sa porma ng SMS (text messages), MMS, o email.</body>
<link>http://www.philstar.com/Article.aspx?articleId=760972&amp;publicationSubCategoryId=92</link>
</article>
<article>
<title>Pagkain sa noche buena 'di sakop ng price freeze</title>
<author>By Danilo Garcia</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Hindi sakop ng “price freeze” na ipinag-utos ni Pangulong Aquino ang mga pagkain na inihahanda sa noche buena makaraang ideklara ang national state of calamity. Ayon sa Department of Trade and Industry (DTI), hindi naman kasama sa mga basic goods ang mga iniha&amp;shy;handa sa Pasko tulad ng mga pasta, hamon, keso at iba pa.&amp;nbsp;Kabilang umano sa ipinag-utos na huwag itaas ang presyo ang mga produktong bigas, mais, tinapay, isda, karne, itlog, mga gulay, kape, asukal, mantika at asin. Nangako naman ang DTI na mag-iikot pa rin ang kanilang monitoring teams sa mga pamilihan upang matiyak na hindi naman sasamantalahin ng mga negosyante ang hindi pagkakasama sa mga noche buenang pagkain sa “price freeze” para lubhang itaas ang presyo ng mga ito. Ang mga tinderong magbebenta ng lagpas sa 10% ng kanilang itinakdang “suggested retail price (SRP)” ay maaaring imbestigahan at makasuhan.</body>
<link>http://www.philstar.com/Article.aspx?articleId=760973&amp;publicationSubCategoryId=92</link>
</article>
<article>
<title>LRT, MRT naglabas ng operation sked</title>
<author>Ni Mer Layson</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Ipinalabas na ng Light Rail Transit Authority (LRTA) nitong Miyerkules ang schedule ng Metro Rail Transit (MRT-3) nga&amp;shy;yong holiday. Sa darating na araw ng Sabado, alas-5:30 ng umaga ang unang biyahe hanggang alas-9 ng gabi. Sa araw ng Pasko ay alas-7 ng umaga ang unang biyahe hanggang alas-10:30 ng gabi ganun din sa Disyembre 31 at Enero 1. Kaugnay nito, tiniyak ng MRT-3 management na patuloy nitong ipapatupad ang kanilang ‘no inspection, no entry policy.’ Maging ang mga pa&amp;shy;ngregalo na nakabalot ay kakailanganin umanong buksan upang isailalim sa inspeksiyon kung nais ng mga commuters na payagan silang makasakay ng mga tren, kaya’t mas makabubuting huwag na munang ipabalot ang mga ito. Maging ang mga pasaherong may dalang deadly weapons, mga malalaki at mahahabang bagay, pagkain at inumin, mga lobo at flammable materials ay hindi rin papayagan sa loob ng MRT3.</body>
<link>http://www.philstar.com/Article.aspx?articleId=760974&amp;publicationSubCategoryId=92</link>
</article>
<article>
<title>IBP nagpakita ng puwersa kay Corona</title>
<author>Ni Doris Franche</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Ipinakita ng Integrated Bar of the Philippines (IBP) ang buong pwersa nito kaugnay&amp;nbsp;sa kinakaharap na impeachment ni Chief Justice Renato Corona. Sa isang pulong balitaan, sama-samang humarap sa media ang lahat ng governors o kinatawan ng IBP mula sa iba’t ibang lalawigan sa buong bansa sa pangunguna ni IBP President Roan Libarios. Kasabay nito, sinabi ni Libarios na bumuo na sila ng Impeachment Watch kasama ang mga volunteer lawyers na magmomonitor sa mga development ng impeachment. Isang IBP communications group din umano ang kanilang binuo naman na naglalayong ipaalam at ipaunawa sa publiko ang epekto ng impeachment at epekto nito sa judicial independence sa bansa. Sinabi ni Libarios na sa ngayon ay may iba’t ibang institusyon at mga paaralan na ang nag-iimbita sa kanila para magsagawa ng mga forum at debate kaugnay ng impeachment at mga epekto nito. Nilinaw ni Libarios na ito na lamang ang kanilang magagawa bilang pagsuporta sa punong mahistrado na siyang leader ng hudikatura. Matapos kasi aniya ang dalawang araw na deliberasyon kasama ang kanilang mga myem&amp;shy;bro hinggil sa aksyon na kanilang maaaring gawin para ipagtanggol ang nasisirang imahe ng hudikatura ay napagkasunduan nila na gumawa ng hakbang na hindi naman masasakripisyo ang kanilang independence. Magugunitang mistulang inilagay ng Kamara ang sarili sa kapangyarihan na magpaliwanag ng batas sa pamamagitan ng pagpapatalsik kay Corona sa puwesto gamit ang mga desisyong inilabas ng Kataas-taasang Hukuman na sinasabi ngayong unconstitutional.</body>
<link>http://www.philstar.com/Article.aspx?articleId=760975&amp;publicationSubCategoryId=92</link>
</article>
<article>
<title>DepEd personnel na biktima ni 'Sendong' papautangin</title>
<author>Ni Mer Layson</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Tiniyak ng Department of Education (DepEd) na makakakuha ng calamity loans ang mga ‘teaching at non-teaching personnel’ ng departamento na naapektuhan ng bagyong Sendong. Ayon sa DepEd, ang pondo para sa provident loans ay magmumula sa kanilang provident funds. Tiniyak ni Education Secretary Armin Luistro na ang mga pamilya ng mga guro na nasawi sa kalamidad ay pagkakalooban ng P10,000 bawat isa. Ayon sa DepEd, nakapag-release na ang kanilang Northern Mindanao regional office ng P500,000 para sa operating expenses ng mga paaralan na ginagamit bilang evacuation centers at para na rin sa isasagawang clean up operations. Mahigit sa 28 paaralan sa apat na schools divisions sa Mindanao ang naapektuhan ng bagyo. Pinakanapinsala ang mga paaralan sa Cagayan de Oro City at Iligan City, gayundin sa Agusan del Sur at Lanao del Sur.</body>
<link>http://www.philstar.com/Article.aspx?articleId=760977&amp;publicationSubCategoryId=92</link>
</article>
<article>
<title>Palit-tanim ikinasa ng DA</title>
<author>Ni Angie dela Cruz</author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Ikinakasa na ng Department of Agriculture (DA) ang palit-tanim program bilang ayuda sa mga magsasakang sinalanta ng bagyong Sendong sa Mindanao. Ayon kay DA Secretary Proceso Alcala, makakatanggap ng 100 percent seed subsidy para sa palay at mais ang mga magsasakang totally damage ang mga pananim habang 50 percent subsidy naman ang matatanggap ng mga magsasaka na bahagyang nasira ang mga pananim. Pumalo na sa P 8.1 milyon ng agrikultura ang nasira sa limang rehiyon matapos manalasa si Sendong. Ayon kay Alcala, halos 4,000 &amp;nbsp;ektarya ang nasira mula sa regions 4B, 5, 9, 10 at 11. Sa nasabing bilang anya, halos 2,000 ay taniman ng palay habang ang kalahati ay taniman ng mais. Sa talaan ng DA, ang Palawan ang nakapagtala ng may pinakamalawak na pinsala ng pananim ng palayan at sinusundan ito ng Camarines Sur, Davao del Norte at Northern Mindanao. Ayon kay Alcala, patuloy pa ang kanilang assessment kung magkanong halaga ng livestock at palaisdaan ang nasira ni Sendong.</body>
<link>http://www.philstar.com/Article.aspx?articleId=760978&amp;publicationSubCategoryId=92</link>
</article>
<article>
<title>Star Group nag-fund drive kay 'Sendong'</title>
<author></author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Patuloy ang fund drive ng Star Group of Companies para sa mga nasalanta ng bagyong Sendong na ang donasyon na nalikom kahapon ay P157,000 at umabot na sa total na P712,000. Ayon sa Star presi&amp;shy;dent at CEO na si Mr. Miguel Belmonte, ang mga do&amp;shy;nasyon ay gagamitin para sa rehabilitasyon ng mga napinsalang lugar sa Mindanao at Visayas. Kabilang na rin dito ang medical assistance sa mga nasugatan. Nagpapasalamat ang Operation Damayan, ang philanthropic arm ng Star Group of Companies, para sa mga tulong pinansiyal na dumating kahapon mula sa mga personal na donasyon hanggang sa mga ipinaabot ng kumpanya tulad ng Wico Philippines, P50,000; Eddie Hao, P25,000; Grafika Enterprises, P20,000; Anony&amp;shy;mous (K.L.), P20,000; Alexis, Joan Regie, Teresa and Jose Rafael Lavilla, P10,000; Rotary Club of Ozamiz North, P10,000; To God Alone Be The Glory (Anonymous), P10,000; Nida Constantino, P5,000; Pastor Medardo Maninang, P5,000; at Grace Laurel, P2,000. Nagbigay ang The Philippine STAR ng P200,000; Pilipino Star Ngayon, P100,000, Pilipino Star Printing, P100,000; Mr. Belmonte, P100,000; Va&amp;shy;nessa Estavillo, P20,000; Laughter Yoga Club Philippines, P10,000; TGFHA-LV, P20,000; at Linda’s Lechon Cebu, P5,000. Patuloy pa rin ang pa&amp;shy;nawagan ng Star sa mga mabubuting organisasyon at indibidwal na mag-donasyon sa “Sendong fund drive” na nakikipagtulungan sa mahigit 700 offices sa 26 bansa sa buong mundo ng i-Remit para sa mga Pilipinong nasa abroad na gustong magpaabot ng cash donations. “We are aware that other kindhearted organizations and individuals are already providing relief at this time. Our efforts and assistance will focus on rehabilitation and rebuilding, especially the homes of our countrymen affected by the disaster,” sabi ni Mr. Belmonte na pinamumunuan din ang Operation Damayan. Ang mga local donors naman ay maaaring mag-deposit sa The Philippine Star Operation Damayan c/o MBTC Aduana Branch Savings Account No. 151-304-161622-9. Paki-fax ang deposit slip sa 301-9598 (c/o Operation Damayan). Para sa detalye, tawagan ang mga Damayan coordinators sa 527-7901.</body>
<link>http://www.philstar.com/Article.aspx?articleId=760980&amp;publicationSubCategoryId=92</link>
</article>
<article>
<title>'Kutitap' libre sa Star City</title>
<author></author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Mapapanood ng libre ng mga bibisita sa Star City ngayong kapaskuhan ang pinaka-bagong all-Filipino ballet na pinamagatang “Kutitap”, isang makulay na produksyon ng Ballet Manila, gamit ang mga tanyag ng awiting pamasko. Samahan ang isang anghel na nagkatawang-tao upang hanapin ang tunay na diwa ng Pasko sa makabagong galaw ng mundo at nag-iibang anyo ng mga pamilyang Pilipino. Kabilang&amp;nbsp;sa mga cheographers sa “Kutitap” sina Lisa Macuja-Elizalde, Osias Barroso, Rudy de Dios, Gerardo Francisco, Ni&amp;ntilde;o Guevarra, Michael Divinagracia, Ricardo Mallari, Romeo Peralta at Roduardo Ma. Itatanghal ang “Kutitap” sa Aliw Theater, ganap na alas- 7:30 ng gabi mula Disyembre 18-23 at Disyembre 26-30.&amp;nbsp;Magkakaroon naman ng apat na palabas sa Disyembre&amp;nbsp;25 ng alas-2 at alas- 4 ng hapon, alas-6 at alas-8 ng gabi. Sa New Year’s Day naman, may dalawang palabas sa alas-5 ng hapon at alas-8 ng gabi.</body>
<link>http://www.philstar.com/Article.aspx?articleId=760981&amp;publicationSubCategoryId=92</link>
</article>
<article>
<title>2nd Annual Rizal Park Photography contest</title>
<author></author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Magkasamang inanyayahan kahapon ng pamunuan ng National Parks Development Committee (NPDC) at Sony Philippines Inc., ang publiko na makisaya at lumahok sa ikalawang taon ng Rizal Park’s Photography Contest. Ginawa ang naturang paanyaya kasabay ng press launching at signing of partnership nito kahapon sa Bulwagan ng Kagiti&amp;shy;ngan, Rizal Park, Manila na dinaluhan nina NPDC Executive Director Juliet H. Villegas at Sony Philippines Inc., President and Mana&amp;shy;ging Director Mr. Takao Kuroda, bilang official partner sa naturang proyekto. Ayon kay Villegas, ang naturang patimpalak ay bukas para sa lahat ng amateur photographers, professional photographers, at mga lehitimong photojournalists mula sa national daily newsprint publication na pormal na nagsimula kahapon. Ilan sa mga mechanics ng nasabing contest ay; kinakailangang maipa&amp;shy;kita sa mga isusumiteng larawan ng mga photographers ang kakaibang kasiyahan sa Rizal Park sa panahon ng Christmas season partikular sa New Year countdown to 2012. Para sa mga amateur at professional photographers ang bawat entries na ipapasa ng kalahok ay kinakailangang ma-post muna sa opisyal na website ng NPDC na www.nationalparks.ph. Bahagi rin ng criteria ang pagkalap ng “likes” sa bawat picture na ipo-post. Hindi lalampas sa tatlong entries ang maaaring isumite ng bawat amateur at professional photographers, habang limang publish photos naman ang maaaring isumite ng mga lensman buhat sa daily national newspaper.</body>
<link>http://www.philstar.com/Article.aspx?articleId=760982&amp;publicationSubCategoryId=92</link>
</article>
<article>
<title>Nokia Dual-SIM ang gusto ko ngayong Pasko</title>
<author></author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Marami ka bang bibigyan ng regalo ngayong Pasko?&amp;nbsp;O kaya, gusto mo ng bagong cell phone na high-tech pero pasok sa budget mo? Mula sa Nokia, isang magandang ideya panregalo ang mga dual-SIM phone na may modernong disenyo at puno ng practical feature na makakatulong para lagi kang konektado. Ito rin ay mayroong dual-SIM standby capability kaya maari mong magamit nang sabay ang dalawang magkaibang mobile phone account sa iisang device. Piliin mo lamang ang SIM na kailangan mong gamitin kapag ika’y tatawag o magpapadala ng message. Kung marami kang kaibigan sa iba’t ibang mobile network operator, magugustuhan mo ang Nokia C2-00. Gamit ang makabagong Easy Swap, maari kang magpalit ng SIM card nang hindi kinakailangang patayin ang iyong phone. Buksan lamang ang SIM card slot sa gilid ng phone at ilagay ang ipapalit na SIM card. Ito rin ay nakakaalala ng hanggang 5 SIM card settings na maari mong i-personalize. Para naman sa mahilig mag-soundtrip, siguradong patok sa iyo ang Nokia X1-01, isang napaka-stylish na dual SIM phone na may MP3 Player at malakas na battery para sa mas matagal na tugtugan at usapan. Kung ang hanap mo ay simple at walang hassle na komunikasyon, subukan mo ang Nokia 101. Mas maraming kwentuhan at masayang pakikinig sa music ang hatid ng dual SIM phone na ito. Tiyak na pasok sa style ng mga fashionista ang Nokia C2-03, isang Touch and Type dual SIM phone na may slide feature. Mayroon ding Easy Swap feature tulad ng Nokia C2-00. I-personalize ang limang magkakaibang SIM card ayon sa iyong gusto. Bigyan ito ng sariling pangalan, ringtone at iba pa. Gawing mas masaya ang Pasko kasama ang Nokia!</body>
<link>http://www.philstar.com/Article.aspx?articleId=760983&amp;publicationSubCategoryId=92</link>
</article>
<article>
<title>Street Dance sa Dasma</title>
<author></author>
<date>
<month>December</month>
<day>22</day>
<year>2011</year>
</date>
<body>MANILA, Philippines - Magdaraos ng Street Dance Parade sa Brgy. San Manuel II covered court sa Dasmari&amp;ntilde;as, Cavite sa Biyernes, Disyembre 23, 2011. Ang okasyon na bahagi ng pagdiriwang ng nalalapit na kapaskuhan ay sa pangunguna ni Dasmari&amp;ntilde;as Mayor Jennifer Austria Barzaga, katuwang sina Councilor Dominador Lubian, SK Chairman Carlo Florino Cortez at Ruby Lubian, organizer ng Street Dance Parade. Ang programa ay hanggang alas-6 ng gabi.</body>
<link>http://www.philstar.com/Article.aspx?articleId=760984&amp;publicationSubCategoryId=92</link>
</article>
<article>
<title>Residente sa CDO, Iligan takot kumain ng isda</title>
<author>Ni Joy Cantos</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Takot ngayong kumain ng mga isda, pusit at iba pang seafoods ang mga residente sa Iligan at Cagayan de Oro&amp;nbsp;matapos maglutangan sa dagat ang mga bangkay na nasawi sa bagyong Sendong noong Disyembre 17. Kinumpirma ni Brig. Gen. Roland Amarille, Army’s 1st Infantry Division assistant commander at personal na nagsusuperbisa sa search and retrieval operation, na dahil sa bulto ng mga bangkay na narerekober sa Iligan Bay ay umiiwas kumain ng isda, pugita at pusit ang mga residente sa lungsod. Ganito rin ang sitwas&amp;shy;yon sa Cagayan de Oro City at mga karatig lugar lalo pa at napakarami ring mga bangkay ang naglutangan sa Macajalar Bay. Inamin rin&amp;nbsp;ni Amarille na karamihan sa mga narekober na bangkay ay lumobo at masangsang na ang amoy at nagsisimula ng maagnas at pinapapak na ng mga isda, pugita at pusit sa Iligan Bay. Aminado rin ang he&amp;shy;neral na maging siya at ang kaniyang mga tauhan sa search and retrieval team ay umiiwas munang kumain ng natu&amp;shy;rang mga pagkaing dagat at nagtitiyaga muna sila sa de lata, gulay at karne. Samantala may mga bangkay ding naispatan ang mga divers ng Philippine Coast Guard (PCG), mga volunteers at Phi&amp;shy;lippine Navy na nadaga&amp;shy;nan ng mga naglalakihang troso sa ilalim ng dagat ng Iligan Bay. “May possibilities na marami pang pinned bodies sa mga logs because of the stinking odor coming from the water from the deepest part of Iligan Bay,” ani Amarille base sa salaysay ng mga divers. Sa tala ng National Di&amp;shy;saster Risk Reduction Council (NDRRMC), nasa 1,018 na ang nasawi kay Sendong. Inihayag naman ni Ama&amp;shy;rille na sa update niya, aabot sa 1,059 ang lumilitaw na nasawi. Ayon kay NDRRMC Director Benito Ramos na nagtungo sa Cagayan de Oro City, aabot sa 33,000 katao ang nasa evacuation center sa lungsod at maging sa Iligan City na wala ng babalikang mga tahanan at tanging mga damit na suot sa katawan lamang ang naisalba.</body>
<link>http://www.philstar.com/Article.aspx?articleId=761276&amp;publicationSubCategoryId=92</link>
</article>
<article>
<title>IBP prexy tinabla sa Corona isyu</title>
<author>Ni Angie dela Cruz</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Hindi umano nakonsulta at hindi pananaw ng lahat ng miyembro ng Integrated Bar of the Philippines (IBP) ang pahayag ni IBP National President Roan Libarios na naka-de&amp;shy; pensa ang lahat sa kanila para ipaglaban ang kaso ni impeached Chief Justice Renato Corona. Ayon kay Mario&amp;nbsp;Reyes, miyembro ng IBP,&amp;nbsp;ikinagulat nila ang mga pahayag ni Libarios gayong hindi naman sila lahat nakakausap nito para&amp;nbsp;magbigay ng saloobin sa naganap na usapin. “The views expressed by the IBP president are his own and do not reflect the views of the majority of the members of the IBP&amp;nbsp; who were not consulted,” pahayag ni Reyes. Anya, mayroong charter ang IBP para konsul&amp;shy;tahin ni Libarios sa&amp;nbsp; buong bansa pero hindi dapat nito gagamitin ang IBP para magpahayag ng statement na mula lamang sa kanya at hindi mula sa lahat ng miembro ng IBP. “Salita siya ng salita, hindi naman namin alam ang mga sinasabi niya, kami andito para tumulong na ayusin ang justice system sa bansa at maibalik sa dati ang tiwala ng tao sa hudikatura at kung sino ang nasasakdal dapat harapin nito,” pahayag ni Reyes. Anya, kung nasasakdal man si Corona, kailangang harapin niya ang kanyang kaso at hindi dapat manawagan sa lahat ng Justices at Judges para dito dahil si Corona anya ay member ng Supreme Court at ang kaso nito ay hindi kaso ng lahat. “Kailangan magsama-sama tayo na linisin ang justice system&amp;nbsp; ng bansa ang mga kawatan alisin, kung ipinagtatanggol ni Libarios si Corona, wag gamitin ang IBP, magresign siya sa IBP at mag-aplay na lang na spokesman ni Corona. Binigyang diin ni Reyes na sa ngayon ay marami ng abogado ang ayaw ng mag-practice ng law dahil sa nangyayari. Magugunitang nagulo ang mundo ng mga justices at judges nang ma-impeached si Corona bilang chief justice dahil ito anya ay bunga ng midnight appointee ni dating Pangulong Gloia Arroyo at sa hinalang ito ang magpapawalang sala sa dating chief executive sa sari-saring kaso nito tulad ng electoral fraud, graft at iba pa.</body>
<link>http://www.philstar.com/Article.aspx?articleId=761277&amp;publicationSubCategoryId=92</link>
</article>
<article>
<title>Torotot delikado rin</title>
<author>Ni Ludy Bermudo</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Hindi lamang ang firecrackers at fireworks ang peligrosong gamitin sa pagsalubong sa Pasko at Bagong Taon dahil ma&amp;shy;ging ang simpleng ‘torotot’ ay maaring makamatay. Paalala ito ng Depart&amp;shy;ment of Health-Food and Drug Administration (DPH-FDA) kahapon sa publiko dahil sa inaasahang pagsapit ng pagdiriwang na maaring maisantabi ang mga pag-iingat. Sa talaan ng FDA, no&amp;shy;ong nakalipas na taon, da&amp;shy;&amp;shy;lawang bata na nagka&amp;shy;ka-edad ng 3 at 8 ang na&amp;shy;&amp;shy;kalunok ng nakalas na ba&amp;shy;hagi ng torotot na nagbibigay-tunog. Sila ay isinugod sa ospital upang maalis ang nasabing object sa lalamunan na ma&amp;shy;aring maging dahilan ng kamatayan. “Certain types of&amp;nbsp;torotot&amp;nbsp;are made locally from plastic, foil and paper attached together using adhesives and are used to produce noise the ce&amp;shy;lebration of the New Year. These parts may be removed during use and might be swallowed by the children,” anang FDA.</body>
<link>http://www.philstar.com/Article.aspx?articleId=761279&amp;publicationSubCategoryId=92</link>
</article>
<article>
<title>Solon pinakakastigo</title>
<author></author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Pinaiimbestigahan ni House Speaker Feliciano Belmonte si Anad Party list Rep. Pastor Al&amp;shy;cober matapos akusahan ang mga kongresista na tumanggap ng tig-isang milyon piso kapalit ang pagpirma sa impeachment laban kay Chief Justice Renato Corona. Sinabi ni Belmonte na inatasan na niya ang House Committee on Ethics upang imbestigahan si Alcober. Paliwanag ng House Speaker, walang basehan ang akusasyon ni Alcober dahil wala namang kapalit ang pagsuporta nila sa reklamong pagpapatalsik laban kay Corona. Siniguro ni Belmonte na mismong ang mga kongresista ang maghahain ng reklamo laban kay Al&amp;shy;cober dahil sa mga walang basehang akusasyon. Sinuportahan naman ni Eastern Samar Rep. Ben Evardone ang hakbang ni Belmonte at si&amp;shy;nabing tama lamang na disiplinahin si Alcober. Giit ni Evardone, nakakasira umano sa imahe ng institusyon ang mga akusasyon ni Alcober lalo na at isa rin itong mam&amp;shy;babatas. Sa lumabas na pahayag, sinabi ni Alcover na “They said they accepted because they want to give Christmas presents to their constituents. They’re shameless.” Binatikos din ni Alco&amp;shy;ver si Pangulong Aquino dahil sa pagkakaroon ng victory party para sa 188 na pumirma sa impeachment. (Butch Quejada/Gemma Garcia)</body>
<link>http://www.philstar.com/Article.aspx?articleId=761280&amp;publicationSubCategoryId=92</link>
</article>
<article>
<title>2 abogadong nangotong kay Abalos tatalupan</title>
<author>Ni Danilo Garcia</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Makikipag-ugnayan ang Integrated Bar of the Philippines (IBP) kina Pasay City Regional Trial Court branch 112 Judge Jesus Mupas at sa kampo ni dating Comelec Chairman Benjamin Abalos Sr. upang kilalanin ang dalawang abogadong si&amp;shy;&amp;shy;na&amp;shy;sabing nanghingi ng mul&amp;shy;ti-milyong kotong ka&amp;shy;&amp;shy;ugnay ng electoral sa&amp;shy;&amp;shy;&amp;shy;&amp;shy;botage na kaso na kina&amp;shy;kaharap ng huli. Sinabi ni IBP president Roan Libarios na pinakilos na niya ang kan&amp;shy;yang mga abogadong staff para makipag-ugnayan kina Mupas at Abalos para tukuyin ang eksaktong pagkakakilanlan ng sinabing mga abogado na sina Atty’s. Jojo Desiderio at May Mercado. Nais na makilala ng IBP kung may totoong mga abogado sa natu&amp;shy;rang mga pangalan kung saan kanilang padadalhan ng “summons” upang mapadalo sa kanilang isasagawang hearing sa Enero 13 para patawan ng disciplinary action na maaaring humantong sa pagkakatanggal ng ka&amp;shy;nilang lisensya. Sa ganitong paraan umano, malilinis rin ng IBP ang kanilang hanay kung may mga abogado silang miyembro na gumagawa ng naturang mga iligal na aktibidad. Hindi naman nagkomento si Atty. Libarios ukol sa ipinadalang regalo ni Atty. Ferdinand Topacio kay Judge Mupas.&amp;nbsp;&amp;nbsp; Matatandaan na ipinasauli ni Mupas ang regalo na ipi&amp;shy;nadala sa kanyang tanggapan na buhat umano kay Topacio.</body>
<link>http://www.philstar.com/Article.aspx?articleId=761281&amp;publicationSubCategoryId=92</link>
</article>
<article>
<title>Turismo 'di naapektuhan ni Sendong</title>
<author>Ni Rudy Andal</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Hindi naapektuhan ang turismo sa bansa sa pana&amp;shy;nalasa ni bagyong Sendong sa Visayas at Mindanao. Sinabi ni Tourism Sec. Ramon Jimenez na bagama’t hindi pangkara&amp;shy;niwan at kakaibang sakuna ang naranasan ng Cagayan de Oro City, Iligan City, Dumaguete at Pa&amp;shy;lawan sanhi ng bagyong Sendong at ilang lalawigan sa Northern Luzon sanhi naman ng pag-ulan ay hindi naman lubos na naapektuhan ang pagdagsa ng turista sa bansa. Wika ni Jimenez, na&amp;shy;natiling bukas pa rin ang mga airport at sea port sa iba’t ibang lugar sa bansa. Aniya, inaasahan din ng DOT na lalampas sa ka&amp;shy;nilang target na 3.7 mil&amp;shy;yong ang turista sa taong 2011 habang ang kanilang target na tourist arrivals naman sa 2012 ay nasa 4.2 milyon.</body>
<link>http://www.philstar.com/Article.aspx?articleId=761283&amp;publicationSubCategoryId=92</link>
</article>
<article>
<title>Bawasan ang plastic ngayong Pasko - DENR</title>
<author>Ni Ricky Tulipat</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Umapela si Environment Secretary Ramon Paje sa publiko na bawasan ang paggamit ng plastic na utensils at container na gawa sa polystyrene foam ngayong holidays upang makatulong sa kapaligiran. Ayon kay Paje, hindi naman mapigilan ang kasayahan kapag holiday, subalit kailangan din an&amp;shy;yang isaalang-alang ang kapaligiran na maaring maperwisyo sa sandaling tumambak ang basurang kahalintulad nito. Sabi ni Paje, walang makakapigil sa sinuman na magsaya kapag ganitong okasyon. Dahil ang Pasko ang pinakahihintay na sandali ng bawat Kristiyano at pagkain ang importanteng sangkap para sa ganitong pagsasama-sama para maging masaya, pero kailangan ding maging mapagmasid sa gagamitin natin na hindi nakakasira ng kapaligiran. Pinaalalahanan ni Paje ang publiko na isipin din ang magiging epekto ng kanilang gawain sa kapaligiran at maghanap ng paraan kung papaano mababawasan ang kanilang gagamitin na makakasira dito. “There are definitely a thousand ways that we could do to help Mother Earth recover from its ailing&amp;shy; health — from tree growing and gardening to using recyclable bags to wrap our gifts, to car pooling to save gas,&amp;nbsp;to not lighting a fireworks this coming New Year so as not to add to air pollution,” ayon pa sa kalihim.</body>
<link>http://www.philstar.com/Article.aspx?articleId=761287&amp;publicationSubCategoryId=92</link>
</article>
<article>
<title>Relief mission ng Lucio Tan Group umarangkada</title>
<author></author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Tumulak na ang ma&amp;shy;lawakang relief drive ng Lucio Tan Group sa mga nasalanta at nasawi sa trahedyang dulot ng bag&amp;shy;yong Sendong sa Hila&amp;shy;gang Mindanao at mga karatig lalawigan. Sinimulan ng Philippine Airlines (PAL) kahapon na ilipad nang wa&amp;shy;lang bayad ang libu-libong pakete ng pagkain, tubig, damit at maging body bags na maaaring paglagyan sa mga nasawing biktima ng baha. Pinangunahan ang relief drive ng Tan Yan Kee Foundation at mga Tan companies tulad ng Asia Brewery, Agua Vida, Tanduay, PMFTC at iba pang partner organizations. Kasama sa mga ipa&amp;shy;pamahagi ang relief goods para sa 10,000 pamilya, 350,000 bote ng Absolute at Summit water, damit at tsinelas. Kasalukuyang bu&amp;shy;mibiyahe na rin patu&amp;shy;ngong Cagayan de Oro at Iligan ang dalawang mobile water stations ng Agua Vida na kayang mag-supply ng 16,000 litro ng malinis na inuming tubig kada araw. Sa pamamagitan ng Tan Yan Kee Foundation, nag-donate din ang Fo Guang Shan Buddhist monastery sa Taipei ng 1,000 body bags at 5,000 kumot. Isinakay ng PAL nang walang bayad ang donasyon mula Taiwan pa&amp;shy;tungong Maynila at Ca&amp;shy;gayan de Oro. Katuwang rin ng Tan Yan Kee Foundation ang American Chamber of Com&amp;shy;merce na nagbigay ng banig, kulambo at 2,000 pakete ng relief goods. Tutulak ngayong Biyernes ang mga kina&amp;shy;ta&amp;shy;&amp;shy;wan ng Tan Yan Kee Foundation kasama sina Venerable Miao Jing, pinuno ng Fo Guang Shan Temple Philippines, Ve&amp;shy;nerable Miao Geng, Alvin Sia Tan at Beau Floreno&amp;shy;sos.&amp;nbsp;Bukod sa relief mission, mag-aalay ang grupo ng panalangin para sa mga biktima ng kalamidad. Noong Martes, personal na bumisita si PAL Chairman Lucio Tan sa Cagayan de Oro upang pa&amp;shy;ngunahan ang relief ope&amp;shy;rations kasama ang mga pinuno ng Federation of Filipino Chinese Chambers of Commerce and Industry, Cagayan de Oro Filipino-Chinese Chamber of Commerce and Industry and Federation of Filipino-Chinese Associations of the Philippines, Inc.</body>
<link>http://www.philstar.com/Article.aspx?articleId=761288&amp;publicationSubCategoryId=92</link>
</article>
<article>
<title>Pinoy pinalilikas sa Syria!</title>
<author>Ni Ellen Fernando</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Dahil sa tumitinding&amp;shy; karahasan sa Syria, itinaas na ng Department of Foreign Affairs (DFA) ang crisis alert mula sa alert level 3 sa alert level 4 para sa kaligtasan ng libu-libong Pinoy na nagtatrabaho sa nasabing bansa. “In view of the escalating violence in Syria, the Department of Fo&amp;shy;reign Affairs will be raising Alert Level 4 for the entire country of Syria effective today,” ayon kay Foreign Affairs Secretary Albert F. del Rosario. Bunsod nito, may 17,000 Pinoy ang kina&amp;shy;kailangang ipasailalim sa mandatory evacuation o sapilitang paglilikas na gagastusan ng pamahalaan bunsod ng tumataas na tensyon doon na nagsimula pa noong Pebrero. Inatasan ni del Rosario si Executive Director for Migrant Workers Affairs, Ambassador Ri&amp;shy;cardo M. Endaya, na agad na tumungo sa Syria upang mag-assist sa Philippine Embassy para sa mabilisang paglilikas sa mga Pinoy na naiipit sa karahasan. Pinapayuhan ang mga Pinoy sa Syria na panatilihing nakabukas ang kanilang komunikas&amp;shy;yon sa Embahada at sa mga&amp;nbsp;community at ipa&amp;shy;alam ang kanilang kina&amp;shy;roroonan. Mula sa tinatayang 17,000 Pinoy sa Syria, may 5,000 Pinoy lamang ang naka-rehistro sa Embahada sa Damascus. Noong Agosto 16 ay nasa alert level 3 lamang ang crisis alert sa Syria kung saan sinimulan ang voluntary evacuation sa mga Pinoy na karamihan ay undocumented. Binuksan na rin ng Embahada ang kanilang number na 00-963-116-132626 para sa Pinoy at kanilang pamilya na hihingi ng assistance at may mga katanungan. Maaari rin silang makipag-komunikasyon sa pamamagitan ng Embassy’s e-mail address pe.damascus@gmail.com. Sa Manila, pinagana na ng DFA ang kanilang hot&amp;shy;line na 834-3245 at 834-3240 para sa nagna&amp;shy;nais na ma&amp;shy;laman ang ka&amp;shy;la&amp;shy;gayan ng kanilang ka&amp;shy;anak sa Syria.</body>
<link>http://www.philstar.com/Article.aspx?articleId=761289&amp;publicationSubCategoryId=92</link>
</article>
<article>
<title>Bahay sa tabing ilog ipagbabawal</title>
<author>Ni Malou Escudero</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Isinusulong na sa Senado ang panukalang batas na naglalayong ipagbawal ang pagtatayo ng mga bahay sa katabing mga ilog. Sa Senate Bill &amp;nbsp;No. 2956 na tatawaging “The Housing Ban Along Ri&amp;shy;verbanks Act of 2011” na inihain ni Senator Manny Villar, tuluyang ipagba&amp;shy;bawal ang pagtatayo ng mga&amp;nbsp;bahay sa loob ng 10 metro mula sa gilid ng ilog, waterways at iba pang uri ng&amp;nbsp;inland waters. Ayon kay Villar, hindi na dapat maulit ang nangyari sa Cagayan de Oro City at Iligan City kung saan ilang daang katao ang nasawi matapos anurin ng malakas na flashflood. Sinabi ni Villar na katungkulan ng gobyerno na mabigyan ng proteksiyon ang mga mamamayan lalo na kung may kalamidad. Mas masisigura&amp;shy;do ang kaligtasan ng mga mamamayan kung tulu&amp;shy;yan na silang pagbabawalan na tumira sa tabi ng ilog at iba pang uri ng inland waters. Sa sandaling maging ganap na batas mahaharap sa anim na buwan pagkabilanggo at multang P50,000 ang mga &amp;nbsp;barangay chairman, mayor at gobernador na papayag magtayo ang mga residente ng bahay na malapit sa ilog at iba pang uri ng waterways.</body>
<link>http://www.philstar.com/Article.aspx?articleId=761290&amp;publicationSubCategoryId=92</link>
</article>
<article>
<title>Mister iniwan ni misis, nang-hostage, utas!</title>
<author>Ni Joy Cantos</author>
<date>
<month>December</month>
<day>23</day>
<year>2011</year>
</date>
<body>MANILA, Philippines - Naging mitsa ng kamatayan ng isang mister ang pangho-hostage nito ng tatlong menor de edad matapos itong mabaril ng nagrespondeng mga operatiba ng pulisya nang magwala at saksakin na ang isa sa mga bata sa Toledo City, Cebu kahapon ng umaga. Base sa ulat ng Toledo City Police, kinilala ni PNP Spokesman Chief Supt. Agrimero Cruz Jr., ang napatay na hostage-taker na si&amp;nbsp;Allan Bolo. Isinugod naman sa pagamutan ang sinaksak nitong si&amp;nbsp;Arvy Plando habang ang dalawa pa sa mga menor-de-edad na sina Juvy at Junjun Guiquing ay dinala muna sa tanggapan ng Department of Social Welfare and Development (DSWD) para sa debriefing kaugnay ng sinapit ng mga itong trauma. Alas-6:30 ng umaga ayon kay Cruz ng ihostage ng suspek ang tatlong bata na natiyempuhan nitong naglalaro sa kanilang bakuran ng mabatid na iniwan siya ng kaniyang misis. Agad namang nag&amp;shy;responde ang mga ope&amp;shy;ratiba ng pulisya sa lugar pero nabigong mapasuko ang suspek sa loob ng limang oras na negosas&amp;shy;yon hanggang sa saksakin na nito si Plando. Dito na napilitan ang sniper na pun&amp;shy;tiryahin ng putok ang suspek na dead-on-the-spot sa insidente habang agad na isinugod sa pagamutan ang biktima.</body>
<link>http://www.philstar.com/Article.aspx?articleId=761291&amp;publicationSubCategoryId=92</link>
</article>
<article>
<title>Recom nagbabala vs substandard Xmas lights</title>
<author></author>
<date>
<month>December</month>
<day>23</day>
<year>2011</year>
</date>
<body>MANILA, Philippines - &amp;nbsp;Nagbabala si Caloocan City Mayor Enrico “Recom” Echiverri sa mga residente ng lungsod na iwa&amp;shy;san ang paggamit ng mga sub-standard na Christmas lights na kadalasang pinagsisimulan ng sunog. Ipinag-utos na rin ni Echiverri sa mga empleyado ng city hall na huwag gumamit ng mga sub-standard na Christmas lights sa kanilang mga tanggapan upang maiwasan ang pagkakaroon ng sunog sa kanilang opisina. Nagbabala na rin ang alkalde sa mga negosyanteng nagtitinda ng sub-standard na Christmas lights na agad na ipahuhuli sa mga awtoridad kapag napatunayan na nagbebenta ang mga ito ng madaling magliyab na pampailaw ngayong Pasko. Ayon kay Echiverri, base na rin sa kautusan ng Department of Trade and Industry (DTI) sa taumbayan na huwag tangkilikin ang mga Christmas lights na madaling magliyab partikular na ang mga walang tatak na nagmula sa naturang ahensiya. Sa rekord ng Bureau of Fire Protection (BFP), lu&amp;shy;malabas na 75 porsiyento sa mga gumagamit ng su&amp;shy;b-standard na Christmas lights ang posibleng ma&amp;shy;ging biktima ng sunog dahil manipis ang ginagamit na wire sa paggawa nito.</body>
<link>http://www.philstar.com/Article.aspx?articleId=761292&amp;publicationSubCategoryId=92</link>
</article>
<article>
<title>Death toll kay Sendong: 2,000</title>
<author>Ni Joy Cantos</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Aabot sa 2,000 ang bilang na nasawi sa bagyong Sendong matapos lumobo pa sa 1,079 katao ang nawawala.&amp;nbsp; Ayon kay National Disaster Risk and Reduction Management Council (NDRRMC) Executive Director Benito Ramos, nasa 1,080 na ang death toll kay Sendong habang 1,979 katao rin&amp;nbsp;ang nasugatan at mahigit P1 bilyon ang pinsala sa mga sinalanta nitong lugar sa bansa partikular na sa lungsod ng Iligan at Cagayan de Oro City. Inihayag din ni Ramos na dahil sa grabeng pinsala ng bagyo ay tinataya nilang tatagal pa ng hanggang Marso ang isinasagawang relief and rehabilitation effort sa lugar. Sa Camp Crame, sinabi naman ni PNP Chief&amp;nbsp; Director Gen. Nicanor Bartolome na patuloy pang pinaghahanap ang isang babaeng pulis na kabilang sa police search and rescue team na kinilalang si PO2 Sandy Labagan na nawala sa kasagsagan ng flashflood noong Disyembre 17. Sa nasabing insidente ay nagbuwis ng buhay sina SPO1 Charlo Ediote ng Cagayan de Oro City Police at Insp. Charlito Penuliar ng Regional Public Safety Battalion. Masuwerte namang nakaligtas&amp;nbsp; si Spo2 Roque Balistoy na napadpad sa karagatan ng Camiguin Island. Alinsunod na rin sa kautusan ni Pangulong Aquino ay hindi na nila pahihintulutang bumalik ang mga residente sa may tabing ilog sa Cagayan de Oro City at Iligan City dahil peligroso ng tirhan ang lugar.</body>
<link>http://www.philstar.com/Article.aspx?articleId=761576&amp;publicationSubCategoryId=92</link>
</article>
<article>
<title>Presyo ng tubig sa CDO dumoble na</title>
<author>Ni Danilo Garcia</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Ibayong paghihirap pa ang nararanasan ng mga residente ng Cagayan de Oro City dahil sa paglobo ng presyo ng “bottled water” habang nakakaranas ng krisis sa kakapusan ng tubig ang lungsod dahil sa pinsala na idinulot ng bagyong Sendong. Sa monitoring sa mga pamilihan at groceries, ang 5-litrong bottled water na mabibili sa P50 ay aabot na sa P80 ang halaga habang ang 6-litro na P60 lamang ang presyo ay nasa P90 na.&amp;nbsp; Hindi naman umakyat ang tubig na ibinibenta sa mga “refilling stations” sa lungsod ngunit napakahaba na ng pila ng mga bumibili ng tubig dahil sa ibayong kakapusan nito dulot ng patuloy na pagkasira ng mga tubo at kawalang suplay. Inamin rin agad kahapon ni Department of Trade and Industry (DTI) Undersecretary Zenaida Maglaya na hindi pa sakop ng mga “basic commodities” ang mga bottled water kaya hindi pa ito kabilang sa mga produktong nasa “price freeze”.&amp;nbsp; Ngunit inaasikaso na umano na mapasama ito sa kanilang listahan dahil sa palaging kinakailangan ang bottled water tuwing panahon ng kalamidad. Dumating naman sa Iligan City ang “water filtration equipment” ng Metropolitan Manila Development Authority (MMDA) na kayang lumikha ng inuming tubig buhat sa maruming tubig. Kaya umanong lumikha ng 3,000 litro ng malinis na tubig ng equipment kada oras. Inireklamo rin ng mga residente sa lungsod na tumaas rin ang bentahan ng mga produktong agrikultura sa mga palengke tulad ng manok, isda, at gulay na kasama sa mga “pangunahing bilihin” na iniutos ni Pangulong Aquino sa DTI na isailalim sa “price freeze”. Sa pag-iikot ng mga tauhan ng DTI, wala naman umanong paglabag na nagaganap at nananatiling normal ang presyuhan ng mga bilihin sa mga palengkeng kanilang ininspeksyon.</body>
<link>http://www.philstar.com/Article.aspx?articleId=761577&amp;publicationSubCategoryId=92</link>
</article>
<article>
<title>Laguna, Marinduque, Mindoro niyanig ng lindol</title>
<author>Ni Ricky Tulipat</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Dalawang magkasunod na lindol ang naitala sa Laguna at Marinduque, kahapon ng madaling araw. Ayon sa Philippine Institute of Volcanology and Seismology (Phivolcs), unang naramdaman ang 3.1 magnitude na lindol sa Sta. Cruz, Laguna bandang 1:26 ng madaling araw. Naramdaman ang intensity 2 sa bayan ng Sta. Cruz at Nagcarlan, Laguna at sa bayan ng Lucban, Quezon. Ganap na alas-4:30 ng madaling araw naman ng maitala ang pangalawang lindol na may lakas na 3.1 magnitude sa Boac, Marinduqe. Niyanig naman ng 5.4 na lindol ang ilang lugar sa Mamburao, Occidental Mindoro kahapon ng tanghali. Ang nasabing lindol ay may lalim na 0.24 km at naramdaman 35 km sa kanluran bahagi ng Mamburao alas-12:27 ng tanghali kahapon. Naramdaman ang Intensity 4 sa Mamburao, Abra de Ilog, Paluan, Occidental Mindoro; Calapan City; Batangas City; Puerto Galera, Oriental Mindoro. Intensity 3 naman sa Mogpog, Marinduque; Pasig City; Manila City. Intensity 2 naman sa Lucban, Quezon; Quezon City; Muntinlupa City; Makati City; Pasay City; Marikina City. Tectonic ang origin ng tatlong lindol at wala namang naitalang pinsala o nasugatan dito.</body>
<link>http://www.philstar.com/Article.aspx?articleId=761578&amp;publicationSubCategoryId=92</link>
</article>
<article>
<title>Pamilyang nasalanta ni Sendong ampunin muna sa araw ng Pasko</title>
<author>Ni Ludy Bermudo</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Bilang pagsasabuhay ng mga pangaral ni Hesukristo, mungkahi ng Simbahang Katoliko na maaring pasayahin at bigyan ng pansamantalang matutuluyan ang mga pamilyang nawalan ng tirahan dahil sa bagyong Sendong, kahit ilang araw lamang o mismong sa Noche Buena. Ito ang tila panawagan ni Cagayan de Oro Archbishop Antonio Ledesma sa isinusulong niyang ‘Adopt-a-family program’ patungkol sa mga pamil&amp;shy;yang nabiktima ni Sendong. Kung mayroon uma&amp;shy;nong ginintuang puso ang mga may kakayahan sa buhay, maari nilang pawiin ang pagluluksa ng mga nabiktima ng hagupit ni Sendong, kahit ngayong Pasko at Bagong Taon lamang kung aampunin pansamantala ang mga pamilyang nawalan ng mahal sa buhay, nawalan ng tahanan at nawalan din ng ari-arian upang makapagdiwang ng Pasko at maidaos ang Noche Buena ng may makakain. Dapat na pagtulungan ng mga nakakaalwan ang pagbangon ng mga pamil&amp;shy;yang apektado upang hindi sila mawalan ng pag-asa sa buhay.</body>
<link>http://www.philstar.com/Article.aspx?articleId=761579&amp;publicationSubCategoryId=92</link>
</article>
<article>
<title>Bumili ng panregalong kapaki-pakinabang - Obispo</title>
<author>Ni Doris Franche</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Pinayuhan ng&amp;nbsp;isang Obispo ang publiko partikular ang mga magulang, gayundin ang mga ninong at ninang na tiyaking kapaki-pakinabang ang&amp;nbsp;laruang pangregalo sa mga bata ngayong Pasko. Ayon kay Catholic Bishops’ Conference of the Philippines (CBCP) Media Office Director Monsignor Pedro Quitorio III na dapat tiyaking ang bibilhing mga laruan para sa mga bata ay hindi magsisilbing masamang impluwensiya para sa kanila. Sinabi ni Quitorio na dapat na magsilbing censor ang mga magulang sa pagpili ng mga laruan para sa mga anak. Hindi aniya mabuting pangregalo sa mga bata ang mga laruang nagpapakita o nagmumulat sa mga bata ng karahasan tulad ng mga baril-barilan o kaya’y mga ‘angry toys,’ na tila tumutukoy sa nauusong mga laruan ng ‘angry birds.’ Giit ng CBCP official, ang pagreregalo ay may kaugnayan sa Pasko, na ang diwa ay tungkol sa ‘love’ kaya’t ang marapat aniya ay magbigay ng regalo na nagpapakita ng pag-ibig at pagmamahalan. Para naman kay Legazpi Bishop Joel Baylon, chairman ng Episcopal Commission on Youth ng CBCP, sa halip na laruang baril at iba pang mararahas na laruan, ay mas mainam kung mga libro at educational gifts ang ibigay sa mga bata upang higit nila itong mapakinaba&amp;shy;ngan.</body>
<link>http://www.philstar.com/Article.aspx?articleId=761580&amp;publicationSubCategoryId=92</link>
</article>
<article>
<title>Palparan babagsak din sa batas - PNP Chief</title>
<author>Ni Joy Cantos</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Gaano man katinding magtago, tiwala si Philippine National Police (PNP) Chief Director General Nicanor Bartolome na babagsak rin sa kamay ng batas ang ngayo’y itinuturing ng pugante na si dating ret. Army Major Gen. Jovito Palparan. Ito’y kasunod na rin ng pagmamatigas ni Palparan na sumuko sa batas dahil hindi umano siya makakakuha ng patas na imbestigasyon sa kasong ibinibintang laban sa kaniya. Una nang nagpalabas ng warrant of arrest ang korte&amp;nbsp;ng Malolos City, Bulacan laban kay Palparan at tatlong iba pa kaugnay ng umano’y misteryosong pagkawala ng 2 UP students na sina Karen Empeno at Sherlyn Cadapan dinukot umano noong Hunyo 2006. Ayon pa kay Bartolome, ngayong nakahanda nang magpalabas ng reward ang pamahalaan kay Palparan ay mapapabilis na ang pagdakip dito para panagutin sa kaniyang kaso. Sa kasalukuyan ay patuloy ang paggalugad ng 13 tracking teams ng PNP-CIDG upang hanapin si Palparan at Master Sgt. Hilario.&amp;nbsp;Si Palparan na tinaguriang “berdugo” ng New People’s Army (NPA) ay dating Commanding General ng Army’s 7th Infantry Division sa Central Luzon ng mangyari ang insidente. Samantalang ang dalawa pa na sina Lt. Col. Felipe Anotado Jr. at Staff Sergeant Edgardo Osorio ay sumurender na sa batas.</body>
<link>http://www.philstar.com/Article.aspx?articleId=761581&amp;publicationSubCategoryId=92</link>
</article>
<article>
<title>Bagong mahistrado ng CA itinalaga</title>
<author>Ni Ludy Bermudo</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Kinumpirma kahapon ng Korte Suprema ang pagtatalaga ng Malaca&amp;ntilde;ang ng isang bagong mahistrado sa Court of Appeals (CA). Natanggap ni Supreme Court (SC) Chief Justice Renato Corona ang appointment papers ni dating Pasay RTC Judge Perdo B. Corales &amp;nbsp;na may lagda ni Pa&amp;shy;ngulong Aquino at may petsang Nobyembre 11, 2011. Ipinadala naman ni Corona ang isang pahinang liham kay SC en banc Clerk of Court Atty. Enriqueta Esguerra Vidal nitong Disyembre 21, na nagtalaga kay Corales bilang CA Associate Justice. Bukod kay Corales, napabilang din sa shortlist na ipinadala ng Judicial and Bar Council (JBC) sa Palasyo sina Quezon City RTC Judges Maria Luisa Padilla, Severino de Castro Jr., Judge Maria Elisa Sempio-Diy at si Guagua, Pampanga RTC Judge Jonel Mercado.</body>
<link>http://www.philstar.com/Article.aspx?articleId=761582&amp;publicationSubCategoryId=92</link>
</article>
<article>
<title>Gobyerno pinapanagot kay Sendong</title>
<author>Ni Gemma Garcia</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Pinapanagot ng isang mambabatas ang administrasyong Aquino dahil sa umano’y trahedyang dulot ng bagyong Sendong. Sinabi ni Kabataan party list Rep. Raymond Palatino, ang trahedyang dulot ni Sendong ay taliwas sa pahayag ni&amp;nbsp;Budget Secretary Butch Abad na naging malakas ang disaster management and response ng pamahalaan. Paliwanag ni Palatino, ang ganitong kalaking pangyayari ay dumipende sa disaster management and response ng isang gobyerno kayat nakakasawa umano na pakinggan ang pagtatangka ng Pangulo at miyembro ng Gabinete nito na kontrahin ang kawalan kahandaan ng gobyerno sa pamamagitan ng pagyayabang umano na naglaan na ng bilyong piso para mapabilis ang relief efforts. “They are evading the fundamental issue. Hindi lang po simpleng pera-pera ang hinaing ng ating mga kababayan kundi hustisya at pagbabago dahil sa kawalan ng maayos na disaster plan ng ating pamahalaan,” ayon kay Palatino. Sa ilalim ng Section 22 ng Republic Act No. 10121, pangunahing man&amp;shy;dato ng National Disaster Risk Reduction and Management Council (NDDRMC) na masigurong mababa ang disaster risk sa pamamagitan ng pagiging handa. Habang ang quick response measures ay pangalawa lamang. Sa pagbubukas ng sesyon sa Enero 2012, sinabi ni Palatino na paiimbestigahan niya ang&amp;nbsp;naging impact ng ginawang pag-&amp;shy;&amp;shy;veto ng pangulo sa calamity fund at kakulangan ng disaster plan ng gobyerno. Kabilang sa paiimbestigahan niya ang nilagdaang Executive Order 23 ni Aquino na nagbibigay exemption sa mga mining corporations sa indefinite total log ban.</body>
<link>http://www.philstar.com/Article.aspx?articleId=761583&amp;publicationSubCategoryId=92</link>
</article>
<article>
<title>Mga Pinoy kulang pa sa paghahanda sa kalamidad</title>
<author>Nina ni Malou Escudero/Rudy Andal</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Naniniwala si Sen. Loren Legarda na kulang pa sa paghahanda ang mga Filipino pagdating sa kalamidad. Ayon kay Legarda, chairman ng Committee on Climate Change, walang saysay ang pagbibigay ng mga babala sa paparating na kalamidad sa bansa &amp;nbsp;kung wala namang kaukulang pagha&amp;shy;handa ang mga &amp;nbsp;tatamaan nito. Naiwasan sana&amp;nbsp;umano ang pagkasawi ng maraming mamamayan sa mga lalawigan na dinaanan ni Sendong sa Mindanao kung nagkaroon ng sapat na paghahanda lalo na ang lokal na pamahalaan. Mismong mga residente aniya sa Iligan at Cagayan de Oro City ang nagsabi na wala silang natanggap na early war&amp;shy;ning o babala kaya’t nagulantang sila sa nangyari. Kinuwestiyon din ni Legarda kung meron bang “climate war room” ang Malaca&amp;ntilde;ang kung saan ay nakaalerto ang lahat ng mga kinauukulang ahensya ng gobyerno kapag may kalamidad. Kailangan na anyang humanap ang DSWD ng mga maaring temporary shelter na may mga nakahandang blanket, may malinis na tubig at palikuran na magagamit tuwing may kalamidad. Samantala, inatasan ni Pangulong Aquino ang Budget department na dagdagan ng P150 milyon ang pondo ng Department of Science and Techno&amp;shy;logy para sa paglalagay ng 1,000 automatic water level sensor sa bansa para matulungan ang mga forecasters sa water level ng mga ilog.</body>
<link>http://www.philstar.com/Article.aspx?articleId=761584&amp;publicationSubCategoryId=92</link>
</article>
<article>
<title>39 paaralan apektado ni Sendong -- DepEd</title>
<author>Ni Mer Layson</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Umaabot sa 39 na pa&amp;shy;aralan sa Mindanao ang naapektuhan ng bagyong Sendong at dalawa sa mga ito, na matatagpuan sa Iligan City, ang totally washed out at nanganga&amp;shy;ilangan ng relokasyon. Ito ay inisyal na bilang pa lamang umano dahil ayon sa Department of Edu&amp;shy;cation (DepEd) ay nagpapatuloy pa ang isi&amp;shy;nasagawang site infec&amp;shy;tion at validation ng ka&amp;shy;nilang Engineering Team (DepEd-PFSED) sa pinsala ng bagyo. Sa summary report ng DepEd RaDAR hanggang alas-8:00 ng umaga nitong Disyembre 23, 2011, lumi&amp;shy;litaw na ang mga rehiyon na naapektuhan ng bagyo ay ang Region X, Region IX, Region XI, CARAGA, at ARMM habang ang mga dibisyon naman na apektado ay ang Cagayan de Oro City, Iligan City, Agusan del Sur, at Lanao del Sur IB. Nasa mahigit 406 silid aralan naman ang napinsala dahil sa bagyo at aabot sa P20.42 milyon ang halaga ng mga furnitures na nasira rito. Ang mga nasirang IT equipment ay tinataya namang aabot sa P3.85 milyon ang halaga habang ang total estimated cost ng mga nasirang Textbooks at Educational Manuals ay nasa P2.075 milyon. Ang halaga ng mga school buildings na napinsala at nangangaila&amp;shy;ngan ng agarang pagkumpuni ay nagkakahalaga ng mahigit P79.6 milyon. Batay pa sa report, ang kabuuang estimated cost ng damage sa DepEd properties ay aabot sa mahigit P105.95 milyon. Tiniyak naman na ni Education Secretary Armin Luistro na ipa-prayori&amp;shy;dad nila ang pagkukumpuni sa mga nasirang paaralan at silid-aralan upang kaagad na makabalik sa eskuwela ang mga mag-aaral sa naturang lugar.</body>
<link>http://www.philstar.com/Article.aspx?articleId=761585&amp;publicationSubCategoryId=92</link>
</article>
<article>
<title>Malakas magpatugtog, obrero tinarakan ng kapitbahay</title>
<author>Ni Christina Timbang</author>
<date>
<month>December</month>
<day>24</day>
<year>2011</year>
</date>
<body>CAVITE, Philippines &amp;nbsp;-- Agaw buhay ngayon sa ospital ang isang obrero matapos tarakan ito sa dibidb makaraang mairita ang kapitbahay dahil sa sobrang lakas magpatugtog ng radio sa Barangay FVR, General Mariano Alvarez, Cavite, kahapon ng madaling araw. Sa nakuhang impormasyon sa tanggapan ni Cavite Provincial Director Sr. Supt. Jhon Bulalacao, ang biktima ay nakilalang si Tomas Gan, 39, construction worker at residente ng Phase 3 Block 6 Lot 8 Barangay Family Village Resources nasabing bayan. Mabilis namang naka&amp;shy;takas ang suspek na naki&amp;shy;l&amp;shy;ala lamang sa alyas Bata, 20 anyos, tinapa ven&amp;shy;&amp;shy;dor at kapitbahay ng biktima. Batay sa imbestigas&amp;shy;yon ni PO1 Bobbie Ba&amp;shy;lazo, may hawak ng kaso, alas-2 ng madaling araw ng ma&amp;shy;gulantang sa pagkakatulog ang suspek ng marinig ang malakas na pagpapatugtog ng biktima. Galit na galit itong lu&amp;shy;mabas ng bahay at si&amp;shy;na&amp;shy;bihan ang biktima na hinaan ang radyo nito su&amp;shy; balit nagalit din ang biktima at nagkaroon ng mainitang pagtatalo ang dalawa. Lingid sa kaalaman ng biktima ay may dalang patalim ang suspek at inundayan ito ng saksak sa dibdib bago mabilis na tumakbo papalayo sa lugar ng pinangyarihan tangay ang kutsilyong ginamit.</body>
<link>http://www.philstar.com/Article.aspx?articleId=761586&amp;publicationSubCategoryId=92</link>
</article>
<article>
<title>Mga bata pinaka-delikado sa Climate Change</title>
<author>Ni Malou Escudero</author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Ang mga bata umano ang pinaka-delikado sa climate change lalo na kung dumarating ang kalamidad katulad ng nangyari sa Northern at Western Mindanao ng manalasa ang bagyong Sendong kung saan umabot sa 43,000 bata ang naapektuhan. Ito ang naging babala kahapon ni Senator Loren Legarda, chairman ng Senate Committee on Climate Change. Sa pagtaya ng United Nations Children’s Fund (UNICEF), sa 43,000 na bata na naapektuhan ni Sendong, 14,000 ang naninirahan ngayon sa evacuation centers samantalang marami pa rin ang nawawala at marami ang namatay. Ipinunto ni Legarda na tuwing nagkakaroon ng kalamidad, mas matindi ang nararanasan ng mga bata dahil mas mahina pa ang kakayahan ng mga ito sa mga natural hazards. “Every time a disaster occurs, the impact on children is more likely to be greater because aside from being unable to immediately respond to natural hazards, they are also vulnerable to the aftermath of disasters, including the outbreak of diseases, lack of food, potable water and shelter,” pahayag ni Legarda. Base umano sa pag-aaral ng ginawa ng UNICEF ngayong 2011, ang mga bata sa Pilipinas ay delikado sa mga malala&amp;shy;kas na ulan at pagbaha na dulot ng climate change. Inihalimbawa ni Legarda ang nangyaring flashflood sa Davao City noong Hulyo kung saan 30 ang namatay kasama na ang 17 bata at sanggol. Noon namang duma&amp;shy;ting ang bagyong Ped&amp;shy; ring noong Setyembre, 83 ang namatay kung saan 39 ang mga bata. Dapat umanong pala&amp;shy;kasin ng gobyerno ang me&amp;shy;kanismo nito upang mabigyan ng proteksiyon ang mga bata laban sa mga kalamidad.</body>
<link>http://www.philstar.com/Article.aspx?articleId=761587&amp;publicationSubCategoryId=92</link>
</article>
<article>
<title>Liga prexy umapela ng tulong sa bgy. officials sa Sendong victims</title>
<author></author>
<date>
<month>December</month>
<day>24</day>
<year>2011</year>
</date>
<body>MANILA, Philippines - Hiniling ni Liga ng mga Barangay sa Pilipinas President, Councilor Ricojudge “RJ” Echiverri sa lahat ng opisyal ng barangay sa buong bansa na magbigay ng tulong sa mga naging biktima ng Bagyong Sendong sa Northern Mindanao at iba pang bahagi ng Kabisa&amp;shy;yaan. Ang kahilingan na ito ni Echiverri sa mga opis&amp;shy;yal ng barangay sa buong Pilipinas ay upang agad na makabawi at ma&amp;shy;kaahon ang mga na&amp;shy; ging bik&amp;shy;tima ni Sen&amp;shy;dong partikular na sa mga lugar ng Cagayan de Oro City at Iligan City. Aniya, kung ang lahat ng opisyal ng barangay sa buong bansa ay magbibigay ng tulong sa mga biktima ni Sendong, malamang na marami ang tulong pinansiyal na maibibigay ng Liga ng mga Barangay sa Pilipinas sa mga sinalanta ng bagyo. Unang nagbigay ng tulong si Caloocan City Mayor Enrico “Recom” Echiverri sa mga sinalanta ng bagyo matapos itong mag-donate ng P1 milyon kasabay ng paghikayat sa mga miyembro ng League of City Ma&amp;shy;yors of the Philippines na mag-abot din ng kanilang tulong. Inaasahan naman ni Councilor Echiverri na maraming mga kapwa nito opisyal ng barangay ang magbibigay ng kanilang tulong sa mga sinalanta ng bagyo dahil isa itong paraan ng pagbibigay sa araw ng Pasko.</body>
<link>http://www.philstar.com/Article.aspx?articleId=761588&amp;publicationSubCategoryId=92</link>
</article>
<article>
<title>Binata nagbigti sa selos</title>
<author>Ni Christian Ryan Sta. Ana</author>
<date>
<month>December</month>
<day>24</day>
<year>2011</year>
</date>
<body>QUEZON, Nueva Ecija, Philippines &amp;nbsp;-- Hindi na magagawang makapagdiwang pa ng Pasko ang isang maglive-in-partner makaraang magpatiwakal ang 24-an&amp;shy;yos na lalaki nang magselos ito nang matindi sa lover umano ng kinakasamang 20-anyos na dalaga sa kanilang bahay sa Barangay Ilog Baliwag ng bayang ito, kamakalawa ng umaga. Kinilala ng pulisya ang nag-suicide na si Tirso Escario y Tamayo, 24, binata, isang house helper at residente ng nasabing lugar. Na&amp;shy;batid na alas-10:40 ng umaga, nadiskubre ni Jesusa Simplina y Salvador, 20, live-in partner ni Escario, ang wala nang buhay ng biktima na naka&amp;shy;bitin sa kisame ng bahay. Sinabi ni Simplina na nagkaroon sila ng matin&amp;shy;ding pagtatalo ng kanyang kinakasama ukol umano sa pinagseselosan nitong ibang lalaki. Ayon umano sa biktima ay magpapakamatay ito kung hindi umano titi&amp;shy;gil si Simplina sa pakiki&amp;shy;pagrelasyon nito sa ibang lalaki. Hindi na binanggit ang pangalan ng lalaking iyon sa ulat ng pulisya.</body>
<link>http://www.philstar.com/Article.aspx?articleId=761589&amp;publicationSubCategoryId=92</link>
</article>
<article>
<title>Lolo patay sa evacuation center</title>
<author>Ni Joy Cantos</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Isang matandang la&amp;shy;laki ang nasawi matapos dapuan ng karamdaman sa evacuation center habang humigit kumulang pa sa 200 katao na karamihan ay mga bata ang tinamaan ng sakit na diarrhea sa lungsod ng Iligan at Cagayan de Oro City dulot ng bagyong Sendong. Sa phone interview, kinumpirma ni Brig. Gen. Roland Amarille, namumuno sa pagsusuperbisa sa search and retrieval operation, ang pagkamatay ni Ibra Mangutara matapos na grumabe pa ang dinaranas nitong matinding pag-ubo sa evacuation center sa Hinaplanon Elementary School sa Iligan City. Gayunman sa findings ng mga doktor ay lumitaw na tuberculosis ang ikinamatay ng nasabing matanda. Samantala tinataya namang hindi bababa sa 100 katao na karamihan ay mga bata ang dinapuan ng diarrhea habang ang iba naman ay pangkaraniwang lagnat, ubo at sipon. “We need medicines particularly for the children, normal diseases are upper respiratory infection and gastro enteritis (diarrhea), maraming nagkasakit although karaniwan na lagnat, fever and colds na hindi naman grabe,” ayon sa opisyal. Nabatid na aabot sa 3,497 pamilya o kabuuang 15,930 katao ang kasalukuyang kinakanlong sa evacuation center sa Iligan. Sa Cagayan de Oro City, nasa 136 bata naman ang dumanas ng pagtatae bunga ng kakulangan ng malinis na tubig at sanitasyon sanhi ng sobrang siksikan sa evacuation center sa Brgy. Macasandig. Bukod dito nasa 1,800 evacuees naman mula sa mahigit 39,000 evacuees sa lungsod ang may mga ubo, sipon at lagnat. “There is a great danger na magka-epidemic ng diarrhea kapag natagalan pang walang tubig,” ayon naman kay Cagayan de Oro City health officer Dr. Jerry Calingasan kung saan ay tatagal pa ng ilang linggo bago maayos o maibalik sa normal ng water district sa lungsod ang linya ng mga tubig. Nasa 443 evacuees ang binigyan na ng anti-tetanus toxoid kung saan nagpadala na rin ng medical teams sa lugar&amp;nbsp; na nagbibigay rin ng anti-measles vaccines sa mga bata. Ang mga evacuees ay nangangailangan ng antibiotics, paracetamol at oresol upang maagapan ang karamdaman ng mga nagkasakit na. Sinabi naman ni National Disaster Risk and Reduction Management Council (NDRRMC) Executive Director Benito Ramos na&amp;nbsp;inaagapan na nila ang pagkakasakit ng mga evacuees upang maiwasan ang outbreak. Ayon kay Ramos sa evacuation center na magpa-Pasko ang may 45,000 evacuees&amp;nbsp; at dito ay inihanda na nila ang mga noche buena packs ng mga ito sa lungsod ng Iligan at Cagayan de Oro na grabeng sinalanta ni Sendong na nagdulot ng matinding flashflood noong Disyembre 17.</body>
<link>http://www.philstar.com/Article.aspx?articleId=761826&amp;publicationSubCategoryId=92</link>
</article>
<article>
<title>Rating ni PNoy tumaas pa!</title>
<author>Ni Angie dela Cruz</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Tumaas pa ang net satisfaction rating ni Pa&amp;shy;ngulong Noynoy Aquino ngayong taon base sa resulta ng huling survey ng Social Weather Station (SWS). Batay sa latest SWS survey na isinagawa mula December 1 hanggang December 7, nakakuha si Aquino ng +58 NSR ngayong buwan kumpara sa dating +56 NSR noong Setyembre. Ito na ang pinaka mataas na sa&amp;shy;tisfaction rating ni Pa&amp;shy;ngulong Aquino ngayong taon. Lumalabas din na 71% ng mga respondents o 7 sa bawat 10 katao ang kuntento sa pamama&amp;shy;lakad ni PNoy sa bansa kumpara sa 13% na hindi kuntento. Pinaka mataas na ito ngayong taon ng Chief Executive laluna kung ikokonsidera ang pinaka mababa nitong NSR na +51 % noong nakaraang Marso at +46% noong buwan ng Hunyo. Ang naturang resulta ay mula sa survey ng SWS para sa ika-Fourth Quarter&amp;nbsp; ng 2011. Ang public&amp;nbsp;satisfaction&amp;nbsp;ng Pangulo ay gumanda sa&amp;nbsp;Metro Manila na mula sa ratings&amp;nbsp;na +54&amp;nbsp; ay naging +61 na pinaka mataas sa Luzon, +59 naman sa Visayas mula sa +52 noong Set&amp;shy;yembre&amp;nbsp;at +56&amp;nbsp; mula sa +55&amp;nbsp;sa Mindanao region. Very good satisfaction rating din ang nakopo ni PNoy sa urban na +52&amp;nbsp; at +64 sa rural areas. Ang survey ay ginawa sa gitna ng iringan sa pagitan nina Pa&amp;shy;ngulong Aquino at SC Chief Justice Renato Corona matapos ang pagsuporta ni PNoy na maipakulong si Pampanga Rep. Gloria Arroyo dahil sa kasong electoral sabotage. Ang tumaas na NSR ni Pangulong&amp;nbsp;Aquino ay nagpapakita lamang na kumbinsido ang taumbayan sa mga pagpupursiging ginagawa ng pamahalaang Aquino na maalis ang korapsiyon sa bansa at maisaayos ang pamumuhay ng samba&amp;shy;yanang Pilipino.</body>
<link>http://www.philstar.com/Article.aspx?articleId=761827&amp;publicationSubCategoryId=92</link>
</article>
<article>
<title>Ban sa OFWs sa Nigeria aalisin na ng DFA!</title>
<author>Ni Ellen Fernando</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Inirekomenda na ng&amp;nbsp;Department of Foreign Affairs (DFA) sa Department of Labor and Employment (DOLE) ang lifting o pagtatanggal ng ban sa pagpapadala ng mga&amp;nbsp;overseas Filipino workers sa Nigeria. Sa liham na ipinadala ni Foreign Affairs Secretary Albert del Rodario kay Labor Secretary Rosalinda Baldoz, hiniling nito na epek&amp;shy;tibo sa Enero 1, 2012&amp;nbsp;ay maibalik na sa normal ang deployment ng manggagawang&amp;nbsp;Pinoy sa&amp;nbsp;Nigeria dahil na rin sa gumagandang sitwasyon sa Niger Delta. Ayon kay del Rosario, sa ginawang pag-aaral ng DFA ay wala nang tensyon at nasa maayos na ang overall situation sa Nigeria.&amp;nbsp; “We have reviewed the overall security situation in Nigeria and have concluded that the insurgency in the Niger Delta has been properly addressed,” ani del Rosario sa liham kay Baldoz. Bukod dito, tiniyak ni del Rosario na magiging ligtas na ang mga OFWs sa muling pagtungo at pagtatrabaho sa Nigeria dahil wala na ring insidente ng pagdukot o kidnappings. “No more kidnapping incidents have occurred and Nigeria has become a vibrant democracy with a thriving economy.&amp;nbsp;According to our ambassador in Nigeria, 5,000 jobs in the oil, gas and construction industries awaiting our OFWs in Nigeria,” ani del Rosario. Ang deployment ban sa mga Pinoy sa Nigeria ay ipinatupad&amp;nbsp;matapos ang magkakasunod na pagdukot sa mga&amp;nbsp;tripulanteng Pinoy noong&amp;nbsp;2006&amp;nbsp;at 2009. Sa tala ng DFA, may&amp;nbsp;7,240 Filipinos ang nasa Nigeria na karamihan ay mga professio&amp;shy;nals at nakapag-asawa ng mga Nigerians. Marami sa kanila ang nagpahayag na dapat ay maalis na&amp;nbsp;ang deployment ban sa nasabing bansa. Sa pakikipagpulong ni Ambassador Padalhin sa Nigerian officials, nabatid nito na malaki ang demand o pangangailangan ng Nigeria sa mga skilled Filipino workers para sa&amp;nbsp;Nigerian industries.</body>
<link>http://www.philstar.com/Article.aspx?articleId=761828&amp;publicationSubCategoryId=92</link>
</article>
<article>
<title>Ligtas na paglilikas ng OFWs sa Syria tiyakin</title>
<author>Ni Malou Escudero</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Nanawagan kahapon si Senator Loren Legarda sa gobyerno na siguraduhing ligtas na maibabalik sa bansa ang mga OFWs na mula sa Syria. Ginawa ni Legarda ang panawagan matapos itaas ng Department of Foreign Affairs ang sitwasyon sa Syria sa “crisis alert level 4”. Ang isa umanong hamon ngayon sa gobyerno ay makumbinsi ang mga OFWs na maibalik sila sa Pilipinas. Simula pa noong Agosto ay nag-alok na ng repatriation assistance ang gobyerno para sa mga Filipino sa Syria pero halos 383 lamang sa 17,000 Pinoy ang pumayag. Naniniwala si Legarda na patuloy na nakikipagsapalaran ang mga OFWs dahil ang iniisip ng mga ito ay ang pamilya nilang tinutulungan dito sa Pilipinas at ang kawalan ng oportunidad sa bansa.&amp;nbsp; “The decision by an overwhelming majority to risk their lives, not withstanding the clear and present danger to their safety stresses the need for government to create jobs in our country that can feed families and educate children,” sabi ni &amp;nbsp;Legarda.</body>
<link>http://www.philstar.com/Article.aspx?articleId=761829&amp;publicationSubCategoryId=92</link>
</article>
<article>
<title>DOLE may holiday pay rules</title>
<author>Ni Ludy Bermudo</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Ipinalabas na kahapon ng Department of Labor and Employment (DOLE) ang pay rules na dapat sundin ng employers para sa dagdag sa regular na bayad sa mga empleyado hinggil sa tatlong regular holidays at isang special non-working day na kinabibilangan ng Christmas Day ngayong araw, Rizal Day sa Disyembre 30, New Year’s Eve sa Disyembre 31, at ang New Year’s Day sa Enero 1. Pinaalalahanan ni Labor Secretary Rosalinda Baldoz ang mga private sector employers na obserbahan ang naturang pay rules sa mga holidays at special day na ipagdiriwang sa buong bansa. Alinsunod sa Proclamation 84 of 2010, deklaradong regular holidays ang Pasko at Rizal Day, habang non-working special day naman ang New Year’s eve na huling araw ng taon, ang Bagong Taon naman ay regular holiday din alinsunod sa Proclamation 295 of 2011. Para sa tatlong regular holidays, itinatakda ng batas na kung ito’y tatapat sa regular workday ng isang empleyado at hindi siya nagtrabaho ay makakatanggap pa rin siya ng 100 porsiyento ng kaniyang sahod. Dapat naman siyang tumanggap ng 200 porsiyento ng kaniyang regular salary kung magtatrabaho siya sa nasabing mga araw sa unang walong oras, at karagdagan pang 30 porsiyento ng kaniyang hourly rate sakaling kailanganin nitong mag-overtime. Kung natapat naman ang regular holidays sa araw ng pahinga ng empleyado at hindi siya pumasok, tatanggap pa rin siya ng 100 porsiyento ng kaniyang sweldo ngunit kung papasok ito ay makakatanggap pa siya ng karagdagang 30 porsiyento ng 200 porsiyento ng kaniyang sahod.&amp;nbsp; Sakaling mag-overtime ito, kakailanganin pa siyang bayaran ng karagdagan pang 30 porsiyento ng kaniyang hourly rate para sa nasabing araw.</body>
<link>http://www.philstar.com/Article.aspx?articleId=761830&amp;publicationSubCategoryId=92</link>
</article>
<article>
<title>PNoy namigay ng regalo sa batang mahihirap</title>
<author>Ni Malou Escudero</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Ipinadama kahapon ni Pangulong Aquino ang diwa ng Kapaskuhan sa mga mahihirap na bata sa Makati kung saan namahagi ito ng regalo kasama ang kaniyang mga kapatid sa nasa 150 bata at personal pang naiparating ng ilan sa mga ito ang kanilang Christmas wish. Ginawa ang okasyon sa Don Bosco Technical Institute sa Makati City kung saan namigay ng noche buena package ang Pangulo. Ayon sa Pangulo, ginagawa niya ang lahat upang mas maging masaya ang mga darating pang Pasko ng mga Filipino. “Talagang pinipilit natin na ang mga susunod na Pasko lalo pa talagang... gumanda at mabuo ang mga pamilya,” anang Pa&amp;shy;ngulo. Samantala, kabilang sa mga Christmas wish na ipinarating ng ilang bata sa Pangulo ay magkaroon ng school bag at panghanda sa kanilang noche buena. May humiling din na sana ay magkaroon ng permanenteng trabaho ang kaniyang tatay kung saan naging positibo naman ang sagot ni PNoy sa lahat ng narinig na Christmas wish ng mga bata. Muli ring nanawagan ang Pangulo sa mga Filipino na tumulong sa mga naging biktima ng bagyong Sendong.</body>
<link>http://www.philstar.com/Article.aspx?articleId=761832&amp;publicationSubCategoryId=92</link>
</article>
<article>
<title>Rice gift ng utility workers ng DepEd itinulong na lang</title>
<author>Ni Mer Layson</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Isinabuhay ng mga utility workers ng Department of Education (DepEd) ang tunay na diwa ng Pasko. Ito’y matapos na hindi na tanggapin ng mga natu&amp;shy;rang utility workers ang kani-kanilang mga rice gift at sa halip ay ipinagkaloob na lamang sa mga biktima ng bagyong Sendong sa Mindanao. Masayang ibinalita ni DepEd Secretary Armin Luistro ang kabutihang loob ng mga utility workers nito na maisabuhay ang tunay na diwa ng Pasko sa pamamagitan nang pagtulong sa mga typhoon victims. “DepEd utility workers give up rice gift for storm survivors,” ani Luistro. Nauna nang sinabi ni Luistro na tumatanggap sila ng mga donasyon sa kanilang tanggapan para sa mga biktima ni Sendong. Ang mga nais umanong magpadala ng tulong ay maaaring magtungo lamang&amp;nbsp;sa kanilang punong tanggapan sa DepEd complex, Meralco Avenue, Pasig City o di kaya’y sa kanilang mga regional offices.</body>
<link>http://www.philstar.com/Article.aspx?articleId=761833&amp;publicationSubCategoryId=92</link>
</article>
<article>
<title>NFA rice hindi na madadaya</title>
<author>Ni Butch Quejada</author>
<date>
<month>December</month>
<day>25</day>
<year>2011</year>
</date>
<body>MANILA, Philippines - Matapos matuklasan ng gobyerno noong mga nakalipas na taon na nadadaya ang NFA rice sa pamamagitan ng paghahalo ng ilang komersyal na bigas dito at ibinebenta sa mas mataas na presyo, siniguro ng pamunuan ng National Food Authority (NFA) na hindi na muli itong mangyayari. Sa pahayag ni NFA Chief for Public Affairs Rex Estoperez sa ginanap na Talking Points na inorganisa ng Philippine Information Agency (PIA), ibinalita nito na ngayon ay wala nang posibilidad na madaya pa ang NFA rice dahil iisa na lamang ang itinakdang presyo ng naturang ahensya na nagkakahalaga ng P27 kada kilo. Bukod dito, dahil sa manilaw-nilaw na kulay ng NFA rice na bunga ng pagpoproseso nito upang maging “iron fortified rice”, mahihirapan na ang ilang naghahalo nito sa komersyal na bigas dahil magi&amp;shy;ging kapansin-pansin ang pagkakaiba sa kulay ng dalawang uri ng bigas. Ayon kay Estoperez, isa sa mandato ni Pangulong Aquino ang patuloy na produksyon ng “iron fortified rice” dahil napatunayan ang magandang epekto nito sa kalusugan ng bawat taong kakain ng naturang bigas.</body>
<link>http://www.philstar.com/Article.aspx?articleId=761834&amp;publicationSubCategoryId=92</link>
</article>
<article>
<title>Maligayang Pasko sa lahat!</title>
<author></author>
<date>
<month>December</month>
<day>25</day>
<year>2011</year>
</date>
<body>.</body>
<link>http://www.philstar.com/Article.aspx?articleId=761991&amp;publicationSubCategoryId=92</link>
</article>
<article>
<title>Impeachment laban sa 10 pang SC justices susunod?</title>
<author>Ni Delon Porcalla</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Nasa kapasyahan na ng House of Representatives kung isusunod nitong ipa-impeach ang 10 pang justices ng Supreme Court na pawang hinirang noon sa puwesto ni dating Pa&amp;shy;ngulong Gloria Arroyo. Ito ang ipinahayag ni Presidential Spokesman Edwin Lacierda na nagpahiwatig na bukas ang Malaca&amp;ntilde;ang sa impeachment laban sa iba pang justices na nagpatibay sa May 2010 appointment ni Supreme Court Chief Justice Renato Corona dahil sila ang naging daan para maging lehitimo ang pagkakahirang nito sa posisyon. “Magkakaroon ng basihan. Merong basihan kapag merong isinampa. At, ayon kay (Iloilo Rep.) Niel Tupas (Jr.), bumanggit na siya ng dalawa, hindi namin alam kung sino sila. Nasa kamay na iyan ng House (of Representatives) para imbestigahan,” sabi ni Lacierda. Noong Hunyo 2010, siyam na justices ang bumoto nang pabor sa pagkakatalaga kay Corona bilang punong mahistrado kahit ipinagbabawal ng Konstitusyon ang paghirang ng pangulo ng bansa ng mga bagong opisyal dalawang buwan bago magdaos ng hala&amp;shy;lang pampanguluhan. Nauna rito, sinabi ni Tupas sa isang hiwalay na panayam na dalawa pang justices ng Mataas na Hukuman, bukod kina Corona at Justice Mariano del Castillo, ang sasailalim sa impeachment dahil sa umano’y katiwalian. “Noong nakaraang linggo, ipinasya namin, unahin natin ay iyong kay Chief Justice,” sabi ni Tupas na tagapangulo ng justice committee ng House na siya ring nag-impeach noon kay Corona. Sinabi ni Tupas na lumitaw ang pananagutan ng nabanggit na dala&amp;shy;wang justices na hindi niya pinangalanan pero maaari umanong appointee rin ni Arroyo noong isagawa ang impeachment laban kay dating Ombudsman Merceditas Gutierrez. “May nakita kaming basihan sa impeachment.&amp;nbsp;Meron kaming ebidensiya laban sa kanila. Walang nakakaalam nito kundi kami-kami lang. Tahimik naming binuo ang isang panel at nagsagawa ng pananaliksik. Hanggang ngayon, nilalabag nila ang Konstitusyon,” sabi ni Tupas.</body>
<link>http://www.philstar.com/Article.aspx?articleId=762130&amp;publicationSubCategoryId=92</link>
</article>
<article>
<title>TRO sa Impeachment Court: 'Mahirap iyan,' - Miriam</title>
<author></author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Naniniwala si Sen. Miriam Defensor-Santiago na hindi maaring magpalabas ng Temporary Restraining Order (TRO) ang Korte Suprema upang pigilin ang Senado bilang Impeachment Court sa paglilitis kay Chief Justice Renato Corona. Ayon kay Santiago na kilalang Constitutional lawyer, magiging imba&amp;shy;lance sa tatlong sa&amp;shy;ngay ng gobyerno kung gagawin ito ng Korte Suprema. “Sa tingin ko lang as a Constitutional lawyer, parang mahirap gawin iyon dahil, kung ganon pala kung ini-impeach ang mga justices sa Supreme Court, kailangan lang nilang hilingin sa kanilang mga kasamahan na magpalabas ng TRO laban sa Senado,” sabi pa ng senadora. Para sa senadora, dapat bilisan na lang ng Senado ang paglilitis kay Corona upang ma&amp;shy;tuldukan na rin ang isyu na ipinupukol sa punong mahestrado. Nabatid na hiniling ni Vicente Millora, dating presidente ng Integrated Bar of the Philippines, sa Korte Suprema na magpalabas ng TRO laban sa impeachment case na inihain kay Corona bunsod umano ng pag-abuso sa kapangyarihan ng mga mambabatas sa Kamara na naghain ng kaso laban sa punong mahestrado. Sa darating na Enero 16, 2012 ay magbubukas na ang Impeachment Court at dito sisimulan ang proseso para sa paglilitis kay Corona.&amp;nbsp;Samantala, maaaring higpitan ng Senado ang pagpapatupad sa tinatawag na subjudice rule kapag sinimulan na ang impeachment trial sa kaso ni Corona para maiwasang mamantsahan sa mga opinyon at komentaryo sa media ang pagdinig. Sinabi ni Santiago sa isang ulat kahapon na maaaring hilingin niyang pagpulungin ng Senado sa Enero 16 para idiin ang subjudice rule at pormal na ideklara ito bago magsimula ang aktuwal na paglilitis. “Sana, mula Enero 16, wala nang komentaryo na nababahiran ng emosyon. Dapat ma&amp;shy;ging obhetibo ang lahat ng report, huwag na ta&amp;shy;yong mag-comment pa. Sa tingin ko, sa Ene&amp;shy;ro 16, hihiling ako ng isang caucus para maigiit namin ang subjudice rule, maaaring pormal na maideklara ito bago magsimula ang paglilitis,” sabi pa ni Santiago. Sa ilalim ng prinsipyo ng subjudice,&amp;nbsp;maaaring idesekato o i-contempt ang isang tao na tumatalakay sa merito ng kaso habang nakabinbin pa ito. “Habang nakabinbin ang paglilitis, huwag magsalita sa publiko sa merits of the case, sino ang tama, sino ang mali, sino ang nagsasabi ng totoo, sino ang nagsisisnungaling,” sabi ni Santiago na isang dating huwes. “Pwedeng gawin ng media, report lang anong stage ang proceedings. Wala nang dagdag na opinion o komentaryo. Maaari namang ireport lagi ang mga nangyayari nang walang halong personal opinion o komentaryo,” dagdag ng senadora. Sinabi pa ni Santia&amp;shy;go na nagtitiwala ang Senado na magiging parehas ang media sa pagre-report sa impeachment trial at hindi magdadagdag ng mga opinyon at komentaryo.</body>
<link>http://www.philstar.com/Article.aspx?articleId=762131&amp;publicationSubCategoryId=92</link>
</article>
<article>
<title>Sinalanta ni Sendong balik din sa klase sa Enero 3</title>
<author>By Mer Layson</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Babalik na sa kanilang mga klase sa Enero 3, 2012 ang milyun-milyong estudyante sa pampublikong paaralang elementary at hayskul sa buong bansa. Ito ang nabatid sa Department of Education na nagsabi na kasama sa mga babalik sa klase ang mga mag-aaral sa mga pampublikong eskuwelahan sa mga lugar na sinalanta ng bagyong Sendong noong nakaraang linggo. Sinabi pa ni Education Secretary Armin Luistro sa isang pahayag na nakatakda ring magbukas muli ang mga klase sa mga paaralang naapektuhan ng bagyo kasabay ng iba pang mga eskuwelahan. Naniniwala si Luistro na makakatulong ang pagbabalik sa paaralan ng mga bata upang makalimutan ng mga ito ang kanilang pinagdaanang trahedya at makapag-“move on.” Nabatid na inatasan na rin ng Kalihim ang mga inhinyero ng Department of Education (DepEd) na mabilis na kumpunihin ang mga paaralang winasak ng bagyong Sendong. Kung matatagalan aniya ito ay inatasan niya ang mga inhinyero na magtayo muna ng makeshift classrooms para masiguro na makakabalik sa paaralan ang mga mag-aaral sa Enero 3. &amp;nbsp;&amp;nbsp;&amp;nbsp; Naglaan na ang DepEd ng P20 milyon para sa pagkumpuni ng may 39 na paaralang sinira ni Sen&amp;shy;dong.</body>
<link>http://www.philstar.com/Article.aspx?articleId=762132&amp;publicationSubCategoryId=92</link>
</article>
<article>
<title>Pamilya Abalos nagsalo sa noche buena sa selda</title>
<author>Ni Danilo Garcia</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Pinagsaluhan ng buong pamilya Abalos ang kanilang “Noche Buena” sa loob ng maliit na selda ni dating Commission on Elections (Comelec) Chairman Benjamin Abalos Sr. makaraang pagbigyan ng Southern Police District (SPD) ang pagpapahaba ng oras ng pagbisita ng kanyang pamilya ngayong Pasko. Sa log book ng SPD Headquarters, dakong alas-5 kamakalawa ng hapon nang dumating ang buong pamilya Abalos sa pangunguna ng misis nito na si Cora at anak na si Mandaluyong City Mayor Benhur Abalos at umalis dakong alas-9:00 na ng gabi. Bitbit ng pamilya Abalos ang kanilang mga handa na kanilang pinagsaluhan kahit na nagsisiksikan sa maliit na kuwarto ng Special Operations Task Group ng SPD. Sinabi naman&amp;nbsp; ni SPD Headquarters Camp Commander Superintendent Demetrio Pagaduan na muling babalik ang regular na visiting hours para kay Abalos na alas-9:00 hanggang alas-11:00 ng umaga at ala-1:00 hanggang alas-4 ng hapon sa regular na mga araw. Matatandaan na unang hiniling ng pamilya Abalos sa Department of the Interior and Local Government (DILG) na pahabain ang visiting hours ngayong Pasko para magkasama silang magpapamilya.&amp;nbsp;Umaasa rin ang pamilya Abalos na mapagbibigyan rin sila na masalubong ang Bagong Taon na magkakasama sa SPD. Nananatili pa rin naman ang mosyon ni Abalos para sa “house arrest” ngunit nagpalabas ng kautusan si Pasay City Regional Trial Court branch 112 Judge Jesus Mupas na pagkatapos na ng Disyembre niya dedesisyunan ang lahat ng mosyong isinumite sa kanyang sala.</body>
<link>http://www.philstar.com/Article.aspx?articleId=762133&amp;publicationSubCategoryId=92</link>
</article>
<article>
<title>Sumisira sa kapaligiran target ng CPP</title>
<author></author>
<date>
<month>December</month>
<day>26</day>
<year>2011</year>
</date>
<body>MANILA, Philippines - “Aarestuhin” ng Communist Party of the Philippines ang mga landlord at ibang tao na nagwawasak sa kapaligiran kasabay ng paglulunsad ng “people’s war.” Ito ang ipinahayag ng Communist Party of the Philippines sa bisperas o bago sumapit ang ika-43 anibersaryo nito. Ginawa ng CPP ang pahayag kasunod nang naganap na pagbahang dulot ng bagyong Sendong na ikinasawi ng mahigit 1,000 katao. Sinisi sa baha ang talamak na illegal logging at mining activities sa Mindanao. Dapat arestuhin at litisin ang mga landlord na marahas na tumututol sa repormang agraryo, mga lumalabag sa karapatang pantao, mandarambong sa kaban ng bayan o plunderer, drug lord at espiya ng kaaway,” sabi sa pahayag ng CPP na lumabas sa website nito sa internet. Sinisisi ng ilang grupong kinabibilangan ng mga militanteng maka-Kaliwa sa naganap na pagbaha at ibang trahedya sa Mindanao ang malawakang iligal na pagtotroso at pagmimina.</body>
<link>http://www.philstar.com/Article.aspx?articleId=762134&amp;publicationSubCategoryId=92</link>
</article>
<article>
<title>2 BOC exec kinasuhan</title>
<author>Ni Butch Quejada</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Inireklamo sa Office of the Ombudsman ng sexual harassment at iba pang kaso ng isang therapist ang dalawang empleyado ng Bureau of Customs (BoC) Enforcement &amp;amp; Security Service matapos niyang tanggihan ang “extra service” na ipinagagawa nito. Napag-alamang ang kinasuhan ay sina Customs Police Major Ramon Policarpio at isang SA1 Dexter Binuya ng grave misconduct, grave abuse of authority, grave coercion, at unjust vexation. Sa reklamo at salaysay ni Liberty B. Felipe, may asawa, ng Tarlac, simula pa noong 2006, siya at ang kanyang mister ay nagtatrabaho bilang masahista o therapist sa Maynila partikular sa Bureau of Customs Port of Manila (POM) . Sinabi ni Felipe na noong Hunyo 2011 ay nagpaserbisyo sa kanya si Policarpio na tatlong beses na niyang namamasahe noon.&amp;nbsp;Sinabi ni Felipe na, habang minamasahe niya si Policarpio, bigla nitong sinabi sa kanya na, “Kung gusto mo i-therapy mo ang ari ko.” Mula nang tanggihan ni Felipe ang gusto ni Policarpio ay hindi na muling nakapasok ang mag-asawa sa BoC. &amp;nbsp;&amp;nbsp;&amp;nbsp;&amp;nbsp;</body>
<link>http://www.philstar.com/Article.aspx?articleId=762135&amp;publicationSubCategoryId=92</link>
</article>
<article>
<title>Pasko ng mga preso sa NBP sumaya sa e-Dalaw</title>
<author>Ni Danilo Garcia</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Sa kabila ng kanilang pagkakakulong&amp;nbsp;nakadama ng kaligayahan ang libu-libong bilanggo ng New Bilibid Pri&amp;shy;sons (NBP) partikular na ang mga kamag-anak ay nasa malayong lugar sa pamamagitan ng “e-Dalaw o electronic visitation scheme” ng Bureau of Corrections. Sinabi ni NBP Supt. Richard Schwarzkoptf na marami sa mga bilanggo ang hindi nakakapiling ang kanilang mga pamilya na nasa malalayong probinsiya at ang iba ay nasa ibang bansa.&amp;nbsp; &amp;nbsp;Nakapiling ng mga ito ang ilan sa mga kaanak sa pamamagitan ng 15-30 minutong pakikipag-usap sa mga kapamil&amp;shy;ya sa pamamagitan ng “internet video chat” mula alas-8 ng gabi hanggang alas-12 ng hatinggabi mula nitong Disyembre 19 hanggang kahapon ng Pasko. Sinabi ni Schwarzkoptf na nagpasya silang muling buksan ang e-Dalaw upang makapiling at makausap kahit saglit ng mga bilanggo ang kanilang pamilya upang makadama naman ng konting saya at pag-asa. Noon pang buwan ng Oktubre napasimulan ng NBP ang e-Dalaw bilang bahagi ng programang rehabilitasyon ng Bureau of Corrections partikular sa libo-libong bilanggo sa Muntinlupa. Sinabi ni Schwarzkoptf na naglagay din ng air conditioned sa mistulang internet caf&amp;eacute; sa loob ng maximum security compound na nilagyan ng anim na compu&amp;shy;ters na magagamit ng libre ng mga bilanggo mula Lunes hanggang araw ng Linggo. Muling magsasagawa ng e-Dalaw ang NBP nga&amp;shy;yong darating na Bagong Taon para makasama muli ng mga walang dalaw na bilanggo ang kanilang mga kaanak kahit sa internet lang.</body>
<link>http://www.philstar.com/Article.aspx?articleId=762137&amp;publicationSubCategoryId=92</link>
</article>
<article>
<title>2 patay, 4 kritikal sa CAMANAVA</title>
<author>Ni Danilo Garcia</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Dalawang&amp;nbsp;lalaki ang patay habang apat ang kritikal sa apat na magkakahiwalay na insidenteng naitala ng Northern Police District mula kamakalawa ng gabi ng bisperas ng Pasko. Dakong alas-4:30 kahapon ng madaling araw, nasawi ang biktimang nakilalang si Roy Tamarez, ng Dumpsite, Catmon, Malabon makaraang saksakin ng isang hindi pa nakikilalang lalaki.&amp;nbsp; Nabatid na lango sa alak nang magpunta sa isang Christmas party na may saya&amp;shy;wan ang biktima at nag-umpisang mangulit sa mga inabutan.&amp;nbsp;Dito ito tinarakan ng hindi nakilalang salarin na mabilis na tumakas.&amp;nbsp;Wala namang lumutang na saksi na gustong kumilala sa salarin. Dakong alas-5 naman ng madaling araw nang lumutang sa baybayin ng Manila Bay sa may Chungkang Baywalk ang bangkay ni Jonathan Sol, 32, ng Bicol St., Tanza, Navotas na may tama ng saksak sa dibdib.&amp;nbsp; Kritikal naman sa Tondo Medical Center dahil sa tama ng saksak ang magkakapitbahay na sina Julius Moos, 20; Wenly Melgan, 22; at Ar-Ar Aguila, 17, kapwa ng Adelfa St., Tanza, Navotas.&amp;nbsp; Naglalaro ng badminton sa kanilang lugar dakong alas-10 kamakalawa ng gabi ang tatlo nang duma&amp;shy;ting at komprontahin ng mga suspect na sina Raf Rodriguez at Along Lachica at anim pang menor-de-edad na kalugar ng mga biktima. Nauwi ito sa pagtatalo hanggang sa pagtulungang bugbugin at saksakin ang tatlong biktima bago nagsitakas ang mga salarin. Kritikal rin naman ang 25-anyos na si Dennis Ilanan, ng Santos street, San Roque, Navotas.&amp;nbsp; Papauwi na ang biktima dakong alas-4:30 ng madaling araw nang harangin ng suspect na nakilala sa alyas na Pudong at tarakan ng patalim ang biktima bago mabilis na tumakas.</body>
<link>http://www.philstar.com/Article.aspx?articleId=762138&amp;publicationSubCategoryId=92</link>
</article>
<article>
<title>&amp;quot;Diyos, isapuso buong taon&amp;quot;- CBCP President</title>
<author>Ni Doris M. Franche</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Hindi lamang tuwing Pasko dapat na isinasagawa ang&amp;nbsp;aral ng Diyos kundi sa buong taon. Ito naman ang payo ni Catho&amp;shy;lic Bishops Conference of the Philippines&amp;nbsp;president at Cebu Archbishop Jose Palma kung saan dapat na isaalang-alang ng bawat isa ang sakripis&amp;shy;yo ni Jesus upang mas maging masagana at puno ng pagmamahalan ang&amp;nbsp;tao. Sa kanyang Christmas Day message, sinabi ni Palma na dapat gunitain ng mga Katoliko ang pagsilang ni Jesus kung kaya’t nagbubunyi ang buong mundo. Giit ni Palma, hindi lamang dapat na tuwing sasapit ng Pasko pinakikita ang pagtutulungan at pagmamahalan kundi buong taon. Dapat umanong bigyang ha&amp;shy;laga ng bawat isa ang pagsilang ng Diyos at gawing dahilan upang patuloy na maging mabu&amp;shy;ting mamamayan at walang sawang tumutulong sa mga nanga&amp;shy;ngailangan.</body>
<link>http://www.philstar.com/Article.aspx?articleId=762139&amp;publicationSubCategoryId=92</link>
</article>
<article>
<title>Hapones pumalag sa harassment</title>
<author>Ni Butch Quejada</author>
<date>
<month>December</month>
<day>26</day>
<year>2011</year>
</date>
<body>MANILA, Philippines - Isang Japanese national ang&amp;nbsp;umano’y hina-harass ng umano’y may-ari ng isang shipping company at anim&amp;nbsp;pang kasama nito makaraang sampahan ng kasong paglabag sa Anti-Dummy Law sa Manila Regional Trial Court. Sa isang kalatas, sinabi ni Masaya Yorozu, na handa niyang harapin ang isinampang kaso laban sa kanya pero huwag umano sana siyang i-harass at idaan sa ‘trial by publicity’ ang demanda. Sinabi ni Yorozu, iba’t ibang black propaganda at misinformation&amp;nbsp;umano sa media ang ipinapakalat ng umano’y&amp;nbsp;dati niyang kasosyo sa negosyo. Aniya, hindi pa&amp;nbsp;nagsisi&amp;shy;mula ang paglilitis sa korte ng Anti-Dummy case na isinampa sa kanya ni Dionnie Guerrero subalit&amp;nbsp;iba’t ibang uri na ng black propaganda at panggigipit umano ang ginagawa ng&amp;nbsp;huli sa kanya. Kabilang umano sa mga harassment sa kanya ay ang pagpapalabas ng paid advertisement sa isang tabloid na may petsang December 21, 2011, kung saan ang kanyang litrato at ni Charito Abalayan Rangel ay nagtatago umano sa batas bunsod ng warrant of arrest na ipinalabas laban sa kanila ng korte. Sinabi ni Yorozu bago siya umuwi ng bansang Japan noong December 19, 2011 para asikasuhin ang iba pa niyang negosyo ay nakapag&amp;shy;lagak na siya ng piyansa sa korte at nagsabing handa niyang harapin ang demandang inihain ni Guerrero laban sa kanya. Kinastigo ni Yorozu ang umano’y libelous na paid advertisement kaya inihahanda na ngayon ng kanyang abogado ang pagsasampa ng kasong libelo laban mga taong nasa likod ng paninira sa kanila.</body>
<link>http://www.philstar.com/Article.aspx?articleId=762140&amp;publicationSubCategoryId=92</link>
</article>
<article>
<title>Puntod ni Cory, Ninoy binastos</title>
<author>Ni Danilo Garcia</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Nilapastangan ng mga hindi pa nakikilalang suspek ang puntod nina da&amp;shy;ting Pangulong Corazon Aquino at yumaong Sen. Benigno Aquino Jr. sa Manila Memorial Park sa Para&amp;ntilde;aque City nitong araw ng Pasko. Dahil dito, ibayong paghihigpit na ang ginagawa ngayon ng security personnel ng naturang libingan sa museleo ng mag-asawang Aquino. Nabatid na mismong si Pangulong Benigno Aquino III ang nakapansin ng malalim na gasgas sa nitso ng kanyang mga magulang nang dumalaw ito dakong ala-1 ng hapon nitong Disyembre 25.&amp;nbsp;Dito sinita ng ilang kaanak ng Pangulo ang mga opisyal ng security ng naturang libingan. Ngunit makaraang umalis ang Pangulo at iba pang bisita, muli namang napansin ng security guard na si Ronnie Mariano ang maitim na langis na ibinuhos sa puntod ng mag-asawa dakong alas-6:20 ng gabi ng mga hindi pa nakilalang salarin. Bukod dito, nag-iwan din ang mga salarin ng isang bond paper na ipinaskil sa puntod na may nakasulat na hindi maintindihan na mga kataga. Ayon kay Para&amp;ntilde;aque police chief Sr. Supt. Billy Beltran, posibleng napag-tripan lamang ng wala sa katinuang katao ang puntod ng mga magulang ni Pangulong Aquino dahil hindi maintindihan ang mga kataga na isinulat sa papel at ipinaskel ito sa dalawang nitso gamit ang adhesive tape matapos na buhusan pa ng maitim na langis. Kinalap naman ng mga tauhan ng Scene of the Crime Operatives (SOCO) sa pangunguna ni Insp. James Baquiran ng Southern Police District (SPD) Crime Laboratory ang mga nakapaskel na kataga bilang hakbang sa pagsasagawa ng imbestigasyon upang makilala at mapanagot ang mga salarin.</body>
<link>http://www.philstar.com/Article.aspx?articleId=762342&amp;publicationSubCategoryId=92</link>
</article>
<article>
<title>Focus muna sa impeachment ni CJ Corona - solon</title>
<author>Ni Gemma Garcia</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Walang balak ang House of Representative prosecution team&amp;nbsp; na isabay sa impeachment ni Supreme Court (SC) Chief Justice Renato Corona ang sampu pang mahistrado ng Korte Suprema. Sinabi ni Iloilo Rep. Niel Tupas, chairman ng committee at lead panel prosecutor ng 11-man&amp;nbsp; prosecution panel, na pagtutuunan muna nila ng pansin ang pag-convict kay Corona sa Senate impeachment court upang tuluyan itong mapaalis sa puwesto. Kasabay nito, pagtutuunan din umano ng pansin ng panel ang impeachment complaint laban kay SC Associate Justice Mariano del Castillo na naakusahan ng plagiarism kaugnay sa desisyon ng comfort women laban sa gobyerno ng Japan. Ihahayag na rin umano sa loob ng linggong ito ang mga pangalan ng lead private prosecutor gayundin ang mga assignments ng prosecutors&amp;nbsp; na ihahayag naman sa unang linggo ng Enero. Samantala, sinabi naman ni Cavite Rep. Joseph Emilio Abaya, impeachment manager na ang pag-impeach sa sampu pang ibang mahistrado ng Korte Suprema ay hindi bahagi ng kanyang “radar” ngayon. Sang-ayon din si Abaya sa pahayag ni Tupas na kailangan munang mag-focus sa walong articles of impeachment laban kay Corona. Ang pahayag ng mga mambabatas ay kaugnay sa pahayag ni Presidential spokesman Edwin Lacierda na mayroon pang 10 mahistrado ng SC ang i-impeach depende sa desisyon ng Kamara. Handa na ang limang milyong piso na budget ng 11-man&amp;nbsp;House prosecution panel para sa impeachment case laban kay Supreme Court (SC) Chief Justice Renato Corona.&amp;nbsp; Ayon kay House Speaker Sonny Belmonte, handa na ang ipinangako niyang budget at maari na itong i-release anumang oras ngayon. Tiniyak pa ng House Speaker sa panel sa pa&amp;shy;ngunguna ni Iloilo Rep. Neil Tupas at impeachment manager na si Cavite Rep. Joseph Emilio Abaya Jr. na ang karagdagang pondo ay ibibigay din sakaling kaila&amp;shy;nganin ito. &amp;nbsp;</body>
<link>http://www.philstar.com/Article.aspx?articleId=762343&amp;publicationSubCategoryId=92</link>
</article>
<article>
<title>'Give blood on Christmas' - Gordon</title>
<author>Ni Ludy Bermudo</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Umapela si Philippine Red Cross chair Richard Gordon sa publiko na mag-donate ng dugo dahil ito ang pinakamahal at pinakamahalagang regalong maiha&amp;shy;handog sa kapwa. Karaniwan na aniya, tuwing holiday season halos wala o kaunti lamang ang nagdo-donate ng dugo, gayung mas kailangan ito sakaling magkaroon ng emergency ang mga panahong ito. “The most precious gift you can give to your fellowmen is a part of yourself. Give blood on Christmas,” ayon kay Gordon. Hinikayat din ni PNRC Secretary General Gwendolyn Pang ang mga pinuno ng 77 PNRC blood centers at facilities sa buong bansa na manatiling aktibo sa pag-recruit ng blood donors. Mas kailangan umanong maging available ang lahat ng type ng dugo upang may maidugtong-buhay sa mga mangangailangan nito lalo na sa inaasahang emergency dahil sa mga nabibiktima ng paputok, stray bullets at iba pang emergencies sa pagsalubong sa Bagong Taon. Kahit sino naman aniyang indibidwal ay maaaring mag-donate ng dugo, maging lalaki man o babae na nasa pagitan ng 18 hanggang 65 taong gulang. Kinakailangan lamang na bumisita sa PNRC National Blood Center sa Bonifacio Drive, Port Area, Manila at iba pang regional blood centers at pasilidad sa kanilang lugar. &amp;nbsp;</body>
<link>http://www.philstar.com/Article.aspx?articleId=762344&amp;publicationSubCategoryId=92</link>
</article>
<article>
<title>Walang VIP treatment kay CGMA - Palasyo</title>
<author>Ni Rudy Andal</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Nanindigan ang Palasyo na walang ibibigay na ‘VIP treatment’ kay dating Pangulong Gloria Macapagal-Arroyo matapos na iutos ng korte na ikulong ito sa Veterans Memorial Medical Center. Sinabi ni Deputy Presidential Spokesperson Abigail Valte, ang hirit na New Year’s furlough ng dating Pa&amp;shy;ngulo ay nasa kamay ng korte at wala sa Malaca&amp;ntilde;ang. Iginiit ni Usec. Valte, walang ‘VIP’ treatment na ibinibigay kay Pampanga Rep. Arroyo bukod sa isinaalang-alang lamang ang medical condition nito kaya pinayagan ng korte na makulong sa VMMC. Samantala, nanawagan naman si Candaba Mayor Jerry Pelayo, pangulo ng Pampanga Mayor’s League, pati ang samahan ng senior citizens ng Pampanga, vice-mayor’s league ng Pampanga, mga konsehal at business sector sa korte na payagan si CGMA na makapag-Bagong Taon sa bahay nito sa Lubao, Pampanga. Kabilang din sa petisyon ng mga Cabalen ni CGMA na payagan ng korte na ‘house arrest’ na lamang ang dating chief executive sa tahanan nito sa Lubao, Pampanga. Ikinatwiran ni Mayor Pelayo na isang babae, matanda na at maysakit si CGMA kaya umaasa silang papayagan ng korte ang ‘house arrest’ nito sa kanilang ancestral house sa Lubao, Pampanga. &amp;nbsp;</body>
<link>http://www.philstar.com/Article.aspx?articleId=762345&amp;publicationSubCategoryId=92</link>
</article>
<article>
<title>Briton drug-convict binigyan ng pardon ni Aquino, 4 pa na-commute ang sentensya</title>
<author>Ni Rudy Andal</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Pinagkalooban ng conditional pardon ni Pa&amp;shy;ngulong Benigno Aquino III ang isang Briton na convicted sa drug case. Sinabi ni Deputy Presidential Spokesperson Abigail Valte, ang binigyan ng conditional pardon with voluntary deportation ay si William Robet Burton. Si Burton ay convicted sa drug trafficking ng Pasay City Regional Trial Court at nahatulan ng habambuhay na pagkakakulong subalit binigyan ito ng conditional pardon with voluntary deportation ng Pangulong Aquino nitong Dec. 21. Hindi na maaaring makabalik ng bansa si Burton na nakasaad sa kanyang conditional pardon bukod sa pagbabayad ng P20,000 multa. Bukod dito, ang nabigyan din naman ng commutation of sentence ng Pa&amp;shy;ngulo nitong Kapaskuhan na preso ay sina Antonio Aure, Aurelio Nartatez, Edy Paneza at Alvani Salasa na inirekomenda ng Board of Pardons and Parole. &amp;nbsp;</body>
<link>http://www.philstar.com/Article.aspx?articleId=762346&amp;publicationSubCategoryId=92</link>
</article>
<article>
<title>Ibasura ang impeachment omplaint laban sa akin - Corona</title>
<author>Ni Ludy Bermudo</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Ipinababasura ni Chief Justice Renato Corona ang impeachment complaint laban sa kanya na isinumite kahapon sa impeachment court. Sa 70-pahinang kasagutan ni Corona, isa-isang sinagot ng Chief Justice ang mga alegasyon laban sa kanya, na aniya’y pawang walang batayan. Sa prayer portion ng katugunan, hiniling ng Punong Mahistrado&amp;nbsp;ang outright dismissal o agarang pagbasura sa ‘verified impeachment&amp;nbsp;&amp;nbsp;complaint’&amp;nbsp;laban sa kanya dahil sa hindi nakatugon sa&amp;nbsp;&amp;nbsp;requirements na itinakda ng Saligang Batas. Nakasaad din dito&amp;nbsp;ang&amp;nbsp;hiling sa impeachment court na ipawalang-sala sa Articles of Impeachment ang chief justice. Sa isang bahagi, inamin ng Punong Mahistrado ang pagkikita nila ni Dante Jimenez ng Volunteer Against Crime and Corruption (VACC) ngunit sinabi na sa naturang meeting na hindi imbitado si Lauro Vizconde. Ayon kay Supreme Court spokesman Atty. Jose Midas Marquez, unang isinumite ang sagot sa Kamara at ididiretso sa Senado. Kinumpirma naman ni Marquez ang pagkakaroon ng legal team ni Corona para humarap sa Senado na kinabibilangan ng anim na abogado. Maliban dito, magtatalaga rin ng tagapagsalita sa oras na masimulan na ang paglilitis kay Corona. Tiniyak naman ni Marquez na hindi maaapektuhan ang trabaho ng punong mahistrado sa kasagsagan ng paglilitis ng Impeachment Court. &amp;nbsp;</body>
<link>http://www.philstar.com/Article.aspx?articleId=762347&amp;publicationSubCategoryId=92</link>
</article>
<article>
<title>Mt. Bulusan nagbabadya ng pagsabog</title>
<author>Ni Ricky T. Tulipat</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Muling nagparamdam ng pagka-alburuto ang bulkang Bulusan matapos makapagtala ng siyam na pagyanig sa paligid nito kahapon. Ayon sa Philippine Institute of Volcanology and Seismology (PHIVOLCS), naitala ang nasabing pagyanig sa bulkang Bulusan sa Sorsogon sa nakalipas na 24 oras. Kaya naman, binalaan ng Phivolcs ang publiko na mag-ingat at maging vigilante sa sandaling tumaas pa ang paglakas nito. Ayon kay Phivolcs director Renato Solidum, hindi pa nila direktang maobserbahan ang steaming acti&amp;shy;vity ng bulkan dahil sa kapal ng ulap na nakapalibot sa crater nito. Gayunman, mataas pa rin aniya ang posibilidad na makaranas ng ash at steam explosion ang bulkan. Pinaiiwas din ni Solidum ang publiko na pumasok sa 4-kilometer radius permanent danger zone (PDZ) lalo’t nakataas pa rin ang alert level 1 sa paligid ng bulkan. Habang ang mga nakatirang residente malapit sa ilog ay pinaalalahanan ng Phivolcs na maging mapagbantay sa lahar na maaaring dumaloy sa mga batis sakaling bumuhos ang malakas na ulan. &amp;nbsp;</body>
<link>http://www.philstar.com/Article.aspx?articleId=762349&amp;publicationSubCategoryId=92</link>
</article>
<article>
<title>Biktima ng paputok umarangkada na - DOH</title>
<author>Ni Ludy Bermudo</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Umariba na kaagad ang bilang nang naputukan, limang araw pa bago ang pagsalubong sa pinakaaabangang paghihiwalay ng taon, ayon sa ulat ng Department of Health. Batay sa datos ng “Aksyon: Paputok&amp;nbsp;Injury Reduction (APIR) surveillance update ng&amp;nbsp; Department of Health (DOH), ang mga naitalang biktima ng firecracker-related injuries simula umaga ng Disyembre 25, nagkaka-edad ng 2 hanggang 49 ang mga nasugatan sa paputok. Nabatid na kahapon ng umaga, isang 7 taong-gulang na batang lalaki ang isinugod sa Tondo Medical Center matapos maputukan ng “five star”, na kaniyang pinulot sa kalye, sa pag-aakalang walang sindi. Muli ring pinaalala&amp;shy;hanan ng DOH ang publiko partikular na ang mga bata na huwag mamulot ng mga paputok na hindi pumutok upang makaiwas sa disgrasya. Kaugnay nito, nagsagawa ng rally ang mga kabataang miyembro ng Children’s Ministry of the Our Lady of Remedies Parish&amp;nbsp; kahapon sa Malate, Maynila. Layunin ng pagmamar&amp;shy;tsa ang pagsusulong ng ligtas na pagsalubong sa Bagong Taon para sa mga kabataan. Ang tema ng kanilang ginawang martsa ay “Ligtas Salubong 2012” na taunang ginagawa katuwang ang Care for the Earth Ministry at&amp;nbsp; EcoWaste Coalition na sinimulan pa noong 2008. Noong nakaraang taon, umabot sa 972 ang bilang ng mga nabiktima ng paputok, 39 naman ang tinamaan ng ligaw na bala, at 11 ang nakalulon ng nakalalalasong watusi. &amp;nbsp;</body>
<link>http://www.philstar.com/Article.aspx?articleId=762351&amp;publicationSubCategoryId=92</link>
</article>
<article>
<title>3 OFWs wagi ng tig-P.2-M sa 'Pamaskong Handog' ng OWWA</title>
<author>Ni Ellen Fernando</author>
<date>
<month>December</month>
<day>27</day>
<year>2011</year>
</date>
<body>MANILA, Philippines - Tatlong&amp;nbsp;overseas Fi&amp;shy;lipino workers (OFWs) ang mapapalad na napili at nagwagi ng tig-P200,000 cash sa taunang Pamaskong Handog Program ng Overseas&amp;nbsp;Workers&amp;nbsp;Welfare Administration&amp;nbsp;(OWWA). Kinilala ni&amp;nbsp;OWWA Administrator Carmelita S. Dimzon ang mga nanalo na&amp;nbsp;OFWs na sina Carol Pangasian, Edward Tezon at Rosanna Dionisio. Ayon kay Dimzon, dumaan sa matinding proseso at may mga criteria bago tuluyang napili ang tatlong mapapalad na&amp;nbsp;OFWs&amp;nbsp;mula sa mara&amp;shy;ming entry. Bukod sa nasabing cash prize ay nakakuha din ng tig-$1,500 gift check, P25,000 gift&amp;nbsp;certiticate at cellphone sina Pangasian, Tezon at Dionisio. Si Pangulong Benigno Aquino III mismo ang nagbigay ng premyo sa mga napiling&amp;nbsp;OFWs. &amp;nbsp;</body>
<link>http://www.philstar.com/Article.aspx?articleId=762352&amp;publicationSubCategoryId=92</link>
</article>
<article>
<title>P.5-M sa ulo ni Palparan</title>
<author>Nina Ricky Tulipat at Joy Cantos</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Para mapabilis ang paghuli kay retired Phil. Army Major Gen. Jovito Palparan ay nagpalabas na ng pabuyang P500,000 ang pamahalaan bilang reward sa sinumang tao na makakapagturo sa kinaroroonan nito. Ayon kay Interior and Local Government Sec. Jesse Robredo, ang nasabing reward money ay ibabahagi ng PNP-DILG sa sinumang makakapagturo sa kinaroroonan ng dating heneral na ngayon ay nagtatago matapos ilabas ang warrant of arrest laban sa kanya sa kasong kidnapping at illegal detention ng dalawang UP students noong Hunyo 2006. “Naniniwala kami na nasa loob pa siya ng bansa at kailangan siguro ang tulong ng mamamayan para matukoy na kung nasaan siya upang maumpisahan na po ang paggulong ng hustisya,” ani Robredo. Bibigyan naman umano si Palparan ng pagkakataong idepensa ang kanyang sarili para sa patas na hustisya. Nanawagan din ang kalihim sa taongbayan na kontakin lamang ang tanggapan ng DILG o makipag-ugnayan sa kahit sinong chief of police sa kanilang mga lugar para sa anumang impormas&amp;shy;yon. Kinumpirma naman ni PNP Chief Director General Nicanor Bartolome na mayroon ng lumapit sa kanilang mga emisaryo para sa posibleng pagsuko ni Palparan. Nais lang umanong matiyak ni Palparan ang kaniyang kaligtasan bago siya lumantad at sumuko sa batas. Kahapon ay nagpakalat na rin ng mga wanted posters ni Palparan ang mga militanteng grupo sa iba’t-ibang lugar sa Metro Manila.&amp;nbsp;</body>
<link>http://www.philstar.com/Article.aspx?articleId=762705&amp;publicationSubCategoryId=92</link>
</article>
<article>
<title>Palasyo 'di takot sa 'de kalibreng' legal team ni Corona</title>
<author>Ni Rudy Andal</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Hindi naaalarma ang Malaca&amp;ntilde;ang sa high-caliber lawyers na kinuha ni Chief Justice Renato Corona para ipagtanggol ito sa Impeachment Court. Sinabi ni Presidential Spokesman Edwin Lacierda, walang dapat ikatakot ang prosecution team ng Kamara gayundin ang mga private prosecutors nito sa ‘de kampanilyang’ mga abugado ni Corona na kanilang makakaharap sa impeachment court.&amp;nbsp; Wika ni Lacierda, naniniwala sila sa ‘cause’ na ipinaglalaban ng Kamara matapos aprubahan ng 188 kongresista ang impeachment case ni Corona at isumite sa Senado. Wala anyang dapat ‘ika-panic’ ang Palasyo sa ‘powerhouse legal team’ ni Corona. “They have their private prosecution team and it will come out. They are already out maybe next year so we’re not panicking; we believe in our cause; we believe in the evidence that we have; there’s nothing to be afraid of,” wika pa ni Lacierda. Magsisimula na ang Impeachment Court proceedings sa Enero 16 kung saan ay tatayong judge ang mga senador para litisin si Corona sa 8 Articles of Impeachment nito na inaprubahan ng Kamara.</body>
<link>http://www.philstar.com/Article.aspx?articleId=762706&amp;publicationSubCategoryId=92</link>
</article>
<article>
<title>Kapalit ni Corona hanap na - PNoy</title>
<author>Ni Rudy Andal</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Naghahanap na ka&amp;shy;agad ng kapalit si Pa&amp;shy;ngulong Aquino ng magiging kapalit ni Chief Justice Renato Corona na naha&amp;shy;harap ngayon sa impeachment case. Sinabi ni Presidential Spokesman Edwin Lacierda, inatasan ni Pangulong Aquino ang kanyang legal team na maghanap na ng posibleng maging kapalit ni Corona bilang chief ng Supreme Court. Wika ni Sec. Lacier&amp;shy;da, walang nilalabag si Pangulong Aquino na anumang batas hinggil dito bagkus ay nagha&amp;shy;handa lamang ang Palasyo sa anumang puwedeng mangyari lalo ngayong magsisimula na ang impeachment case ni Corona sa Impeachment Court. “This is merely an event.This is merely an eventuality but he has asked his legal advisers to look into names for possible Chief Justice. But there is no shortlist yet. There’s no legal issue because we’re just preparing for a contingency. This is just a contingency,” giit ni Lacierda. Sabi ni Lacierda, inatasan ng Pangulo ang legal team na maghanap ng mga posibleng puwedeng maging kapalit ni Corona subalit ang Judicial and Bar Council (JBC) pa rin naman ang magsusumite ng shortlist kung sakali ng puwedeng maging kapalit ng chief justice.</body>
<link>http://www.philstar.com/Article.aspx?articleId=762707&amp;publicationSubCategoryId=92</link>
</article>
<article>
<title>Prosecutor sa impeachment ni Erap gagamitin kay CJ</title>
<author>Ni Gemma Garcia</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Gagamitin ng House prosecution team sa impeachment trial ni Supreme Court (SC) Chief Justice Renato Corona ang lead private prosecutor&amp;nbsp;na siya ring nagsilbing legal counsel ni Clarisa Ocampo sa impeachment trial noon ni dating pangulong Joseph Estrada. Sinabi ni Marikina Rep. Miro Quimbo na siya ring spokesman ng prosecution team, si Atty. Mario Bautista ang siyang mangunguna at mangangasiwa sa legal strategy ng kanilang grupo. Si Bautista ay nag-bar topnotcher noong 1976 at kilalang mahusay na abogado sa legal community at mayroon din itong mahusay na experience sa impeachment trial. Giit pa nito&amp;nbsp;sa kasalukuyan ay hindi nakikisawsaw sa kanilang grupo ang tinaguriang “The Firm” o ang Marcelo, Cruz, Villaraza at Angangco law firm. Nilinaw naman ni Quim&amp;shy;bo na pro-bono o libre ang serbisyo ni Bautista at ang dalawa o tatlo pang pribadong abogadong magsisilbing lead private prosecutor. Tumanggi namang pangalanan ng kongresista ang mga kasama ni Bautista dahil na rin sa takot na maapektuhan ang kanilang propesyon dahil hindi ordinaryong litigant ang kanilang kalaban. Kaugnay nito, nanawagan naman si Quimbo kay Corona na mag-leave o magbakasyon na lamang ito para hindi nagagamit ang Korte Suprema sa pansariling interes nito at makapag-concentrate sa kanyang impeachment trial.</body>
<link>http://www.philstar.com/Article.aspx?articleId=762708&amp;publicationSubCategoryId=92</link>
</article>
<article>
<title>Baril ng mga pulis binusalan na</title>
<author>Ni Joy Cantos</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Upang matiyak na hindi magagamit sa ‘indiscriminate firing’ ay sinelyuhan na ni PNP Chief Director General Nicanor Bartolome ang baril ng mga police personnel sa Camp Crame kaugnay ng pagsalubong sa bagong taon. Kasabay nito ay muli ring binalaan ni Bartolome ang mga pulis na masasangkot sa ‘illegal discharge of service firearm’ na mahaharap sa kaukulang kaso tulad ng pagkakasibak sa serbisyo. Sinabi ni Bartolome na dapat magsilbing babala sa iba pang mga pulis ang mga asuntong isinampa sa ilang matitigas ang ulong mga pulis na nasangkot sa indiscriminate firing noong&amp;nbsp;Pasko upang hindi na pamarisan pa ang mga ito. Nagbabala rin si Bartolome sa mga sibilyang gun owners na lahat ng pribilehiyo ng isang sibilyan na makapagbitbit ng baril ay kanilang tatanggalin kapag nasangkot ang mga ito sa indiscriminate firing. Isinuhestiyon ng PNP Chief na sa halip na mga baril ay maari namang salubungin ang bagong taon sa pamamagitan ng pagpapatugtog ng instrumento ng musika na higit na ligtas at nakakalibang. Gayundin ang mga torotot, trumpeta, magkalampag ng batya at iba pang bagay ng sa ganitong paraan ay mabawasan ang mga biktima ng paputok.</body>
<link>http://www.philstar.com/Article.aspx?articleId=762709&amp;publicationSubCategoryId=92</link>
</article>
<article>
<title>Sa loob lang ng 5 araw, biktima ng paputok umabot na sa 68</title>
<author>Ni Doris Franche</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Habang papalapit ang araw ng pagsalubong sa Bagong Taon, umabot na sa 68 katao ang naitalang nadisgrasya dahil sa paputok. Ayon sa Department of Health, ang insidente ay mula Disyembre 21 hanggang kahapon (Disyembre 26) sa iba’t ibang parte ng bansa. Sa naturang bilang, 61 ay dahil sa firecrackers habang ang anim ay dahil sa ligaw na bala. Nabatid na isang bata ang naospital nang makalulon ng paputok na kilala sa tawag na Magic Pop Angry Bird o ang tila mga makukulay na candy na ginawang paputok. Dahil ito, pinayuhan ng DOH ang publiko na gumamit na lamang mga kaldero o pito&amp;nbsp;upang magsagawa&amp;nbsp; ng pag-iingay sa Disyembre 31.</body>
<link>http://www.philstar.com/Article.aspx?articleId=762710&amp;publicationSubCategoryId=92</link>
</article>
<article>
<title>BI natakasan ng Koreano</title>
<author>Ni Butch Quejada</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Muli na namang natakasan ang mga tauhan ng Bureau of Immigration ng isang South Korean fugitive habang nagpapagaling ito sa St. Luke’s Hospital sa Taguig City. Nakilala ang suspect na si Kim Tae Dong, 54 taon gulang, wanted sa South Korea dahil sa ginawang pandaraya sa mga casino sa Seoul noong 2010. Nagpalabas ng warrant of arrest ang husgado sa South Korea para sa ikadarakip ng supect pero tumakas ito sa nasabing bansa at nagpunta sa Pilipinas noong Agosto 8. Dalawang immigration officer ang kasalukuyan iniimbestigahan ng kanilang tanggapan pero itinago nila ang pangalan ng mga ito. Ayon sa impormasyon, hindi ito ang unang pagkakataon na natakasan ang mga taga Immigration. “Madalas silang matakasan ng mga high profile criminals na mga banyaga,” anang source.</body>
<link>http://www.philstar.com/Article.aspx?articleId=762711&amp;publicationSubCategoryId=92</link>
</article>
<article>
<title>Metro Cebu, Leyte, CARAGA, Bukidnon sinalanta ng baha</title>
<author>Ni Joy Cantos</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Sinalanta ng flashflood ang Metro Cebu, Leyte at Bukidnon sanhi ng malalakas na pagbuhos ng ulan na epekto ng Low Pressure Area (LPA), ayon sa National Disaster Risk Reduction and Management Council (NDRRMC). Sinabi ni NDRRMC Executive Director Benito Ramos, sa CARAGA Region ay nawawala ang batang babaeng si Roan Libres, isang taon at pitong buwan matapos na tangayin ng malakas na agos ng tubig baha sa Brgy. San Roque, Surigao City. Naitala naman sa 14 barangays na nakaapekto sa 1,896 katao ang inilikas sa evacuation centers sa Surigao City, Claver, Sison, Tubod, Placer sa Surigao del Norte at Libjo sa Dinagat Islands&amp;nbsp;sa CARAGA Region. Ang malalakas na pag-ulan ay nagsimula kamakalawa ng gabi hanggang kahapon ng madaling araw. Sa Cebu, nasa 60 pamilya o kabuuang 300 katao ang inilikas sa chapel at day care centers bunga ng mataas na tubig baha na rumagasa&amp;nbsp;sa Sitio Laray, Brgy. Pitogo at Brgy. Cansaga, Consolacion, Cebu. Sa Cebu City binaha rin ang Brgy, Guadalupe, Sitio Magtalisay, Brgy. Mabolo bagaman hindi na inilikas ang mga residente rito. Sinabi ni Ramos, naitala ang pagbaha sa Brgys. Tacuranga, Cogon at Cangumbang, Palo, Leyte at inilikas ang mga residente dito habang sa St. Bernard Leyte ay nasa 275 katao ang evacuees. Siyam na barangay sa Valencia City, Bukidnon ang naapektuhan naman ng pagbaha matapos umapaw ang Pulangi River.</body>
<link>http://www.philstar.com/Article.aspx?articleId=762712&amp;publicationSubCategoryId=92</link>
</article>
<article>
<title>18 taong nakulong sa kasong bagansiya</title>
<author>Ni Doris Franche</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Hindi sukat akalain ni Susan Zulueta na 18 taon niyang mami-miss ang mag-celebrate ng Kapaskuhan dahil lamang sa paglabag sa city ordinance 1638 na kilala bilang kasong “vagrancy” na may parusa lamang ng 30 araw na pagkabilanggo. Hindi inaasahan ni Zulueta na daranasin niya ang ganoong klaseng kapalaran matapos siyang ma-detain noong Enero 12,1993 at hanggang sa kasalukuyan ay hindi pa siya nababasahan ng sakdal kaugnay sa kasong paglabag sa city ordinance 1638. “Medyo masakit syempre hindi ko naman nagawa yun tapos makukulong ka ng pagkahaba-habang panahon,” ayon kay Zulueta. Kasama si Zulueta sa maraming bilanggo na itinuturing na ‘over staying” na sa Manila City Jail (MCJ) at Manila Youth Reception Center, matapos ang isinagawang inspection ng Manila Regional Trial Court,sa pangunguna ni Executive Judge Marino de la Cruz. Sa isinumiteng report sa Office of the Court Administrator at sa tanggapan ni Manila Mayor Alfredo Lim, sinabi ni Judge de la Cruz na may mga bilanggo pa na katulad ni Zulueta ang nakadetine ng mas mahigit pa sa 10 taon sa MCJ dahil hindi pa nate-terminate ang kanilang mga kaso. Sanhi nito, inatasan ni Lim ang City Legal Officers na gumawa ng kaukulang aksiyon para matulungan ang mga bilanggo na katulad ni Zulueta at iyong mga nasa edad 70 na nakade&amp;shy;tine ng may 12 taon. ?Nalaman kay City Legal Officer Atty. Renato de la Cruz na karamihan ng kaso ng mga nakadetineng lalaking bilanggo ay murder, rape o drug related cases habang ang mga babaeng bilanggo naman ay drugs at estafa. Sa tulong ni Lim ay nailabas sa kulungan si Zulueta at bilang pruweba ay ipinakita ni de la Cruz ang kopya ng release order mula kay Manila RTC Branch 12 Acting Presiding Judge Amalia Gumapos-Ricablanca.</body>
<link>http://www.philstar.com/Article.aspx?articleId=762713&amp;publicationSubCategoryId=92</link>
</article>
<article>
<title>Lions pinigil ng San Juan RTC</title>
<author>Ni Butch Quejada</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Ipinalabas ng San Juan City Regional Trial Court Branch 264 noong Dis&amp;shy;yembre 14, 2011 ang magkakahiwalay na kautusan sa Civil Case No. 3661 at 3662 na pumipigil sa isang Anton Wong sa panunungkulan bilang district governor ng District 301-AI ng Lions Club International. Inatasan din ng korte si Wong na ibigay ang posisyon sa abogadong si Romulo B. Lumauig bilang duly-elected candidate dito. Ang iba pang matataas na opisyal ng Lions, si Scott Drumheller, state council of Governors, ay inatasan ding kilalanin si Lumauig bilang District Governor para sa natitirang&amp;nbsp;Lion Fiscal Year 2011-2012. Lumilitaw sa rekord ng korte na ang complainant ay nagsampa ng kanilang inamyendahang reklamo noong Nobyembre 21, 2011 na bumabatikos sa umano’y iregularidad sa halalang ginanap noong Mayo 28, 2011 sa Davao City dahil maraming dele&amp;shy;gado mula sa iba’t-ibang club ang hindi pinaboto. Bunga ng election protest ni Ruth Chua, inutos ng international board ng Lions Club International ang pagdaraos ng special election na ang naglaban sa posisyon ay sina Edward Tan at Lumauig. Inireklamo ng complainant na may daya umano ang special election. Hindi nalutas ang isyu pero itinalaga ni Scott Drumheller si Wong bilang District Governor, Ruth Chua bilang First Vice District Govenor at Henry Tiu bilang 2nd Vice District Governor.</body>
<link>http://www.philstar.com/Article.aspx?articleId=762714&amp;publicationSubCategoryId=92</link>
</article>
<article>
<title>3 milyon katao dumagsa sa Rizal Park noong Pasko</title>
<author></author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Katulad ng inaasahan, dagsa ang tao sa Rizal Park nitong nakalipas na mga araw partikular noong December 24 at 25. Ayon kay National Parks Development Committee (NPDC) Executive Director Juliet H. Villegas, batay umano sa report na isinumite sa kanya ni Engr. Ed Villalon, hepe ng NPDC Planning Division, tinatayang may halos 3 milyong katao ang bumisita sa parke upang magsaya at doon nagdiwang ng kapaskuhan kasama ng kanilang mga mahal sa buhay. Ani Villegas, higit aniyang mas mataas ang na&amp;shy;banggit na bilang kung ikukumpara noong nakalipas na Dec. 24-25, 2010. Isang malaking dahilan umano ay bunsod na rin sa patuloy na kaalaman ng publiko hinggil sa mga pagbabagong nagaganap sa Rizal Park, ganun din ang samu’t saring events at activities rito na inoorganisa ng pamunuan para na rin sa mga park goers sa pakikipagtulungan naman ng iba’t ibang sponsors mula sa private at government offices. Partikular na tinukoy ang ilan sa mga events at activities sa park ngayong Disyembre na talagang inabangan ng publiko gaya ng 1st Rizal Park, Mascot on Parade; Simbang Gabi Sa Rizal Park; Himig ng Pasko: A Grand Christmas Carol Presentation; 2nd Annual Rizal Park Photography Contest in partnership with Sony Philippines Inc., para naman sa mga amateur, professional at photo journalists; Libreng Sine o ang “Cinema at the Open Air Auditorium kung saan tampok ang iba’t ibang local at international movies gaya ng pelikulang “Rizal”. Bukod pa rito ang Concert at the Park tuwing weekends at ang araw-araw na pamosong atraksyon ng parke – ang Rizal Park Musical Dancing Fountain.</body>
<link>http://www.philstar.com/Article.aspx?articleId=762715&amp;publicationSubCategoryId=92</link>
</article>
<article>
<title>Surigao del Sur niyanig ng 5.1 lindol</title>
<author>Ni Ricky Tulipat</author>
<date>
<month>December</month>
<day>28</day>
<year>2011</year>
</date>
<body>MANILA, Philippines - Niyanig ng magnitude 5.1 na lindol ang lalawigan ng Surigao del Sur kahapon ng madaling araw, pero wala namang iniulat na nasaktan o nasirang ari-arian dito. Ayon kay Phivolcs director Renato Solidum, natukoy ang sentro ng lindol sa karagatan o sa layong 40 kilometro ng hilagang bahagi ng Surigao del Sur, dakong 4:34 ng madaling araw. Tectonic ang nasabing lindol, at ayon kay Solidum dahil nasa dagat ay hindi gaanong malakas na pag-uga ang naramdaman ng mga tao. Nakaranas naman ng intensity 3 ang Tandag at intenstiy 2 ang Socorro sa nasabing lalawigan. Walang iniulat na nasaktan o nasirang bahay dahil may kababawan lamang umano ang lindol sa lalim na .06 kilometer. Wala ding inaasahang aftershocks matapos ang pagyanig.</body>
<link>http://www.philstar.com/Article.aspx?articleId=762716&amp;publicationSubCategoryId=92</link>
</article>
<article>
<title>Palasyo dumistansiya sa kaso ni Sec. Acosta</title>
<author>Ni Rudy Andal</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Dumistansiya ang Malacanang sa naging pahayag ni Presidential Adviser on Climate Change Sec. Neric Acosta ukol sa suspension order sa kanya ng Sandiganbayan. Sinabi ni Presidential Spokesman Edwin Lacierda, ipinauubaya ng Palasyo kay Sec. Acosta at sa kanyang mga abugado ang pagsagot hinggil sa graft case nito na nakahain sa anti-graft court. Magugunita na sinabi ni Acosta na hindi siya puwedeng suspindihin ng Sandiganbayan dahil siya ay presidential appointee ni Pangulong Benigno Aquino. Wika pa ni Acosta, kapag siya ay sinuspindi ng korte ay parang sinuspinde na din nito si Pangulong Aquino na nag&amp;shy;luklok sa kanya bilang presidential adviser on climate change at admi&amp;shy;nistrator ng Laguna Lake Development Authority (LLDA). Ayaw naman ituring ng Palasyo na arogante ang naging pahayag ni Acosta ng sabihin nitong hindi siya puwedeng suspindihin ng korte dahil appointee siya ng Pa&amp;shy;ngulo. Idinagdag pa ni Lacierda, hihingan din niya ng reaksyon si Pangulong Aquino hinggil sa naging pahayag ni Acosta na hindi daw ito puwedeng suspindihin ng korte.</body>
<link>http://www.philstar.com/Article.aspx?articleId=762983&amp;publicationSubCategoryId=92</link>
</article>
<article>
<title>Petsa ng balik-klase sa CDO pinag-aaralan pa - DepEd</title>
<author>Ni Mer Layson</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - &amp;nbsp;Nilinaw ng Department of Education (DepEd) na pinag-aaralan pa nila sa ngayon kung kailan maaa&amp;shy;ring makabalik sa klase ang mga mag-aaral sa Cagayan de Oro City na naapektuhan ng bagyong Sendong at posible umanong ianunsiyo na nila ang kanilang desisyon hinggil dito ngayong araw. Ang paglilinaw ay ginawa ni DepEd Undersecretary at spokesman Tony Umali kasunod ng ulat na pumayag ang DepEd na sa Pebrero, 2012 na magbabalik sa paaralan ang mga mag-aaral mula sa Cagayan de Oro City dahil na rin ng kahilingan ng mga lokal na opisyal ng lungsod. Ayon kay Umali, nakatanggap nga sila ng request mula kay Cagayan de Oro City Mayor Vicente Emano na i-delay ang pagbabalik-eskuwela ng mga mag-aaral, ngunit wala pa umanong desisyon hinggil dito ang DepEd. Sa ngayon aniya ay buo pa rin ang pasya ni Education Secretary Armin Luistro na papasukin na sa Enero 3, 2012 ang mga mag-aaral na nabiktima ng bagyo dahil sa palagay ng kalihim ay malaki ang maitutulong nito sa kanila upang maabala ang kanilang isipan at makalimutan ang kanilang mapait na karanasan. Umaasa naman si Umali na makapagbibigay ang DepEd ng anunsiyo hinggil sa pagbabalik-eskuwela ng mga mag-aaral sa mga typhoon-hit areas ngayong araw (Huwebes). Gayunman, tiniyak nito na magiging rasonable ang DepEd at kung talagang hindi kakayanin na makabalik sa paaralan ang mga estudyante sa mga lugar na naapektuhan ng bagyo ay hindi nila ito pipilitin, lalo na para sa mga mag-aaral na nakatira ngayon sa mga lugar na napakalayo sa kanilang paaralan. Una nang humiling ang local government ng CDO sa DepEd na iantala ang pagbabalik sa klase ng mga mag-aaral sa kanilang lugar dahil marami pa umanong mga paaralan na nasira ng bagyo at ang ilan sa mga ito ay ginawang evacuation centers ng mga residenteng nawalan ng tahanan. Inatasan na ni Luistro ang mga inhinyero ng DepEd na madaliin ang pagkukumpuni sa mga paaralang sinira ng bagyo, o di kaya’y gumawa ng mga makeshift classrooms para sa mga mag-aaral.</body>
<link>http://www.philstar.com/Article.aspx?articleId=762984&amp;publicationSubCategoryId=92</link>
</article>
<article>
<title>NPA kumita ng P 300 M sa extortion</title>
<author>Ni Joy Cantos</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Ibinulgar kahapon ng Armed Forces of the Philippines (AFP) na umaabot sa P300 milyon ang kinita ng New Peoples Army (NPA) sa illegal na pangongotong&amp;nbsp; partikular mula sa mga negosyanteng nagmamay-ari ng malalaking &amp;nbsp;establisyemento, mining firm at iba pang establisimento sa bansa. Ang ulat ay ipinalabas kahapon ng AFP sa pagtatapos ng taong ito matapos namang magdaos ng ika-43 taong anibersaryo ang Communist Party of the Philippines (CPP),ang political wing ng NPA nitong nakalipas na Disyembre 26. Ayon kay AFP-Public Affairs Office (AFP-PAO) Chief Col. Arnulfo Marcelo Burgos&amp;nbsp;Jr., sa loob ng 43 taon ay patuloy sa paghahasik ng karahasan at pa&amp;shy;ngongotong ang NPA rebels, ang armed wing ng CPP para pondohan ang komunistang organisasyon. Sa tala ng AFP, sinabi ni Burgos na nasangkot ang NPA sa 31 insidente ng pangha-harass sa mga business establishment&amp;nbsp; at pagwasak sa mga proyekto sa imprastraktura ng pamahalaan na aabot sa P 1.2 bilyong halaga . Bukod dito nasangkot rin ang NPA rebels sa pag-atake sa Taganito Mining Company at dalawa pang malalaking minahan sa Surigao del Norte noong nakalipas na Oktubre kung saan umaabot sa mahigit P2 bilyon ang iniwang pinsala sa sinunog na kumpanya. Sinabi ni Burgos na hindi rin humihinto sa paggamit ng Improvised Explosive Device (IED) ang NPA sa patraydor nitong pag-atake sa tropa ng militar na isang malinaw na paglabag sa Comprehensive Agreement on Respect for Human Rights and the International Humanitarian Law (CARHRIHL) na nilagdaan ng grupo at ng gobyerno kaugnay ng isinusulong na peace talks. Naitala &amp;nbsp;naman sa 21 IEDs ang pinasabog ng NPA rebels na ikinasawi ng 28 katao, lima rito ay mga sundalo habang tumindi pa ang pagkakasangkot ng mga ito sa kriminal na aktibidades tulad ng pa&amp;shy;nununog, pambobomba , pagnanakaw, kidnapping at mga pamamaslang kabilang ang mga inosenteng sibilyan na hinihinalang asset ng gobyerno. Sa kabila nito, sinabi ni AFP chief Jessie Dellosa na patuloy na sinusuportahan ng AFP ang peace talks ng pamahalaan sa komunistang grupo para sa ikatatamo ng kapa&amp;shy;yapaan.</body>
<link>http://www.philstar.com/Article.aspx?articleId=762985&amp;publicationSubCategoryId=92</link>
</article>
<article>
<title>DOH:Naputukan umakyat na sa 100</title>
<author>Ni Doris Franche</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Ipinahayag ng Department of Health (DOH) na tatlong araw pa bago ang pagsalubong sa Taon 2012 ay umakyat na sa mahigit 100 ang bilang ng mga nabiktima ng paputok sa bansa. Sa DOH Surveillance Update, nabatid na mula Disyembre 21 hanggang 6:00 ng umaga ng Disyembre 27, ay nakapagtala sila ng 113 fireworks-related injuries (FRI). Mas mababa pa rin naman ito ng 42 kaso o 27 porsiyento mula sa naitalang 155 kaso noong nakaraang taon sa kahalintulad na petsa. Gayunman, sa kabila nito ay hindi maiwasan ng DOH ang mangamba dahil sa posibilidad na madaragdagan pa ang mga biktima ng paputok habang papalapit ang Bagong Taon. Tiniyak naman ni Health Secretary Enrique Ona na lalo pa nilang paiigtingin ang kanilang “Aksyon: Paputok Injury Reduction” (APRI) program upang hikayatin ang mga mamamayan na huwag magpa&amp;shy;putok sa pagsalubong ng bagong taon. Nabatid na sa kabuuang bilang, 105 kaso (93%) ang dulot ng paputok,&amp;nbsp;pito (6%) ang tinamaan ng ligaw na bala, at ang isa (1%) ang firecracker ingestion. Ang pinakahuling biktima ng stray bullet ay isang 35-anyos na lalaki na naglalakad lamang malapit sa sementeryo sa Para&amp;ntilde;aque City. Naniniwala ang DOH na ang mas mababang insidente ng FRI ay bunsod nang pakikilahok ng mga local government at non-government organizations (NGOs) sa kampanya nila laban sa paputok.</body>
<link>http://www.philstar.com/Article.aspx?articleId=762986&amp;publicationSubCategoryId=92</link>
</article>
<article>
<title>6 katao patay sa flashflood</title>
<author>Ni Joy Cantos</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Umaabot na sa anim katao ang naitalang nasawi dulot ng flashflood na epekto ng nararanasang northeast monsoon na nakaapekto sa Luzon, Low Pressure Area&amp;nbsp; sa southeast ng Zamboanga City at tail-end of cold front sa Visayas Region na dumaranas rin ng grabeng pag-ulan. Sa pinakahuling tala ng National Disaster Risk Reduction and Management Council (NDRRMC apat na katao ang naireport na nasawi matapos malunod&amp;nbsp;sa Brgy Estrella at Old Centro sa&amp;nbsp; San Mateo, Isabela. Kinilala ni NDRRMC Executive Director Benito Ramos&amp;nbsp;ang mga biktima na sina&amp;nbsp;Evelyn Alejo, nalunod sa kasagsagan ng pagbaha,&amp;nbsp;Jeff Santos dead on arrival sa pagamutan matapos malunod; pawang nalunod noong Pasko at nadagdag naman noong Lunes sina Joana Alejo at Jomer Alejo na natagpuan na lamang patay habang mataas ang tubig-baha. Samantalang 2 katao naman ang naitala ring patay kamakalawa&amp;nbsp;sa Brgy. San Isidro Tabogon, Cebu matapos ring malunod. Sa kasalukuyan ay pinaghahanap pa rin ang nawawalang 1 anyos at pitong buwang batang babae na si Roan Libres na nawala sa kasagsagan ng pagbaha sa Surigao City sa CARAGA Region. Samantala sa kabuuan umabot na sa 10,592 pamilya o kabuuang 53,455 katao ang apektado ng mga pagbaha sa 240 barangay, 40 munisipalidad at 13 lungsod sa Regions IV-A, V, VI, VII, VIII, X at Caraga Region. Kinumpirma naman&amp;nbsp; ni &amp;nbsp;Ramos&amp;nbsp;&amp;nbsp;na sa ngayon humupa na ang pagbaha sa ilang lugar sa Visayas Region.</body>
<link>http://www.philstar.com/Article.aspx?articleId=762987&amp;publicationSubCategoryId=92</link>
</article>
<article>
<title>PNoy,VP Binay hindi apektado ng 2013 polls</title>
<author>Ni Rudy Andal</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Iginiit ng Palasyo na hindi makakaapekto sa magandang relasyon nina Pangulong Benigno Aquino III at Vice-President Jejomar Binay ang maagang paglalatag ng Pangulo ng kanyang senatorial candidates sa 2013. Sinabi ni Presidential Spokesman Edwin Lacierda, hindi makakaapekto sa relasyon ng Pangulo at VP Binay ang pahayag ni Aquino na bubuo ng sariling senatorial slate ang Liberal Party (LP) kung saan ang isasabak nito ay kinabibilangan ng kanyang mga talunang kapartido. Kabilang sa mga talunang kapartido ni PNoy sa LP na isasama sa senatorial ticket sa 2013 ay sina Rissa Hontiveros-Baraquel, Customs Commissioner Ruffy Biazon, Deputy Customs Comm. Danilo Lim. Sinabi mismo ng Pangulo sa interview dito ng ANC na kabilang sa mga line-up nila sina Sen. Antonio Trillanes IV at Budget Sec. Florencio Abad pero hindi sila magkakaroon ng coalition sa partido ni VP Binay.</body>
<link>http://www.philstar.com/Article.aspx?articleId=762989&amp;publicationSubCategoryId=92</link>
</article>
<article>
<title>'Dumating Nawa Ang Kaharian ng Diyos' Convention, Magtatapos na</title>
<author></author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Simula sa Dec. 30 hanggang Enero 1, 2012, ang huli sa labing isang (11) magkakasunod na tiga-tatlong araw na Kombensiyon ng mga ‘Saksi’ na “Duma&amp;shy;ting Nawa Ang Kaharian Ng Diyos” na gaganapin pa rin sa Assembly Hall of Jehovah’s Witnesses brgy. Kaligayahan Novaliches, Quezon City. Ang naturang Kom&amp;shy;bensyon na nagsimula pa noong Okt. 21 ay naghahayag na ang Kaharian ng Diyos ang siyang tunay na gobyerno na magpapatupad sa layunin ng Diyos. Sa Dis. 30 (Biyernes), tatalakayin kung paano darating ang Kaharian ng Diyos sa temang “Ano ang Mawawala Kapag Duma&amp;shy;ting ang Kaharian ng Diyos?” Sa Dis. 31 (Sabado), bibigyang pansin ang kahalagahan ng bautismo ng isang Kristiyano. Sa Enero 1 (Linggo), mapapakinggan naman ang mapuwersang pang&amp;shy;wakas na pahayag na “Dudurugin ng Kaharian ng Diyos Ang Lahat ng Iba Pang Kaharian-Kailan?” Inaanyayahan ng mga Saksi ni Jehova ang lahat na dumalo sa tatlong araw na kombensiyon na magsisimula sa ganap na 8:20 ng umaga, libre at walang bayad.</body>
<link>http://www.philstar.com/Article.aspx?articleId=762990&amp;publicationSubCategoryId=92</link>
</article>
<article>
<title>AGFO naalarma sa exploitation ng Palparan case</title>
<author>Ni Joy Cantos</author>
<date>
<month>December</month>
<day>29</day>
<year>2011</year>
</date>
<body>MANILA, Philippines - Nagpahayag ng pag&amp;shy;kabahala kahapon ang Association of General and Flag Officers Inc. (AGFO) hinggil sa ‘exploitation ‘ ng kaso laban kay ret. Army Major General Jovito Palparan at tatlo pang Army personnel na isinasangkot sa kasong kidnapping ng dalawang UP students noong 2006. Sinabi ng AGFO na hindi makakabuti sa AFP ang implikasyon ng kaso ni Palparan na bagaman hindi pa napapatunayang guilty ng korte ay pinalilitaw ng ‘serial murderer’ o berdugo at kung tutuusin aniya ay biktima ito ng ‘trial by publicity’. Nitong Martes ay nagpalabas na ang Department of Interior and Local Government&amp;nbsp;(DILG) -&amp;nbsp;Philippine National Police (PNP) ng P500,000.00 reward laban kay Palparan. Ayon sa AGFO marapat lamang na bigyan ng pantay na pagtrato ng batas si Palparan base sa mga ebidensya at hindi bunga lamang ng espekulasyon lalo pa at sinakyan na ng komunistang New People’s Army (NPA) ang isyu.</body>
<link>http://www.philstar.com/Article.aspx?articleId=762991&amp;publicationSubCategoryId=92</link>
</article>
<article>
<title>GMA kinasuhan sa NBN-ZTE</title>
<author>Ni Rudy Andal</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Kinasuhan ng Ombuds&amp;shy;man ng graft sa Sandi&amp;shy;ganbayan si dating Pa&amp;shy;ngulo at Pampanga Rep. Gloria Macapagal-Arroyo kaugnay sa maanomal&amp;shy;yang National Broadband Network-ZTE deal. Ayon kay Sandiganbayan spokesman Renato Bocar, ang kaso ay irarapol sa Enero 2 kung kanino mapupunta ito at doon pa lamang madedetermina kung mayroong probable cause para mag&amp;shy; palabas ng warrant of arrest. Noong Setyembre ay kinasuhan ng Bayan Muna Partylist si Arroyo ng 2 counts ng paglabag sa Anti-Graft Law at 1 count ng paglabag sa Code of Conduct and Ethical Standard for public officials and employees. Bukod kay Mrs. Arroyo ay kinasuhan din ang mister nitong si da&amp;shy;ting First Gentleman Mike Arroyo, dating Comelec Chairman Benjamin Abalos Sr. at dating DOTC Sec. Leandro Mendoza. Ayon kay Bocar, si CGMA at mga kasama nitong akusado ay puwedeng maghain ng bail para sa kanilang pansamantalang kalayaan. Si CGMA ay dapat maglagak ng piyansang P70,000 habang sina Abalos at Atty. Arroyo ay dapat maglagak ng tig-P30,000 piyansa. Kasalukuyang nasa hospital arrest si CGMA sa Veterans Memorial Medical Center (VMMC) dahil sa kasong electoral sabotage. Nahaharap din sa reklamong plunder at graft charges si CGMA sa tanggapan ng Ombudsman. Magugunita na isi&amp;shy;nang&amp;shy;kot si CGMA sa NBN-ZTE deal nina da&amp;shy;ting House Speaker Jose de Venecia, anak nitong si Joey de Venecia at whistle-blower Jun Lozada. Samantala, nilinaw ng Malaca&amp;ntilde;ang na dapat magkaroon ng closure ang lahat ng kinasangku&amp;shy;tan ng nakaraang admi&amp;shy;nistrasyon matapos kasuhan ng Ombudsman sa Sandiganbayan ng graft si Mrs. Arroyo kaugnay sa NBN-ZTE deal. Aalamin din ng Pal&amp;shy;as&amp;shy;yo kung bakit graft char&amp;shy;ges at hindi plunder ang naisampang kaso kay CGMA ng Ombudsman.</body>
<link>http://www.philstar.com/Article.aspx?articleId=763308&amp;publicationSubCategoryId=92</link>
</article>
<article>
<title>Imported na paputok bawal ibenta -- BFP</title>
<author>Ni Ricky Tulipat</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Mahigpit na ipinagbabawal ng Bureau of Fire Protection (BFP) ang pagbebenta ng anumang uri ng imported na paputok at pailaw dahil sa peligrong maa&amp;shy;aring idulot nito sa tao at ari-arian. Ayon kay BFP Deputy Directorate for Fire Safety and Prevention Senior Supt. Igmedio Bondoc na tanging mga lokal at “regulated” na paputok, o ang may taglay na pulburang hindi lalampas ng tatlong kutsarita lamang ang pinahihintulutang ibenta ng kanilang ahensya. “Ito ay upang maiwasan ang anumang disgrasya at sunog (sanhi ng ilegal at malalakas na uri ng pa&amp;shy;putok) sa kanilang lugar,” aniya. Ani Bondoc, bukod sa pagtitiyak na walang maka&amp;shy;lulusot na imported firecracker sa merkado, puspusan din aniya sa pag-ikot ang kanilang mga tauhan sa mga tindahan ng paputok upang masiguro na may kaukulang permit ang mga ito. Sa pinakahuling datos ng BFP, umabot na sa 33 kabahayan ang natupok ng sunog ngayong taon dahil sa paputok. Higit itong mababa kaysa sa 50 naitala noong nakaraang taon, subalit sinabi ni Bondoc na maaari pa rin itong tumaas dahil hindi pa nila nata&amp;shy;tanggap ang ibang report mula sa kanilang mga regional office. Sa ilalim ng Republic Act 7183, legal magbenta at gumamit ng baby rocket, bawang, small triangulo, “pulling of strings”, cap guns, labintador, Judas Belt, sky rocket at anumang kahalintulad na uri ng paputok. Sa kabila nito, mahigpit namang ipinagbabawal ang mga gaya ng Big Triangle, Super Lolo, Mother Rocket, Five Star, Og, Pla-Pla, Pillbox, Goodbye Earth, Atomic at iba pang mapanganib na paputok na ilegal ang pagkakagawa. Ang watusi, na bagama’t hindi itinuturing na isang malakas na paputok ay mahigpit ding ipinagbabawal sa merkado dahil sa panganib nito sa kalusugan kapag aksidenteng nakain, ani Bondoc.</body>
<link>http://www.philstar.com/Article.aspx?articleId=763309&amp;publicationSubCategoryId=92</link>
</article>
<article>
<title>Libreng sakay sa LRT, MRT ngayon</title>
<author>Ni Mer Layson</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Magbibigay ng libreng sakay ang pamunuan ng Light Rail Transit (LRT) at Metro Rail Transit (MRT) ngayon araw na ito (Dec. 30). Ayon kay LRTA spokesman Atty. Hernando Cabrera, ang pagbibigay ng libreng sakay sa LRT at MRT ay bahagi ng pagdiriwang ng Rizal day o ika-115 araw ng kamatayan ng bayaning si Jose Rizal. Ganap na alas-7:00 ng umaga hanggang alas- 9:00 ng umaga at alas-5:00 ng hapon hanggang alas-7:00 ng gabi ang lib&amp;shy;reng sakay. Ikinatuwa naman ng libu-libong commuter ng LRT at MRT ang pagbibigay ng libreng sakay sa kanila lalo pa’t marami sa kanila ang uuwi ngayon at bukas sa kani-kanilang mga probinsiya para doon ipagdiwang ang bagong taon.</body>
<link>http://www.philstar.com/Article.aspx?articleId=763310&amp;publicationSubCategoryId=92</link>
</article>
<article>
<title>DepEd 'namamalimos'</title>
<author>Ni Mer Layson</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Namamalimos ng bag, papel, lapis at notebook ang Department of Education (DepEd) sa sinumang individual na may ginintuang puso para maibigay sa mga kabataang estudyante na biktima ng bagyong ‘Sendong’ sa Iligan at Cagayan De Oro City. Ayon kay DepEd Undersecretary Rizalino Rivera, ano mang donasyon na maibibigay sa kanila ay tiyak na makakarating sa mga batang mag-aaral na labis na sinalanta ng nagdaang bagyo. Sinabi ni Rivera, ang DepEd na ang bahala na mag-provide ng mga libro, silya at silid aralan na gagamitin ng mga mag-aaral. Aniya, nagpalabas na sila ng pondo para isaayos at kumpunihin ang may 39 na paaralan na sinira ng bagyo sa Iligan at Cagayan De Oro. Nagbigay na rin ng tulong at ayuda ang DepEd sa mga guro na sinalanta at nasira ang kani-kanilang mga tahanan dahil sa hagupit ng bagyong Sendong.</body>
<link>http://www.philstar.com/Article.aspx?articleId=763311&amp;publicationSubCategoryId=92</link>
</article>
<article>
<title>NDF-Mindanao nagbanta sa mining firm</title>
<author>Nina ni Rudy Andal/Doris Franche</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Nagbanta ang mga rebeldeng komunista sa Mindanao na maglulun&amp;shy;sad sila ng mga pag-atake sa Tampakan Gold-Copper Project ng Xtrata-Sagittarius Mines Inc. upang hindi na maulit ang pangyayari sa Cagayan de Oro City at Iligan City. Sinabi ni Ka Efren, spokesman ng National Democratic Front-Far South Mindanao, ang sanhi ng malawakang pagbaha sa Cagayan de Oro at Iligan City ay dahil sa malawak na illegal logging at large scale mining na lubhang sumira sa kabundukan. Naunang nagpahayag ng pangamba ang mga Obispo ng Kidapawan, Marbel at Digos sa posibleng idulot na panganib ng fresh water at tailings dams na itinatayo ng SMI sa Mal river catchment na nasa fault lines. Wika pa ng NDF spokesman, makakalbo din ang kabundukan na sasakupin ng SMI project sa Tampakan, South Cotobato, Kiblawan, Davao del Sur, Columbio, Sultan Kudarat at Sarangani. Aniya, madami ding mga katutubo tulad ng Lumad ang mawawalan ng tahanan dahil sa itatayong Tampakan Copper-Gold project ng SMI. Winika pa ni Ka Efren, kahit umiiral ang SOMO ng military ngayong Ka&amp;shy;paskuhan ay dumanas ng panggigipit ang mga katutubo, magsasaka&amp;nbsp; at local community leaders mula sa militarisasyon na nagkukunwaring mga peace and development action ng AFP Sa Tampakan, Columbio sa Sultan Kudarat at Kiblawan sa Davao del Sur. Noong Oktubre ay pinarusahan ng kilusang komunista ang mga mining firms sa Surigao del Norte dahil sa pagsira sa kalikasan, ayon kay Jorge “Ka Oris” Madlos, NDF-Mindanao spokesman.</body>
<link>http://www.philstar.com/Article.aspx?articleId=763312&amp;publicationSubCategoryId=92</link>
</article>
<article>
<title>BFP binatikos ng solon</title>
<author>Ni Butch Quejada</author>
<date>
<month>December</month>
<day>30</day>
<year>2011</year>
</date>
<body>MANILA, Philippines - Kinondena ni&amp;nbsp;Bayan Muna Rep. Teddy Casi&amp;ntilde;o kung bakit hanggang ngayon ay hindi pa ina-award sa nanalong bidder ang may P243 million halaga ng mga kagamitan para sa mga bumbero ng Bureau of Fire and Protection (BFP). Ayon kay Rep. Casi&amp;ntilde;o, kaya daw nagkakaroon ng delay sa pagbigay ng mga kagamitan ng mga bumbero ay baka may pinapaboran silang bidder na natalo sa subasta. “My sources within the BFP and DILG have informed me that the contract for the purchase of 4,197 sets of firefighting boots, helmets, gloves, coats and trousers was successfully bidded in October 2010 yet. But because the winning supplier is a newcomer who beat the BFP’s regular suppliers, pinapahirapan sila to the point that the notice of award has been delayed by one year and two months and might even be scrapped altogether by allowing the appropriation to lapse and revert back to the treasury by 2012,” sabi ni Casi&amp;ntilde;o. Ayon sa records ng BFP, noong Oktubre 2010 ay nagkaroon ng subastahan at nagwagi sa su&amp;shy;bastang yon ang pinakamababang nag-bid pero hanggang ngayon ay ayaw pa daw itong i-award sa nanalong bidder.</body>
<link>http://www.philstar.com/Article.aspx?articleId=763313&amp;publicationSubCategoryId=92</link>
</article>
<article>
<title>M'ca&amp;ntilde;ang walang 'bilang' para ma-impeach si Corona</title>
<author>Ni Rudy Andal</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Aminado ang Malaca&amp;ntilde;ang na posibleng wala silang ‘bilang’ para ma-convict si Supreme Court Chief Justice Renato Corona sa impeachment trial nito na magsisimula sa Enero 16 sa Senado. Sinabi ni Presidential Political Adviser Ronald Llamas, wala rin daw katotohanan ang sinabi ni Deputy Presidential Spokesperson Abigail Valte na mayroon nang “Plan B” ang Palasyo sakaling hindi magtagumpay ang impeachment laban kay Corona. Ayon kay Sec. Llamas, maaaring wala nga silang sapat na numero para mapatalsik si Corona sa Senado subalit umaasa sila na ebidensiya ang pagbabatayan pa rin ng mga senator-judge sa paghatol sa chief justice. Wala ring nakahandang plano ang Palasyo sakaling ma-acquit si Corona taliwas sa sinasabi ni Valte na may “Plan B” para rito. Wika ni Llamas, naka-focus muna ang Palasyo para sa impeachment ni Corona at wala pa silang napag-uusapang susunod na hakbang sakaling ma-acquit ito ng Senado. Nabatid na pitong boto lang ng mga senador ang kailangan ni Corona upang manatili ito sa puwesto at mapawalang sala ng impeachment court. Dahil sa pagkahalal ni Senator Miriam Defensor-Santiago sa International Criminal Court, magiging 22 na lamang ang bilang ng mga senador mula sa 23 pero una nang inihayag ni Santiago na posible pa ring makasali siya bilang senator-judge sa impeachment trial dahil hindi pa naman siya kaagad-agad uupo sa ICC.</body>
<link>http://www.philstar.com/Article.aspx?articleId=763561&amp;publicationSubCategoryId=92</link>
</article>
<article>
<title>DOH gumagastos ng malaki sa mga biktima ng paputok</title>
<author>Ni Doris Franche</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Malaking salapi ang ginagastos ng pamahalaan para sa pagpapagamot sa mga nabibiktima ng papu&amp;shy;tok sa bansa sa panahon ng Pasko at Bagong Taon. Ayon kay Health Assistant Secretary Dr. Eric Tayag, ang government hospitals ay gumagastos ng hanggang tig-P25,000 sa pagpapa-ospital sa bawat biktima ng paputok. Nabatid na ang ha&amp;shy;laga ng hospitalisasyon ay aabot ng mula P3,000 hanggang P25,000 bawat pasyente na mako-confine sa isang government hospital habang ang mga outpatient naman ay ginagastusan ng P2,000 bawat isa sa paggamot lamang sa kanilang sugat. Kaugnay nito, muling hinimok ni Tayag ang publiko na sa halip gumamit ng mga delikado at mahal na paputok ay mas mabuti aniya kung gagamit na lamang ng mga alternatibo at ligtas na pamamaraan upang makapag-ingay sa Bagong Taon. Una nang inilunsad ng DOH ang ‘Goodbye Papu&amp;shy;tok’ kung saan maaaring makarinig ng mga tunog ng iba’t ibang fireworks gamit ang CD, na maaa&amp;shy;ring i-download mula sa website ng DOH, nang hindi nalalagay sa ala&amp;shy;nganin ang buhay at mga parte ng katawan. Batay sa DOH Surveillance Report No. 8 ng DOH, umakyat na sa 173 ang bilang ng mga nasugatan mula Disyembre 21 hanggang 6:00 ng umaga ng Disyembre 29. Bagamat nadagdagan, sinabi ng DOH na mas mababa pa rin ito ng 28 kaso o 13.9% kumpara sa naitalang 201 kaso sa kahalintulad na petsa sa pagsalubong sa taong 2011. Sa nasabing bilang, 163 ang sanhi nang paggamit ng paputok. Nadagdagan naman ng tig-isa ang mga tinamaan ng ligaw na bala na mula sa dating pito ay naging walo habang mula sa dating isa, ay naging dalawa na rin ang nakalunok ng paputok.</body>
<link>http://www.philstar.com/Article.aspx?articleId=763562&amp;publicationSubCategoryId=92</link>
</article>
<article>
<title>Private prosecutor labag sa impeachment rule</title>
<author>Nina ni Doris Franche/Gemma Garcia</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Labag umano sa impeachment rule ang pagkuha ng&amp;nbsp;House pro&amp;shy;secution panel ng private lawyer para sa gagawing paglilitis kay Supreme Court Chief Justice Renato Corona kaugnay ng impeachment case na kinahaharap nito. Ayon kay defense lead counsel at dating associate justice Serafin Cuevas, iginiit nitong labag umano sa impeachment rules ang pagkuha ng prosecution panel kay Atty. Mario Bautista, bilang lead private prosecutor. Sinabi ni&amp;nbsp;Cuevas, malinaw umano ang nakasaad sa Rule 6, Sec. 15 ng impeachment rule na tanging ang House of Representatives lamang ang tatayong prosecutor sa impeachment trial. “Malinaw po ang Rule 6, Section 15 ng Rules na ‘The House of Representatives shall act as the sole prosecutor at the trial in the Senate through a committee of 11 members thereof to be elected by a majority vote.’ Ang sinasabi dito sole. Hindi naman sinasabing puwedeng kumuha ng private prosecutor,” giit ng dating mahistrado ng SC. Kinuwestyon din ni Cuevas ang pondong gagamitin ng Kamara na pambayad sa serbisyo ni Bautista. Maalala na si Bautista ang nagprisinta noon sa star witness na si Clarita Ocampo sa impeachment trial ni dating Pangulong Joseph Estrada. Sa paliwanag ni prosecution panel spokesman at Marikina Rep. Romero Quimbo, inihayag ng mambabatas na trabaho umano ni Bautista ang pagsagawa ng “overall legal strategy” sa gaga&amp;shy;wing paglilitis kay Corona.?Pinabulaanan naman ni Cuevas ang alegasyon ng impeachment prosecution panel na bahagi ng “delaying tactics” ng punong mahistrado ang hirit nitong motion for preliminary hearing sa Senado. Ayon kay Cuevas, nais lamang nilang matiyak na nasusunod ang due process ng batas sa kaso ng kanilang kliyente. Isa umano sa karapatan ng isang akusado ay matiyak ang due process sa kaniyang kaso.</body>
<link>http://www.philstar.com/Article.aspx?articleId=763563&amp;publicationSubCategoryId=92</link>
</article>
<article>
<title>13 naputulan ng daliri, 27 naputukan sa mata</title>
<author>Ni Doris Franche</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Tila hindi nadadala ang publiko sa panganib ng mga paputok&amp;nbsp;matapos na 13 katao ang naitala ng Department of Health (DOH) na naputulan ng daliri o kamay at 27 ang nagtamo ng pinsala sa mata dahil sa paggamit ng paputok, isang araw bago ang pagsalubong sa Taong 2012. Sa Surveillance Update No. 9 ng DOH, ang natu&amp;shy;rang bilang ay kasama s&amp;shy;a kabuuang 197 kaso ng fireworks-related injuries (FRI) at biktima ng ligaw na bala na naitala simula Dis. 21 hanggang Dis. 30. Mas mababa pa rin naman ang nasabing bilang kumpara sa 229 kaso na naitala sa pagsalubong noong 2011 ngunit mas mataas ng siyam na kaso kumpara sa nakalipas na five-year average (2006-2010). Kaugnay nito, nababahala ang DOH sa mabilis na pagtaas ng kaso ng mga nasusugatan sa paputok na inaasahang lalo pang darami hanggang ngayong New Year’s Eve. Pinakamarami pa ring kaso ang naitala sa Natio&amp;shy;nal Capital Region (NCR) na umabot sa 117. Karamihan sa nasu&amp;shy;gatan dahil sa paputok ay 1-10 years old na umabot na sa 99 kaso at 118 kaso ay aktibo o direktang gumamit ng paputok kaya nasugatan. May 147 sa mga biktima ay nasugatan lamang, habang 13 kaso na pawang mga lalaki, ang naputulan ng mga daliri o kamay. Pinakahuling naitalang insidente ay isang 10-an&amp;shy;yos na batang lalaki sa Nueva Ecija na sumabog ang kamay matapos pulutin ang isang whistle bomb na hindi agad sumabog.&amp;nbsp;Sa lakas ng pagsabog, tanging bahagi lamang umano ng hinliliit ang natira sa kamay ng biktima. Umabot naman sa 27 ang nagtamo ng sugat o pinsala sa kanilang mga mata. Pinakamarami pa ring nabiktima ang iligal na paputok na piccolo na umabot sa 135 at 17 ang nabiktima matapos magpaputok ng lasing. Wala pa ring naitalang nasawi maliban na lamang sa batang namatay sa Norzagaray, Bulacan nang sumabog ang mga papu&amp;shy;tok na binili ng kanyang ama upang ipagbili sana sa Guimba, Nueva Ecija.</body>
<link>http://www.philstar.com/Article.aspx?articleId=763565&amp;publicationSubCategoryId=92</link>
</article>
<article>
<title>Pisong rolbak sa diesel hirit</title>
<author>Ni Danilo Garcia</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Piso kada litro ang dapat naging rolbak sa presyo ng diesel noong nakaraang Disyembre 27 at hindi P.30 sentimos. Ito ang hirit kahapon ng Pinagkaisang Samahan ng mga Tsuper at Operators Nationwide (PISTON) sa mga kumpanya ng langis. Sinabi ni PISTON national president George San Mateo na ibinase nila ang kalkulasyon nila sa ulat noong Disyembre 28 na $3.70 kada bariles ang ibinaba ng diesel sa pandaigdigang merkado. Batay umano sa formula ng Department of Energy, sa kada $3 bariles na paggalaw sa presyo sa world market, dapat P1 kada litro ang katumbas na galaw nito sa lokal na merkado ng Pilipinas. “Isa itong ‘year ender’ na panloloko sa mga tsuper at mamamayan. Pambabarat at panloloko ang pinatupad na rolbak noong Disyembre 27,” ani San Mateo. Halimbawa umano ito ng matagal nang ginagawa ng mga kumpanya ng langis na malaki&amp;nbsp; kung magtaas at kakarampot naman kapag mag-rollback. Mas nakakalungkot pa umano dito ang hindi pagpalag ng DOE at ng gobyernong Aquino sa overpricing kaya naniniwala sila na may sabwatang nagaganap kaya namamayani ngayon ang overpricing ng mga kumpanya ng langis.&amp;nbsp; Kabilang rin sa mga pangakong napako ni Pangulong Aquino ang pagbukas sa mga libro ng Big 3 oil companies at pagrebisa sa Oil Deregulation Law.</body>
<link>http://www.philstar.com/Article.aspx?articleId=763566&amp;publicationSubCategoryId=92</link>
</article>
<article>
<title>Local execs, pulis mananagot sa mataas na bilang ng masusugatan sa paputok</title>
<author>Ni Ricky Tulipat</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Mananagot ang mga local executives at pulis sa bawat lugar na kanilang nasasakupan na may pinakamataas na bilang ng mga nasugatan na may kaugnayan sa paputok. Ito ang sinabi ni Department of Interior and Local Government Secretary Jesse Robredo, bilang tugon sa nalalapit na pagsalubong sa Bagong Taon kung saan inaa&amp;shy;sahan ang paggamit ng paputok ng ilang mamamayan. Ayon kay Robredo, nakipag-ugnayan na siya kay Health Secretary Enrique Ona para pagham&amp;shy;bingin nila ang nakuha nilang data pagkatapos ng bagong taon para matignan kung anong lugar ang may pinakamataas na insidente na nasugatan sa paputok. Sabi ng kalihim, gagawa sila ng report sa lugar na may pinakamataas na bilang ng mga nasugatan saka nila tatawagan ng atensyon ang alkalde at hepe ng pulisya dito, para magawan nila ng karagdagang pagsisikap pagda&amp;shy;ting sa pagpapatupad nito. Kaugnay naman sa mga pagpapaputok ng baril ng mga kapulisan, sinabi ng kalihim na hindi sapat na pawang mga pulis lamang ang isangkot sa anumang insidente ng indiscriminate firing. Giit ni Robredo, kailangang lahat ng mga humahawak ng baril tulad ng security guard at iba pa ay dapat na i-random paraffin test upang mapatunayan kung sino ang gumamit ng kanilang baril sa pagsalubong sa Bagong Taon. Mapapansin na tuwing ganitong panahon ay tanging ang PNP lamang ang binubusalan ng baril na hindi umano akma dahil mas kailangan nila ang ganitong gamit dahil sa kanilang trabaho bilang tagapagbantay ng mamamayan.</body>
<link>http://www.philstar.com/Article.aspx?articleId=763567&amp;publicationSubCategoryId=92</link>
</article>
<article>
<title>Permit sa mining, logging pinababawi kay PNoy</title>
<author>Nina ni Butch Quejada/Gemma Garcia</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Pinababawi ni Gabrie&amp;shy;la party list Rep.Emmi de Jesus kay Pangulong Noynoy Aquino ang permits na ibinigay sa mala&amp;shy;laking mining at logging companies upang hindi na maulit ang naganap na trahedya sa Visayas at Mindanao matapos tamaan ng bagyong Sendong. Ayon kay de Jesus, hindi na kailangan pang magbuo ang Pangulo ng isang fact-finding mission para madetermina kung sino ang dapat sisihin sa insidente kundi ang sarili nito dala na rin ng kawalang aksyon para protektahan ang kalikasan. “This is a disaster waiting to happen because of large-scale mining and logging activities in the region,” sabi ni de Jesus. Habang nangangaila&amp;shy;ngan ng mabilis at agarang tulong at aksyon para sa mga nasalanta ng bagyo, dapat din umanong siguruhin na hindi na mauulit ang ganitong sitwasyon. Pawang mga window dressing lamang ang mga programa ng gobyerno para sa flood control, environmental protection at natural resources conservation kapag patuloy naman ang operasyon ng large scale mining at logging sa bansa. Sa kasalukuyan ay mayroong 54 Mineral Production Sharing Agreements (MPSA) sa Minda&amp;shy;nao na sumasakop sa may 125,670 ektarya. Bukod pa ito sa mga MPSA sa Cagayan Valley, Central Luzon, Mindoro, Palawan, Davao region, Compostela Valley, Socsargen, at Zamboanga Peninsula. Giit ng mambabatas dapat na managot ang administrasyong Aquino dahil sa pagkamatay ng daan-daang tao at pagkawala ng bahay ng mga ito sa Mindanao dahil sa pagbibigay nito ng pahintulot na mag-operate pa ang mga mining projects ni dating pangulong Gloria Arroyo.</body>
<link>http://www.philstar.com/Article.aspx?articleId=763568&amp;publicationSubCategoryId=92</link>
</article>
<article>
<title>Japanese nat'l, 6 pa sa Anti-Dummy 'di hina-harass</title>
<author></author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Nilinaw kahapon ng presidente ng isang manning agency na hindi niya hina-harass at wala siyang isinasagawang black propaganda at misinformation laban sa isang Japanese national at anim pa nitong kasamahan na kanyang inireklamo ng paglabag sa Anti-Dummy Law. Ito’y tugon ni Dionnie P. Guerrero, presidente ng Amethyst Shipping Company Inc. at dating stockholder ng Sun Marino Shipping Inc. (SMSI), sa ipinalabas na press statement noong Lunes ni Masaya Yorozu na handa niyang harapin ang isinampang kaso laban sa kanya pero huwag umano sana siyang i-harass at idaan sa ‘trial by publicity’ ang demanda. Sa press statement, sinabi pa ni Yoruzu na iba’t ibang black propaganda at misinformation umano sa media ang ipinapakalat ni Guerrero na dati niyang kasosyo sa SMSI. Ayon naman kay Guerrero, ang anumang pahayag na ginawa niya sa media ay pawang paglilinaw lamang sa pahayag ni Yorozu. Nauna rito, inakusahan ni Senior Assistant City Prosecutor Jovencio Senados ang pitong akusado na nagsabwatan umano upang makalahok sa recruitment at placement ng mga manggagawa, samantalang alam nila na tanging mga mamamayang Filipino lamang ang pinagkakalooban ng batas na gumawa nito. Nabatid na may 80 porsyentong share si Yorozu habang 20 porsyentong share si Tomita sa SMSI na labag sa batas habang pumayag naman ang limang Filipino na ipagamit ang kanilang mga pangalan upang palitawin na sila ay may-ari ng 100 porsyentong shares ng SMSI. Makaraang i-raffle, ang kaso ay naitalaga kay Manila RTC-Branch 45 Judge Marcelino L. Sayo, Jr. na nag-isyu ng warrants of arrest laban kay Yorozu, Masahiko Tomita, Jose Melchor M. Del Pilar, Charito Abalayan Rangel, Bernardo B. Gerardo, Asher Marino A. Kasala at Vivencio L. Tuano, Jr. na nahaharap sa kasong paglabag sa Section 1 of the Anti-Dummy Law (Commonwealth Act No. 108) na inamiyendahan ng C.A. No .473. Itinakda niya ang piyansang P30,000 sa bawat isa. Sa pinakabagong court records, ang lahat ng mga akusado ay nakapaglagak na ng tig-P30,000 na piyansa para sa kanilang pansamantalang kalayaan.</body>
<link>http://www.philstar.com/Article.aspx?articleId=763569&amp;publicationSubCategoryId=92</link>
</article>
<article>
<title>14th month ng city hall employees ibinigay ni Recom</title>
<author></author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Naging masaya ang Pasko at Bagong Taon ng mga empleyado ng Caloocan City Hall matapos na ipagkaloob ni Mayor Enrico “Recom” Echiverri ang 14th&amp;nbsp;month pay ng mga ito bago pa man sumapit ang kapaskuhan. Dahil dito, nagpasa&amp;shy;lamat ang mga empleyado ng city hall sa inisyatibong ito ni Echiverri kasabay ng pangako ng mga ito na lalo pang pagbubutihin ang kanilang pagbibigay ng serbisyo publiko. Ang pagbibigay na ito ni Echiverri ng 14th&amp;nbsp;month pay ay ikalawang beses na. Sinimulan ito ng alkalde noong nakalipas na taon at sa kasaysayan ng lungsod ay tanging ito lamang ang nagbigay ng nasabing bonus sa mga city hall employees. Ayon kay Echiverri, ang pagbibigay ng 14th&amp;nbsp;month pay sa mga empleyado ng city hall ay isang paraan ng pagsukli sa ipinakikitang sipag at tiyaga sa trabaho ng mga ito lalo na sa pagbibigay ng serbisyo publiko. Bukod sa 14th&amp;nbsp;month ay nakatanggap din ng iba pang bonus ang mga city hall employees tulad ng productivity pay at 13th&amp;nbsp;month pay.</body>
<link>http://www.philstar.com/Article.aspx?articleId=763570&amp;publicationSubCategoryId=92</link>
</article>
<article>
<title>OFW piniling makatulong kahit nakansela ang pagsakay sa eroplano</title>
<author>Ni Ludy Bermudo</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Mas pinili ng isang 29-anyos na OFW na makansela ang biyahe patungong Singapore upang saklolohan ang taxi driver na maghahatid sana sa kaniya sa airport matapos atakihin sa puso ang huli sa kahabaan ng Roxas Boulevard, Maynila kahapon ng madaling araw. Naging saksi sa pagkamatay ng biktimang si Amor Mario, 57, driver, ng Extremadura st. Sampaloc, Maynila ang OFW na si Violeta dela Cruz, may asawa, ng Sampaloc. Sa ulat ni SPO1 Jupiter Tajonera ng Manila Police District-Homicide Section, dakong alas-3:30 ng madaling araw ay nakaramdam ng paninikip ng dibdib ang driver at inihinto sa tapat ng Manila Yacht Club ang sasakyan. Sa halip na iwan ang driver dahil alas-5:20 ang flight ni dela Cruz at kumuha ng ibang sasakyan, binuksan nito ang lahat ng bintana ng sinasakyang Nissan Sentra (TBC-800) at humingi ng saklolo sa dumaraang motorista kaya nadala sa Ospital ng Maynila si Mario. Dakong alas-8:20 ng umaga nang tuluyang bumigay ang biktima kaya tinulungan na rin ni dela Cruz na mailagak ang labi nito sa St. Ivan Funeral Homes.</body>
<link>http://www.philstar.com/Article.aspx?articleId=763571&amp;publicationSubCategoryId=92</link>
</article>
<article>
<title>Cao sinibak sa POEA</title>
<author>Ni Mer Layson</author>
<date>
<month>December</month>
<day>31</day>
<year>2011</year>
</date>
<body>MANILA, Philippines - Sinibak sa puwesto si Philippine Overseas Employment Administration (POEA) Administrator Carlos Cao Jr. Sinasabing bahagi ng pagbalasa ng Palasyo ng Malakanyang sa ibat-ibang tanggapan ng pamahalaan ang pagkakapatalsik kay Cao. Simula sa Lunes ay si Deputy Administrator Hans Cacdac na ang bagong Administrator ng POEA. Si Cacdac ay una ng nagsilbi bilang International Convention on Domestic Workers sa Geneva, Switzerland, isang magaling na abogado at multi-awarded writer na nagsilbi rin bilang coordinator for the Urban Poor Unity. Si Rebecca Chato na dating head ng DOLE-Bureau of Labor Relation ang hahalili sa puwesto ni Cacdac. Ayon kay Cao, sinabihan siya ng isang mataas na opisyal ng DOLE na papalitan na siya sa puwesto.</body>
<link>http://www.philstar.com/Article.aspx?articleId=763572&amp;publicationSubCategoryId=92</link>
</article>
</data>