<?xml version="1.0" encoding="ISO-8859-1" ?>
<data>
<article>
<title>Pinoy bibitayin sa Brunei</title>
<author>Grace Amargo-dela Cruz</author>
<date>
<month>February</month>
<day>05</day>
<year>2005</year>
</date>
<body>Isang Filipino graphic designer ang natakdang bitayin sa pamamagitan ng bigti sa Brunei dahil sa ginawa nitong pagpatay sa kanyang Pinay girlfriend noong Mayo 2003. Ang hinatulan ng korte ng Brunei ay si Ibrahim Bin Abdullah Puzone, 50 anyos, Muslim convert at may 10 taong nakatira sa Brunei. Ang pinatay ni Puzone sa pamamagitan ng saksak ay ang kanyang Pinay girlfriend na si Vilma Taalal Misal, 25 anyos at isang waitress sa Bandar Seri Bagawan. Matapos saksakin ni Puzone ang kasintahan nang sugurin sa pinaglilingkurang restaurant nito ay tinangka din ng akusado na saksakin ang kanyang sarili subalit naagapan ng ibang kasamahan ni Misal. Ibinasura ni Judge Dato Paduka Steven Chong ang katwiran ng abugado ni Puzone na may diperensiya sa pag-iisip ang akusado kaya hindi nito alam na napatay niya ang kasintahan noong Mayo 2003. &amp;quot;Considering the evidence in totality, we are not persuaded on a balance probabilities that the defendant was suffering from such abnormality of mind as to substantially impair his mental responsibility for his act and we are satisfied beyond reasonable doubt that this was a premeditated and brutal murder and the defendant is convicted of the charge accordingly,&amp;quot; wika pa ni Judge Chong. Sinabi naman ni Foreign Affairs Undersecretary Gilbert Asuque na inapela na sa Court of Appeals ng Brunei ang kaso ni Puzone. Aminado ang DFA na nahihirapan sila sa nasabing kaso dahil parehong Pinoy ang sangkot dito. (Ulat ni Grace Amargo-dela Cruz)</body>
<link>http://www.philstar.com/Article.aspx?articleId=268168&amp;publicationSubCategoryId=92</link>
</article>
<article>
<title>Ex-NBI agent Soriano, di pa makakasuhan ng kidnapping</title>
<author>Ellen Fernando</author>
<date>
<month>February</month>
<day>05</day>
<year>2005</year>
</date>
<body>Hindi pa makakasuhan ng Department of Justice (DOJ) sa korte ang dating NBI agent na si Martin Soriano ng kidnapping dahil sa ginawa nitong waiver. Ayon kay State Prosecutor Irwin Maraya, gumawa ng waiver si Soriano kung saan sinasabing handa siyang makulong habang nakabitin ang kanyang kaso sa prosekusyon. &amp;quot;He also asked for a preliminary investigation before the DOJ rather than allowing himself to be immediately indicted in court via preliminary inquest,&amp;quot; wika pa ni Maraya. Aniya, kailangang dinggin muna ang kasong kidnapping ni Soriano sa DOJ upang madetermina kung may probable cause bago isampa sa korte ang kaso. Personal na hiniling ng mga abugado ni Soriano na sina Atty. Guillermo Hernandez Jr. at Atty. Renato Samonte sa DOJ na isailalim agad sa preliminary investigation ang kanilang kliyente kaya itinakda ang unang pagdinig sa kaso nito sa Pebrero 8. Magugunita na naaresto ng pulisya si Soriano sa isang entrapment operations sa Quezon City. (Ulat ni Ellen Fernando)</body>
<link>http://www.philstar.com/Article.aspx?articleId=268174&amp;publicationSubCategoryId=92</link>
</article>
<article>
<title>CAP may pambayad sa planholders</title>
<author>Rudy Andal</author>
<date>
<month>February</month>
<day>05</day>
<year>2005</year>
</date>
<body>Iginiit kahapon ng College Assurance Plan (CAP) na mayroon silang P10 bilyong trust fund bukod sa $300 milyong loan mula sa First American Investment Ltd. upang mabayaran ang kanilang mga plan holders taliwas sa napaulat na bagsak na ang kanilang kumpanya. Ito ang binigyang-diin ni Atty. Enrique Sobrepe&amp;ntilde;a Jr., pangulo at chief operating officer ng CAP, matapos dumalo sa isinagawang public hearing ng senate committee on banks and financial institutions kaugnay sa tunay na kalagayan ng nasabing pre-need company. Wika pa ni Atty. Sobrepe&amp;ntilde;a, ang kinakailangan lamang nila ay $80 milyon para tugunan ang sinasabing liquidity problems habang $300 milyon ang kanilang naaprubahang loan sa First American Investment bukod sa nakaantabay nilang $100 milyon mula sa isang Canadian company. &amp;quot;CAP is not insolvent and in fact had retained earnings of P7 billion in 2003 and not a loss as being claimed by those who wants us out of the picture,&amp;quot; wika pa ng CAP head. Nilinaw ni Sobrepe&amp;ntilde;a na walang dapat ipag-alala ang kanilang mga plan holders dahil may sapat na kakayahan ang CAP para bayaran ang obligasyon nito sa kanilang mga kliyente. &amp;quot;The lack of a dealers license has caused tremendous strain in our cash flow since credit lines with the banks could not be tapped, collections are down and investors are on a wait-and-see-attitude,&amp;quot; wika pa ni Sobrepe&amp;ntilde;a kaugnay sa pagsuspinde ng Securities and Exchange Commission (SEC) noong Agosto 13, 2004 sa kanilang dealers license. Sinabi naman ni Sen. Ramon Magsaysay Jr., hindi ito ang panahon ng sisihan bagkus ay dapat tulungan ng pamahalaan ang CAP na muling makabangon bilang pioneer na pre-need company sa bansa. (Ulat ni Rudy Andal)</body>
<link>http://www.philstar.com/Article.aspx?articleId=268181&amp;publicationSubCategoryId=92</link>
</article>
<article>
<title>Dagdag na 2% VAT magpapatatag sa piso</title>
<author>Rudy Andal</author>
<date>
<month>February</month>
<day>05</day>
<year>2005</year>
</date>
<body>Inihayag kahapon ni outgoing Trade and Industry Secretary Cesar Purisima sa pagpapatuloy ng pagdinig ng senate committee on ways and means na ang pagpasa sa dagdag na 2 percent Value Added Tax (VAT) ay lalong magpapatatag sa ating piso. Sa ipinadalang liham ni Sec. Purisima kay Sen. Ralph Recto, chairman ng komite na dumidinig sa panukalang dagdag na 2% VAT, nilinaw nito na hindi isyu ang posibleng pagtaas sa presyo ng bilihin sa sandaling aprubahan ang dagdag na VAT dahil sa kabuuan ay lalong magpapatatag ito sa ating ekonomiya. Sinabi ni Purisima, unti-unting tumatatag ang ating piso dulot ng mga reform measures ng Arroyo government at ang positibong dulot nito ay maramdaman sa import costs ng ibat ibang commodities tulad ng de lata, gatas, karne at noodles. &amp;quot;Tha passage of the VAT bill will further strengthen the Peso as it will enhance both consumers and investors confidence on the governments stability to solve its fiscal problem. This will unleash further liquidity in both domestic and financial markets that will provide continued strength and stability to the Philippine currency and may even have a dampening effect on domestic interest rates,&amp;quot; wika pa ng outgoing DTI head. Magugunita na maging ang Philippine Chamber of Commerce and Industry (PCCI) sa pamumuno ni Mr. Donald Dee, Federation of Philippine Industries sa pamumuno ni Joseph Francia at American Chamber of Commerce ay suportado ang pagpasa ng dagdag na 2% sa VAT. Samantala, inamin ng isang administration senator na dalawang mataas na lider ng maimpluwensiyang sekta ang kumakausap sa mga mambabatas partikular ang mga kontra sa dagdag na VAT para katigan ang pagpasa ng nasabing revenue measures ng Arroyo administration. Maging ang mga miyembro ng minority bloc ng Senado na hayagan ang pagtutol sa 12% VAT ay isa-isang kinakausap at kinukumbinsi ng 2 mataas na lider ng maimpluwensiyang sekta para huwag harangin ang revenue measures na ito. (Ulat ni Rudy Andal)</body>
<link>http://www.philstar.com/Article.aspx?articleId=268188&amp;publicationSubCategoryId=92</link>
</article>
<article>
<title>Peace talks sa CPP-NPA tuloy -- Malaca&amp;ntilde;ang</title>
<author>Lilia Tolentino</author>
<date>
<month>February</month>
<day>05</day>
<year>2005</year>
</date>
<body>Ipagpapatuloy ng pamahalaan ang pakikipag-negosasyon para sa kapayapaan sa Communist Party of the Philippines-New Peoples Army (CPP-NPA) sa kabila ng pagtanggi ng Estados Unidos na alisin ito sa listahan ng mga grupong terorista sa mundo. Ayon kay Pangulong Gloria Macapagal-Arroyo, mananatiling bukas ang pintuan ng gobyerno para sa peace negotiations sa CPP-NPA-NDF kasabay ng pag-aalok ng ceasefire sa grupong rebelde. Pero hindi maisasakatuparan ito dahil sa pagtanggi ng rebeldeng grupo sa inaalok na tigil-putukan ng pamahalaan. &amp;quot;In fact, we are proposing a ceasefire, but it takes two to tango,&amp;quot; wika pa ng Pangulo. Sinabi naman ni US Ambassador Francis Ricciardone na ang patuloy na pagtutol ng Estados Unidos na alisin sa listahan ng mga terorista ang CPP-NPA ay dahil sa patuloy na aktibidad ng mga rebelde. Naunang tumangging alisin sa listahan ng terrorist group sa mundo ang CPP-NPA ay ang European Union dahil sa patuloy na gawaing terorismo ng mga ito. Samantala, ipinagmalaki naman ni PGMA na patuloy ang pagpapatupad ng ceasefire sa pagitan ng gobyerno at Moro Islamic Liberation Front (MILF) at pag-usad ng usaping pangkapayapaan sa Mindanao. &amp;quot;Our prospects for peace process in Mindanao are very, very good. Actually, there is actual peace in Mindanao, so writing the agreement is only making formal a reality. And I wish that the NPA could be asked to come,&amp;quot; dagdag pa ni Pangulong Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=268194&amp;publicationSubCategoryId=92</link>
</article>
<article>
<title>Pamilyang Tarongoy humingi ng dasal</title>
<author>Gemma Garcia</author>
<date>
<month>February</month>
<day>05</day>
<year>2005</year>
</date>
<body>Dumulog kahapon sa Catholic Bishops Conference of the Philippines (CBCP) ang pamilya ni Roberto Tarongoy upang humingi ng panalangin para sa agarang pagpapalaya sa Pinoy OFWs na hanggang ngayon ay bihag sa Iraq. Sa isang liham sa CBCP, hiniling ng pamilya Tarongoy na ilakip sa panalangin sa lahat ng Simbahang Katoliko ang kaligtasan ng bihag na OFW sa Iraq. Nakalakip din sa liham kay CBCP president Fernando Capalla ang buong panalangin ng Episcopal Commission on Liturgy para sa mabilis na paglaya ni Tarongoy mula sa kanyang mga abductors sa Iraq. Nakiusap din ang pinuno ng CBCP sa lahat ng pari na ilakip ang nasabing panalangin sa tuwing magdaraos ng misa hanggang hindi pa nakakalaya si Tarongoy. Umaasa ang pamilya ng dinukot na OFW na sa pamamagitan na lamang ng panalangin ang kanilang pag-asa upang makauwi ng ligtas si Bobby matapos itong dukutin ng mga Iraqi militants. (Ulat ni Gemma Garcia)</body>
<link>http://www.philstar.com/Article.aspx?articleId=268200&amp;publicationSubCategoryId=92</link>
</article>
<article>
<title>Desisyon ng Japan sa bagong immigration policy nakabitin</title>
<author>Malou Rongalerios</author>
<date>
<month>February</month>
<day>05</day>
<year>2005</year>
</date>
<body>Sa Marso pa malalaman kung papayag ang Japanese government sa kahilingan ng Pilipinas na limang taong moratorium para sa pagpapatupad ng mabigat na immigration policy. Sinabi ni Zamboanga Rep. Roselle Barinaga, chair ng house committee on labor, sa susunod na buwan pa malalaman kung ano ang magiging desisyon ng Japan kaugnay sa gagawing paghihigpit sa visa policy sa ating mga Overseas Performing Artists (OPAs). Umapela sina Rep. Barinaga at Albay Rep. Edcel Lagman sa Japanese Congress at Ministry of Justice na bigyan ng sapat na panahon ang Pilipinas para makaabot sa kanilang deadline. Libo-libong OPAs at OFWs ang maaapektuhan ng panibagong visa policy ng Japan sa sandaling ipatupad na ito. Wika pa ni Barinaga, nakatakdang mag-usap muli sa Marso ang Japanese government at iba pang kongresista kaugnay sa ipapalabas na pinal na desisyon tungkol sa ipapatupad na bagong immigration laws ng Japan. (Ulat ni Malou Rongalerios)</body>
<link>http://www.philstar.com/Article.aspx?articleId=268203&amp;publicationSubCategoryId=92</link>
</article>
<article>
<title>Pinoy na bibitayin iaapela ng Palasyo</title>
<author>Lilia Tolentino</author>
<date>
<month>February</month>
<day>06</day>
<year>2005</year>
</date>
<body>Iaapela ng pamahalaan sa mga awtoridad ng Brunei na mapababa ang parusang bitay na ipinataw sa isang Pilipinong graphic designer na pumatay sa kanyang nobya noong Mayo 2003. Ayon kay Press Sec. at Presidential Spokesman Ignacio Bunye, gagamitin ng pamahalaan ang mga hakbanging diplomatiko at legal para mapatawan na lang ng mas mababang sentensya si Ibrahim Bin Abdullas Puzone, 50, matapos na pagsasaksakin hanggang sa mapatay ang kanyang nobyang si Vilma Talal Misal, 25-anyos. Sinabi ni Bunye na sa pamamagitan ng tulong na legal, matitiyak na mapoprotektahan ang kanyang karapatan sa ilalim ng batas ng Brunei. &amp;quot;We shall exhaust all legal and diplomatic measures in appealing for a lesser sentence for our convicted national, to ensure that his rights are protected under the laws of the host country,&amp;quot; ani Bunye. Sinabi pa ni Bunye na matamang nagmamatyag ang pamahalaan sa lahat ng may kasong Pinoy sa ibang bansa para mapangalagaan ang kanilang kapakanan at karapatan. Ang parusang death by hanging ay ipinataw ni Judge Dato Paduka Steven Chong kay Puzone sa kabila ng depensa ng kanyang abogado na may diperensya sa pag-iisip ang akusado na nagtangka ring magpakamatay matapos isagawa ang krimen. (Ulat ni Lilia Tolentino)</body>
<link>http://www.philstar.com/Article.aspx?articleId=268303&amp;publicationSubCategoryId=92</link>
</article>
<article>
<title>Tax sa lipo pinag-aaralan na</title>
<author>Malou Rongalerios</author>
<date>
<month>February</month>
<day>06</day>
<year>2005</year>
</date>
<body>Dahil sa isang malaking industriya na rin sa bansa ang cosmetic surgery kung saan kasama ang liposuction, pag-aaralan na rin sa Mababang Kapulungan ng Kongreso ang pagpapataw ng buwis dito. Ayon kay Tarlac Rep. Jesli Lapus, malaki ang kinikita ng mga gumagawa ng pagpapaganda na usung-uso ngayon sa bansa kaya dapat lamang na makinabang na rin dito ang gobyerno. Malaki aniya ang maitutulong sa paglikom ng pondo kung lalagyan na rin ng tax ang ibat ibang proseso ng pagpapaganda. Posible aniyang patawan ng 20% tax ang lahat ng proseso na may kinalaman sa cosmetic surgery. Idinagdag ni Lapus na kalimitan ay &amp;quot;sekreto&amp;quot; kung magkano ang kinikita ng mga doktor sa pagsasagawa ng cosmetic surgery na patok ngayon lalo na sa mga artista. Ipinaliwanag pa nito na dati ay kasama sa &amp;quot;none essential&amp;quot; item ang pagpapaganda kaya hindi ito sinisingilan ng tax. Magugunitang naunang ipinanukala ni Palawan Rep. Abraham Mitra ang pagpapataw ng tax sa lahat ng uri ng cosmetic surgery katulad ng liposuction dahil malaki aniya ang kikitain dito ng gobyerno. Kalimitan rin aniya na mayayaman ang sumasailalim sa liposuction kaya makakaya nilang pasanin ang ipapataw na tax ng gobyerno. (Ulat ni Malou Rongalerios)</body>
<link>http://www.philstar.com/Article.aspx?articleId=268316&amp;publicationSubCategoryId=92</link>
</article>
<article>
<title>Pagpasok ng INC sa VAT issue,itinanggi ng 2 senador</title>
<author>Rudy Andal</author>
<date>
<month>February</month>
<day>06</day>
<year>2005</year>
</date>
<body>Mariing pinabulaanan kahapon nina Senador Manuel Villar at Francis Pangilinan ang report na kinausap sila ng matataas na lider ng Iglesia ni Cristo (INC) upang lumambot ang kanilang paninindigan sa pagkontra sa Value Added Tax (VAT). Ayon kay Villar, chairman ng Senate committee on finance, walang kumakausap sa kanyang opisyal ng INC upang baligtarin ang kanyang posisyon sa kontrobersyal na VAT. Sinasabing tinapik ni Pangulong Arroyo ang tulong ng INC upang hilutin ang mga administration senators na nagpahayag ng kanilang pagtutol sa karagdagang 2% VAT lalo na ang mga Wednesday group sa Senado na sina Villar, Pangilinan, Joker Arroyo at Ralph Recto. Binigyang diin ni Villar na hindi siya pabor sa pagpapatibay ng naturang panukala dahil sa magbibigay ito ng karagdagang gastos sa mamamayan. Maging si Pangilinan na 50-50 pa rin sa isyu ng VAT ay tumangging nakausap niya ang INC hierarchy upang paboran niya ang 2%VAT hike. &amp;quot;Walang kumausap sa akin para tumutol o sumuporta sa VAT,&amp;quot; ani Pangilinan. (Ulat ni Rudy Andal)</body>
<link>http://www.philstar.com/Article.aspx?articleId=268319&amp;publicationSubCategoryId=92</link>
</article>
<article>
<title>Bagong ruta ng MMDA perwisyo sa Malaca&amp;ntilde;ang</title>
<author>Lilia Tolentino</author>
<date>
<month>February</month>
<day>06</day>
<year>2005</year>
</date>
<body>Nagprotesta sa pamamagitan ng pag-iingay ang may 83 miyembro g San Miguel Toda, isang organisasyon ng mga jeepney drivers na nagbibiyahe patungong San Miguel Church at Malaca&amp;ntilde;ang matapos pigilin silang makapasok sa kanilang ruta ng mga miyembro ng Presidential Security Group (PSG) na nangangalaga sa seguridad ng Palasyo kahapon ng umaga dahil na rin sa bagong pinaiiral na patakaran ng Metro Manila Development Authority (MMDA). Hindi pinayagan ang mga jeepney drivers na makapasok sa Arligue Entry Gate at hanggang sa Techological Institue of the Philippines lamang ang mga ito dahil sa binago na umano ng MMDA ang kanilang ruta. Ayon sa driver na si William Alutang, walang pasabi ang MMDA at hindi rin ikinunsulta sa mga residente malapit sa Palasyo ang bago nitong patakaran. Hindi lang mga residente na papasok sa Malaca&amp;ntilde;ang Complex ang apektado ng bagong regulasyon kundi maging ang mga taong mayroong transaksyon sa Office of the President, Malaca&amp;ntilde;ang Press Office, mga nagsisimba sa St. Jude at San Miguel Church, mga naglalakad ng kanilang dokumento sa authentication office, kagawad ng media na walang sariling sasakyan at mga empleyado sa loob ng Malaca&amp;ntilde;ang. Sinabi ni Alutang na hindi na rin sila pinapayagang makapag-renew ng car pass na nagkakahalaga ng P125 na nawalang bisa noong Enero 7,2005. (Ulat ni Lilia Tolentino)</body>
<link>http://www.philstar.com/Article.aspx?articleId=268328&amp;publicationSubCategoryId=92</link>
</article>
<article>
<title>LRTA officials iimbestigahan sa maanomalyang procurement</title>
<author>Ellen Fernando</author>
<date>
<month>February</month>
<day>06</day>
<year>2005</year>
</date>
<body>Nalalagay sa &amp;quot;hot water ang ilang matataas na opisyal sa Light Rail Transit Authority (LRTA) matapos madiskubre ang maanomalyang pagbili ng mga gamit para sa operasyon ng LRTA. Bumuo na si LRTA Administrator Mel Robles ng isang fact finding committee na pamumunuan ni Deputy Admin. Cesar Chavez upang imbestigahan ang anomalya sa procurement sa LRTA. Nadiskubre na mas mataas ang presyo sa pagbili ng air/oil separator na ginagamit sa pagpapatakbo ng tren at bill counter machine o gamit sa pagbilang mga perang papel kumpara sa na-canvass ng pamunuan ni Robles. Base sa mga dokumento, ang nanalong bidder ng air/oil separator ay nagbigay ng presyong P71,060 bawat piraso subalit umaabot lamang sa P39,625 bawat piraso ang nasa master list of stock nito. Ang LRTA ay bibili ng 22 piraso ng air/oil filter separator. Sa ginawang paghahanap ng katulad na gamit sa internet, nakita na ang presyo nito ay US$34.73 o P1,915.36 lamang bawat piraso. Umaabot naman ng P43,000 hanggang P55,000 ang presyo ng bill counter machine ngunit base sa dokumentong nakita ang nanalong bidder ay nagbigay ng presyong P150,000 O may 272% patong. (Ulat ni Ellen Fernando)</body>
<link>http://www.philstar.com/Article.aspx?articleId=268336&amp;publicationSubCategoryId=92</link>
</article>
<article>
<title>Con-con Con-as ikinasa</title>
<author>Malou Rongalerios</author>
<date>
<month>February</month>
<day>06</day>
<year>2005</year>
</date>
<body>Sa gitna nang ginawang pagbuhay ng panukalang pag-amiyenda sa Konstitusyon sa pamamagitan ng constituent assembly (Con-as), isinulong naman ni Deputy Speaker Raul del Mar ang isang concurrent resolution sa Mababang Kapulungan ng Kongreso na nananawagang bumuo ng Constitutional convention (Con-con) para sa Charter change (Cha-cha). Ayon kay del Mar, mas papanigan ng mga mamamamayan ang Con-con dahil magkakaroon sila ng partisipasyon sa pamamagitan ng paghahalal ng mga magiging miyembro nito. Maaari aniyang gawin ang paghahalal ng mga miyembro ng convention sa ikalawang Lunes ng Abril 2008 kung saan isa ang kukunin sa bawat distrito ng bansa. (Ulat ni Malou Rongalerios)</body>
<link>http://www.philstar.com/Article.aspx?articleId=268337&amp;publicationSubCategoryId=92</link>
</article>
<article>
<title>Gen. Razon inendorso ni Aglipay bilang bagong PNP chief</title>
<author>Ellen Fernando</author>
<date>
<month>February</month>
<day>06</day>
<year>2005</year>
</date>
<body>Pormal nang inihayag ni Philippine National Police chief Dir. Gen. Edgar Aglipay ang kanyang napipisil na opisyal na papalit sa kanyang puwesto matapos na iendorso nito si National Capital Region Police Office (NCRPO) chief Dep. Dir. Gen. Avelino &amp;quot;Sonny&amp;quot; Razon habang isinasagawa ang Chinese New Year celebration sa Emperor Villa restaurant sa Ongpin St., Binondo, Manila noong Huwebes. Masigabo namang tinanggap at nagpalakpakan ang mga Tsinoy sa pangunguna ni James Dy ng Chinese General Chamber of Commerce nang ianunsyo ni Aglipay ang kanyang &amp;quot;manok&amp;quot; bilang bagong PNP chief matapos ang kanyang pagreretiro sa Marso bagaman may mga mas senior pa kay Razon. Si Aglipay ang nagsilbing guest of honor sa selebrasyon na dinaluhan din nina Razon, Western Police District director Chief Supt. Pedro Bulaong at ibang mga matataas na opisyal. &amp;quot;I am deeply humbled by the endorsement of my CPNP and the show of confidence by the Chinese community. I take this as a challenge to be evermore vigilant in the campaign of ridding the streets of the NCR of all types of crime and continuing with the reforms being asked by no less than the President of the Republic. However the choice of CPNP is always the prerogative of the President,&amp;quot; ani Razon. (Ulat ni Ellen Fernando)</body>
<link>http://www.philstar.com/Article.aspx?articleId=268341&amp;publicationSubCategoryId=92</link>
</article>
<article>
<title>AFP vs MNLF: 47 patay</title>
<author>Joy Cantos</author>
<date>
<month>February</month>
<day>09</day>
<year>2005</year>
</date>
<body>Umabot sa 47 ang nasawi habang mahigit sa 33 ang nasugatan sa ikalawang araw ng sagupaan ng magkasanib na puwersa ng Misuari Breakaway Group (MBG) at Abu Sayyaf Group (ASG) laban sa militar sa lalawigan ng Sulu. Sinabi ni Brig. Gen. Agustin Demaala, Joint Task Force Comet commander, umabot na sa 30 rebeldeng Muslim ang napaslang habang 17 sundalo naman ang nasawi sa ikalawang araw ng sagupaan sa pagitan ng mga sundalo at rebelde sa Seit Lake sa Panamao, Sulu. Kamakalawa ay tinambangan ng mga taga-suporta ni dating ARMM Gov. Nur Misuari kasama ang ASG ang isang platoon ng Marine Batallion Landing Team na lulan ng 6 x 6 trak sa Sityo Wani, Barangay Pansul, Patikul, Sulu kung saan ay pitong sundalo ang nasawi habang 12 ang nasugatan. Nabatid sa ulat na naglunsad ng malawakang pag-atake ang tagasuporta ni Misuari kasanib ang ASG laban sa tropang militar sa ibat ibang lugar sa Sulu bilang paghiganti sa patuloy na pagtutol ng pamahalaan na litisin ang kanilang lider sa Sulu. Kasalukuyang nakakulong si Misuari sa Fort Sto. Domingo sa Sta. Rosa, Laguna kung saan ay nililitis ang kasong rebelyon nito. (Ulat ni Joy Cantos)</body>
<link>http://www.philstar.com/Article.aspx?articleId=268430&amp;publicationSubCategoryId=92</link>
</article>
<article>
<title>El Shaddai pabor sa E-VAT</title>
<author>Butch Quejada/Rudy Andal</author>
<date>
<month>February</month>
<day>09</day>
<year>2005</year>
</date>
<body>Sinuportahan ni El Shaddai charismatic leader Bro. Mike Velarde ang panukalang karagdagang 2 percent sa Value Added Tax (VAT) na mainit na tinatalakay sa Senado. Sa isang statement ni Bro. Mike bago ito magtungo sa Hong Kong kahapon, obligasyon ng bawat mamamayan na magbayad ng tamang buwis para sa ikauunlad ng ating ekonomiya. Aniya, ang ating bansa ay tulad ng isang pasyente na nasa Intensive Care Unit (ICU) na nangangailangan ng blood transfusion upang mabuhay at isang hamon ang pagdodonasyon ng dugo ng bawat isa sa pasyente para mabigyan ng pangalawang buhay. Pero hiniling ni Velarde sa mga senador na pag-aralang mabuti ito upang hindi naman madagdagan pa ang pasanin ng pangkaraniwang Pinoy sa sandaling aprubahan ang Expanded VAT. Samantala, sinabi naman ni Trade and Industry Secretary Cesar Purisima sa pagdinig ng senate committee on ways and means tungkol sa VAT bill na pansamantala lamang mararamdaman ang epekto ng 2 percent VAT pero sa kalaunan ay makikita din natin ang magandang epekto nito sa ating ekonomiya. Aniya, gumaganda na ang takbo ng ating ekonomiya dahil sa pagiging matatag ng piso at ang makokolektang karagdagang buwis sa E-vat ay ibabalik naman sa mamamayan sa porma ng serbisyo. Tinutulan naman ni Purisima ang pagkakaroon ng multi-tiered VAT system dahil napatunayan na ito ng maraming bansa na hindi epektibo. Iginiit naman ni Sen. Ralph Recto, pabor siyang mas taasan ang buwis ng mga luxury items kaysa ang mga pangunahing bilihin na pangkaraniwang binibili ng mga mahihirap. Nais ni Sen. Recto na magkaroon ng 2-tiered VAT system. (Ulat nina Butch Quejada/Rudy Andal)</body>
<link>http://www.philstar.com/Article.aspx?articleId=268444&amp;publicationSubCategoryId=92</link>
</article>
<article>
<title>P200-M lugi sa RP dahil sa delay ng LRT expansion</title>
<author>Edwin Balasa</author>
<date>
<month>February</month>
<day>09</day>
<year>2005</year>
</date>
<body>Umaabot sa P200 milyon ang nalulugi sa Pilipinas kada taon dahil sa pagkaantala ng pagpapatupad ng LRT Line 1 Capacity expansion project. Ito ang ipinahayag ng Japan Bank for International Cooperation (JBIC) sa kanilang liham kay Budget Acting Secretary Mario Relampagos. Nababahala si JBIC chief representative Osamu Murata na ang patuloy na pagkabalam ng pagpapatupad ng LRT expansion project ay lalong magpapalobo sa pagkalugi ng bansa. Tinukoy ng JBIC ang kontratang nilagdaan sa pagitan ng LRTA at Sumitomo-Itochu Joint Venture, nagwaging bidder, na siyang pangangailangan upang magpalabas ang Department of Budget and Management ng isang multi-year obligational authority matapos irekomenda ng Department of Transportation and Communications bago magsimula ang kontrata. Sinabi pa ng JBIC, ang bangkong nagpopondo ng 18.8 bilyong Yen sa proyekto, na mahalaga ang magiging epekto nito sa iba pang pangangailangan ng pakete ng proyekto sa kabuuang epekto ng kasalukuyang operasyon ng railways system. (Ulat ni Edwin Balasa)</body>
<link>http://www.philstar.com/Article.aspx?articleId=268449&amp;publicationSubCategoryId=92</link>
</article>
<article>
<title>Balota sa Batasan pinababantayan ni Susan</title>
<author>Ellen Fernando</author>
<date>
<month>February</month>
<day>09</day>
<year>2005</year>
</date>
<body>Hiniling kahapon ng biyuda ni Fernando Poe Jr. sa Presidential Electoral Tribunal (PET) na bantayan ang mga balota na nasa Mababang Kapulungan dahil sa pangambang mapalitan ito. Sa inihaing mosyon ni Ms. Susan Roces sa PET, iginiit nito na marapat lamang bantayan ang mga balota sa Batasan upang maprotektahan ito mula sa sinumang nais baguhin ang nilalaman nito lalo pat hinihiling nila sa Korte Suprema na payagan siyang maging substitute ng yumaong si FPJ sa protesta nito sa nakaraang presidential elections. Hiniling din ni Susan sa PET na magtalaga ng watcher sa Batasan na siyang magbabantay sa mga balota dito. (Ulat ni Ellen Fernando)</body>
<link>http://www.philstar.com/Article.aspx?articleId=268451&amp;publicationSubCategoryId=92</link>
</article>
<article>
<title>Erap isinugod sa ospital</title>
<author>Lilia Tolentino/Malou Rongalerios</author>
<date>
<month>February</month>
<day>09</day>
<year>2005</year>
</date>
<body>Isinugod kahapon sa Cardinal Santos hospital si dating Pangulong Erap Estrada dahil sa inaapoy ito ng lagnat bukod sa nahirapang huminga habang nasa rest house sa Tanay, Rizal. Kinailangang isakay sa helicopter ang dating Pangulo upang madali itong madala sa ospital sa Greenhills, San Juan. Nagkaroon ng pulmonya si Erap na karaniwang nararanasan ng mga sumasailalim sa operasyon. Inoperahan sa tuhod si Erap sa Hong Kong Adventist hospital noong Disyembre at pag-uwi nito sa bansa ay idineretso sa Tanay sa kabila ng apelang ilagay siya sa hospital arrest habang sumasailalim sa therapy. Pinayagan naman ni Sandiganbayan Sheriff Ed Urieta ang paglilipat sa dating Pangulo sa pagamutan dahil emergency case ito. Samantala, sinabi naman ni Press Secretary at Presidential Spokesman Ignacio Bunye na hindi pagbibigay ng VIP treatment ang pagpapahintulot kay Erap na maisugod sa ospital. Wika pa ni Bunye, bahagi lamang ito ng makataong trato sa dating Pangulo ng bansa na nangangailangang malapatan ng lunas ang kanyang karamdaman. (Ulat nina Lilia Tolentino/Malou Rongalerios)</body>
<link>http://www.philstar.com/Article.aspx?articleId=268461&amp;publicationSubCategoryId=92</link>
</article>
<article>
<title>P160-M 'dinugas' sa Nat'l Printing Office</title>
<author></author>
<date>
<month>February</month>
<day>09</day>
<year>2005</year>
</date>
<body>Nanawagan kahapon ang ilang concerned employees ng National Printing Office (NPO) sa Ombudsman at Presidential Anti-Graft Commission (PAGC) na imbestigahan ang talamak na overpricing at kawalan ng bidding sa mga transaksyon sa nasabing ahensiya na naging dahilan ng pagkalugi ng P160 milyon ng gobyerno. Tumanggap ng reklamo ang PSN mula sa mga empleyado ng NPO tungkol sa umanoy 171 porsiyentong overpricing ng mga materyales at supplies ng NPO na pinaniniwalaang may basbas ng mga opisyales nito. Nabigong makunan naman ng panig ang OIC ng NPO na si Ronald Velasco hinggil sa naging alegasyon ng mga empleyado. Sinabi ng mga empleyado, ang katwiran ni Velasco sa kawalan ng public bidding sa mga transaksyon ay dahil sa emergency cases at urgency. Kinuwestiyon din ang pagtatalaga kay Velasco dahil kapatid ito ni Public Information Agency director Rene Velasco na maliwanag na nepotismo dahil ang NPO ay nasa ilalim ng pangangasiwa ng PIA. Sa kabila na nahatulang guilty sa simple misconduct si Velasco na may katapat na parusang 1 buwang suspensyon ay hindi nilalapatan ito ng kaparusahan.</body>
<link>http://www.philstar.com/Article.aspx?articleId=268466&amp;publicationSubCategoryId=92</link>
</article>
<article>
<title>Valentine bonus sa gov't employees</title>
<author>Lilia Tolentino</author>
<date>
<month>February</month>
<day>09</day>
<year>2005</year>
</date>
<body>Makakatanggap ng Valentine bonus ang may 1.2 milyong empleyado ng pamahalaan sa darating na Pebrero 14 depende na rin sa natipid ng kanilang ahensiya. Ito ang inihayag kahapon ni Press Secretary at Presidential Spokesman Ignacio Bunye bilang paglilinaw sa naunang inaasahang bonus ng mga government employees na P5,000 ngayong Pebrero 14. Aniya, mula P1,000 hanggang P2,000 ang matatanggap na bonus ng mga empleyado ng gobyerno depende na rin sa naging savings ng kanilang ahensiya. &amp;quot;Nakausap ko si Acting Budget Secretary Mario Relampagos at sinabi niyang hinihintay na lamang daw ang resulta ng ilang government agencies para madetermina kung magkano ang ibibigay na bonus. So, its anywhere from P1,000 to P2,000, depende sa naging savings ng kanilang ahensiya,&amp;quot; wika pa ni Bunye. Samantala, inamin din ni Bunye ang kanyang pagkakamali nang sabihin niyang maglalaan si Pangulong Arroyo ng pondong $8 milyon bilang danyos sa mga biktima ng pang-aabuso ng karapatang pantao noong panahon ng batas militar matapos siyang punahin ni Sen. Joker Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=268469&amp;publicationSubCategoryId=92</link>
</article>
<article>
<title>Law graduates bibigyan ng Master's degree kahit bagsak sa Bar</title>
<author>Malou Rongalerios</author>
<date>
<month>February</month>
<day>13</day>
<year>2005</year>
</date>
<body>Upang hindi masayang ang mahigit na apat na taong pinag-aralan ng isang estudyante ng Bachelor of Law, isinulong kahapon ng isang mambabatas na mabigyan ang mga ito ng Master's degree kung hindi makakapasa sa bar examinations. Sa House Bill No. 3699 na inihain ni Lanao del Sur Rep. Faysah Dumarpa, ipinaliwanag nito na malaking pera at mahabang panahon ang iginugol ng isang estudyanteng kumuha ng Bachelor of Law pero hindi lahat sa mga ito ay nagiging abogado. Binigyan na rin aniya ng limitasyon ng Korte Suprema ang pagkuha ng bar exams ng hanggang limang beses lamang kaya nawawalan ng pagkakataon ang &amp;quot;bar flunkers&amp;quot; na limang beses nang sumubok pero hindi naman nakapasa. &amp;quot;Sad and unfortunate stories had been told about the plight of thousands of bar hopefuls,&amp;quot; ani Dumarpa. Hindi aniya masasayang ang apat na taong ginugol ng isang estudyanteng kumuha ng Bachelor of Law kung gagawin itong equivalent sa Master's degree. Ipinaliwanag pa ni Dumarpa na maraming tanggapan sa gobyerno ang nangangailangan ng mga empleyado na may Master's degree kaya makatutulong ang kanyang panukala sa mga &amp;quot;bar flunkers&amp;quot; na hindi na maaaring maging abogado. Magsisilbi aniyang compensatory reward ang pagbibigay ng Master's degree sa mga nagtapos ng Bachelor of Law. (Ulat ni Malou Rongalerios)</body>
<link>http://www.philstar.com/Article.aspx?articleId=268559&amp;publicationSubCategoryId=92</link>
</article>
<article>
<title>Mga kurakot sa gov't,financier ng terorista binalaan ni PGMA</title>
<author>Lilia Tolentino</author>
<date>
<month>February</month>
<day>13</day>
<year>2005</year>
</date>
<body>May paglalagyan na ang mga tiwaling opisyal sa lahat ng sangay ng gobyerno, pulitikong nabubuhay sa pangungurakot at grupong nagsisilbing financier ng mga terorista. Siniguro ni Pangulong Gloria Macapagal-Arroyo na walang kai-kaibigan at kama-kamag-anak sa babala nito dahil titiyakin niya na &amp;quot;pupulutin sa kangkungan&amp;quot; ang mga ito makaraang matanggal na ang Pilipinas sa listahan ng &amp;quot;non-cooperative country and terrorist&amp;quot; ng Financial Action Task Force (FATF). Bukod sa Pilipinas ay inalis na rin ng FATF sa kanilang listahan ang mga bansang Indonesia at Cook Islands habang nananatili ang mga bansang Argentina, Australia, Austria, Belgium, Brazil, Canada, Denmark, European Commission, Finland, France, Germany, Greece, Gulf-Cooperation Council, Hong Kong, China, Iceland, Ireland, Italy, Japan, Luxembourg at Mexico. Hindi pa rin inialis ng FATF sa kanilang listahan ang mga bansang gaya ng Kingdom of the Netherlands, New Zealand, Norway Portugal, Russian Federation, Singapore, South Africa, Spain, Sweden, Switzerland, Turkey, United Kingdom at United States. Kaugnay nito ay makakaasa aniya ang publiko na mas paiigtingin niya ang pakikipaglaban sa korapsyon sa pamamagitan ng karagdagang &amp;quot;pangil&amp;quot; sa kasalukuyang batas ukol sa anti-money laundering law. Hindi na aniya siya makakapayag pa na muling makasama sa listahan ng FATF ang Pilipinas dahil sa ngayon aniya ay makakatiyak na ang pamahalaan ng mas maraming foreign investors ang mamumuhunan sa bansa na mangangahulugan lamang na mas magiging matatag ang piso kontra dolyar at mas maraming hanapbuhay ang malilikha. (Ulat ni Lilia Tolentino)</body>
<link>http://www.philstar.com/Article.aspx?articleId=268567&amp;publicationSubCategoryId=92</link>
</article>
<article>
<title>Manipulasyon sa presyo ng noodles poprotektahan</title>
<author>Rudy Andal</author>
<date>
<month>February</month>
<day>13</day>
<year>2005</year>
</date>
<body>Naghain kahapon ng panukalang batas si Senator Mar Roxas upang protektahan sa price manipulation ang pangunahing pagkain ng masang Pinoy na &amp;quot;instant noodles&amp;quot;. Sa ilalim ng Senate Bill No.1913 ni Roxas, ang locally manufactured instant noodles ay isasama na sa kategorya ng &amp;quot;basic commodities&amp;quot; tulad ng bigas, mais, tinapay, ang fresh, dried at canned fish, karne ng baboy at baka, manok at iba pa. Ang mga produktong kasama sa basic commodities sa ilalim ng Price Act ay protektado laban sa hoarding, profiteering at cartelization. Ipinaliwanag ng senador na kapag nagkaroon ng bagyo o ibang uri ng kalamidad, ang presyo ng basic necessities ay agad na ipinapasok sa price control upang hindi makapagsamantala ang tiwaling mga negosyante. Ang instant noodles ay unang lumabas sa Japan noong dekada 50s subalit itoy kalat na ngayon sa buong mundo. Dahil naman sa kahirapan sa Pilipinas, ito na ang niluluto ng mga mahihirap na Pinoy imbes na magsaing pa at parisan ng ulam. (Ulat ni Rudy Andal)</body>
<link>http://www.philstar.com/Article.aspx?articleId=268575&amp;publicationSubCategoryId=92</link>
</article>
<article>
<title>Overpricing ng North Rail imbestigahan- Biazon</title>
<author>Rudy Andal</author>
<date>
<month>February</month>
<day>13</day>
<year>2005</year>
</date>
<body>Inirekomenda ni Senador Rodolfo Biazon sa Senate blue ribbon committee na imbestigahan ang overpricing sa P27 bilyon North Rail Project kung saan sumawsaw umano ang ilang pulitiko sa bansa bilang &amp;quot;komisyuners&amp;quot; sa naturang proyekto. Ito ang naging aksiyon ni Biazon matapos maungkat ang pangalan nina House Speaker Jose de Venecia Jr. at ni Pangulong Arroyo sa isinagawang imbestigasyon ng Senate committee on housing, urban planning and development hinggil sa naturang proyekto. Dahil ang aspeto lamang ng housing ang iniimbestigahan ng komite ni Biazon, nagdesisyon itong ipasa ang responsibilidad sa komite ni Senador Joker Arroyo hinggil naman sa sinasabing overpricing ng naturang proyekto. Subalit kahit na maisakatuparan ng Senate blue ribbon committee ang imbestigasyon sa nasabing isyu, hindi naman mapapaharap ng komite si de Venecia dahil sa umiiral na interparliamentary courtesy ng Kamara at Senado. Kinuwestiyon naman kahapon ni Senador Aquilino Pimentel Jr. ang naging desisyon ni Biazon na ipasa sa blue ribbon ang isyu ng overpricing sa North Rail Project. &amp;quot;Puwede naman siya ang mag-imbestiga niyon, bakit pa niya ipapasa sa blue ribbon,&amp;quot; sabi ng senador. Ipinahayag din ni Pimentel ang kanyang pagkabuwisit sa naging desisyon ni Biazon na magpatawag ng maraming resource person sa hearing noong Biyernes dahil sa nagpapabagal umano ito sa proseso ng imbestigasyon ng komite. (Ulat ni Rudy Andal)</body>
<link>http://www.philstar.com/Article.aspx?articleId=268581&amp;publicationSubCategoryId=92</link>
</article>
<article>
<title>'Pinas, Japan nagkapit-bisig vs terorismo</title>
<author>Grace dela Cruz</author>
<date>
<month>February</month>
<day>13</day>
<year>2005</year>
</date>
<body>Nagkaisa ang gobyerno at ang bansang Japan sa patuloy na pagsugpo ng terorismo. Sa naganap na dialogue sa pagitan ng mga opisyal ng Japan at ng Deparment of Foreign Affairs (DFA), tinalakay ang mga makabagong security policies ng naturang bansa na maaari ring maging epektibo sa Pilipinas sa pagsugpo at pag-iwas sa terorismo. Nabatid na magkakaroon ng ibat ibang uri ng pagsasanay ang mga kawani ng gobyerno na magmumula sa Maritime Institute at Department of National Defense (DND) para makamit at mapatupad ang mas mahigpit na seguridad sa bansa. Napagkasunduan din ng mga opisyal ng dalawang bansa na magkaroon ng mga makabagong kagamitan pang-komunikasyon at infrastructure. Maging ang pagsasagawa ng search and rescue operation ay magiging makabago na rin dahil sa patuloy na pagsasanay na ibibigay ng Japan. Ang training sa search and rescue operation ay isa sa mga paraan ng pagiging alerto ng dalawang bansa sa anumang kalamidad na maaaring maganap sa mga ito tulad ng Tsunami na tumama sa Indian Ocean. (Ulat ni Grace dela Cruz)</body>
<link>http://www.philstar.com/Article.aspx?articleId=268588&amp;publicationSubCategoryId=92</link>
</article>
<article>
<title>VAT 6% na lang</title>
<author>Ni Malou Rongalerios</author>
<date>
<month>February</month>
<day>14</day>
<year>2005</year>
</date>
<body>Dahil sa patuloy na pag-angal ng mga mamamayan sa panukalang karagdagang 2% sa kasalukuyang ipinapataw na 10% Value Added Tax (VAT), pinag-aaralan ngayon ng House committee on ways and means na ibaba ang VAT ng mga produktong petrolyo kabilang na ang liquefied petroleum gas (LPG), kuryente at mga gawang pagkain sa 6%. Ito ang ibinunyag kahapon ni Tarlac Rep. Jesli Lapus, chairman ng komite sa harap nang maling impormasyon na middle class ang tatamaan ng dagdag na VAT. Posible aniyang gawin na lamang na 6% mula sa kasalukuyang 10% ang sisingiling VAT sa sardines, mackarel, tuna, tinapay at noodles. Maaari rin aniyang ipatupad ng Kongreso ang mababang VAT para naman sa mga power generation at produktong petrolyo. Ibinatay ang panukalang pababain sa 6% ang VAT sa ginawang pagtataya ng Department of Finance (DOF) na aabot lamang sa 2.6% para sa mga industrial user ng kuryente at 3.2% sa mga residential ang gastos sa kuryente kung 6% lamang ang sisingiling VAT sa halip na 12%. Nauna rito, tiniyak ni Majority Leader Prospero Nograles at ilang mambabatas na hindi papayag ang Kamara na ipasa sa mahihirap at sa mga middle class ang bigat ng dagdag na singil ng buwis.</body>
<link>http://www.philstar.com/Article.aspx?articleId=268685&amp;publicationSubCategoryId=92</link>
</article>
<article>
<title>US troops di puwedeng sumali sa giyera sa Mindanao  Pimentel</title>
<author></author>
<date>
<month>February</month>
<day>14</day>
<year>2005</year>
</date>
<body>Hindi puwedeng makilahok ang mga tropang Amerikano sa digmaan sa pagitan ng mga tropang gobyerno at mga loyalista ni dating ARMM Governor at MNLF chairman Nur Misuari. Pinaalalahanan ni Senate Minority Leader Aquilino Pimentel Jr., na kaya nandito ang mga tropang Kano sa bansa ay para sanayin ang mga sundalong Pinoy base sa pagsunod sa nakapaloob sa Visiting Forces Agreement (VFA) sa ilalim ng Balikatan exercises. Reaksyon ito ni Pimentel sa ulat na may mga Kanong opisyal na namataan sa Sulu sa kabila ng pahayag ni Lt. Gen. Alberto Braganza, AFP Southern Command chief na nagbibigay payo lamang ang mga ito. Sa ilalim ng VFA, limitado lang sa pagbibigay kaalaman ang mga Kano pagdating sa teknolohiya at intelligence report. Naniniwala si Pimentel na may mga banyagang puwersa na gumagalaw sa biglang pag-atake ng mga kaalyado ni Misuari. Aniya, dapat nang pumasok ang Senado sa imbestigasyon sa gitna ng panawagan ng mga lider-Muslim sa nagaganap na sagupaan. (Rudy Andal)</body>
<link>http://www.philstar.com/Article.aspx?articleId=268699&amp;publicationSubCategoryId=92</link>
</article>
<article>
<title>Piskal na gustong maging hukom, tumaas</title>
<author></author>
<date>
<month>February</month>
<day>14</day>
<year>2005</year>
</date>
<body>Nangangamba ngayon ang Department of Justice (DOJ) na baka maubusan na sila ng mga piskal matapos na mag-apply ang mga ito bilang mga hukom dahil sa liit ng suweldong tinatanggap sa pamahalaan. Kinumpirma kahapon ni Atty. Luzviminda Puno, chief clerk ng Korte Suprema na tambak ngayon ang aplikasyon ng mga piskal na nagnanais na maging hukom. Karamihan umano dito ay gustong sumuong kahit mapatapon sa malalayong lugar sa Mindanao na pinakamalaki ang pangangailangan sa mga hukom. Umaabot umano sa 35 mga piskal ang nagbigay na ng kanilang aplikasyon para sa naturang trabaho kahit na nanganganib ang kanilang buhay. Pangunahing rason umano ay ang mababang suweldo na tinatanggap ng mga piskal na tataas lamang ng bahagya sa P30,000 na tinatanggap naman ng mga hukom. Kasunod lamang nito ang pagtaas ng kanilang mga career at makapaglingkod sa bayan. Sa kabila naman nito, nilinaw ni Puno na tanging ang qualified fiscal ang tatanggapin ng SC para humawak ng mga korte. Titingnan nila ang paghahangad ng aplikante na makapagbigay ng serbisyo at di ang paghahangad ng pera. Idinahilan ng SC na posibleng mauwi sa pagiging abusado at kurakot na hukom ang mga piskal na tatanggapin nila na nais lamang mapataas ang kanilang tinatanggap na suweldo. (Danilo Garcia)</body>
<link>http://www.philstar.com/Article.aspx?articleId=268700&amp;publicationSubCategoryId=92</link>
</article>
<article>
<title>10 Marines namatay sa Sulu, pararangalan ngayon</title>
<author></author>
<date>
<month>February</month>
<day>14</day>
<year>2005</year>
</date>
<body>May 10 miyembro ng Philippine Marines (PM) na nasawi sa pananambang sa Sulu ng Misuari break-away group ang nakatakdang parangalan ngayong araw sa PM headquarters sa Fort Bonifacio, Makati City. Itoy matapos na pagkalooban kamakalawa ng &amp;quot;heroes welcome&amp;quot; ang mga napatay na sundalo na ngayon ay nakalagak ang kanilang mga labi sa Bonifaco Naval Station gymnasium. Kinilala ang mga ito na sina Sgt. Edwin Leonen ng La Union; Sgt. Arnel Banta ng Guinobatan, Albay; Cpl. Renato Rodriguez ng Indang, Cavite; Pfc. Delfin Accade ng Enrile, Cagayan; Pfc. Domingo Fermantes ng Nabua, Camarines Sur; Pvt. Jonjon Quejado ng Labrador, Pangasinan; Pvt. Jowie Casucay ng Amadeo, Cavite; Pvt. Redentor Resurreccion ng Sto. Tomas, La Union at dalawang iba pa. (Joy Cantos)</body>
<link>http://www.philstar.com/Article.aspx?articleId=268711&amp;publicationSubCategoryId=92</link>
</article>
<article>
<title>Pinoy na nasawi sa Saudi dumating na</title>
<author></author>
<date>
<month>February</month>
<day>14</day>
<year>2005</year>
</date>
<body>Dumating na kahapon ang technician na Overseas Filipino Worker (OFW) na si Suelito Leong na nasawi sa isang vehicular accident sa Riyadh, Kingdom of Saudi Arabia noong nakalipas na buwan. Agad ding dinala sa bayan nito sa Digos, Davao del Sur ang mga labi ng 41-anyos na OFW na inasistehan ni Overseas Workers Welfare Administration (OWWA) southern Mindanao chief Zenovia Caro. Sinabi ni Caro na kailangang maibigay pa ang mga kakailanganing dokumento ng pamilya Leong bago mai-facilitate ang insurance claims nito. Magugunita na noong Enero 27 ay minalas na maaksidente si Leong habang nagde-deliver ito ng mga kagamitan mula sa kanyang pinapasukang Detecon Al-Saudia sa Riyadh. Unang inireport na nawawala si Leong at hininalang kinidnap subalit makaraan ang ilang araw na paghahanap ay nakita ito sa isang ospital at wala nang buhay. (Edith Regalado/Grace A. dela Cruz)</body>
<link>http://www.philstar.com/Article.aspx?articleId=268712&amp;publicationSubCategoryId=92</link>
</article>
<article>
<title>Pagkapanganak dapat bigyan na ng ID  Biazon</title>
<author>Ni Rudy Andal</author>
<date>
<month>February</month>
<day>20</day>
<year>2005</year>
</date>
<body>Hiniling ni Sen. Rodolfo Biazon sa Senado na magpairal ng National Identification System kung saan ang bawat ipapanganak na sanggol ay dapat mayroong karampatang ID number. Sa panukala ni Sen. Biazon na ID system, nakapaloob dito na dapat mayroong ID number na ang bawat sanggol na ipapanganak sa sandaling kumuha ito ng birth certificate. Ayon kay Biazon, ang pagkakaroon ng Natl ID System ang pinaka-mabisang pamamaraan upang madaling makilala at matutukoy kung sinuman ang nais gumawa ng krimen o terorismo. Sinabi naman ni Sen. Ramon Magsaysay Jr., hindi na kailangan ang batas para dito kundi isang Executive Order lamang ni Pangulong Arroyo na nag-uutos na ilagay sa data base ang lahat ng impormasyon mula sa ibat ibang ID na ipinamamahagi sa bansa. Ayon kay Sen. Magsaysay, bukod sa idineklara ng Supreme Court na unconstutional ang Natl ID System ay magastos pa ito gayung puwede namang gamitin ang umiiral na ID system ng SSS, GSIS, drivers licence, school ID at ang ID na ipinamamahagi ng local government units. Inirekomenda rin ni Sen. Ralph Recto ang paggamit ng Natl Health Insurance Card bilang pamalit sa nasabing sistema. Aniya, hindi na umano dapat mag-aksaya ng pondo ang gobyerno sa pagtutulak ng Natl ID system dahil ang card ng Philippine Health Insurance Corp. (Philhealth) ay nakalaan sa lahat ng Pinoy. Sa ilalim ng Republic Act 7875 na siyang lumikha sa Philhealth, lahat ng Filipino ay inoobliga na magpatala sa Natl Insurance System upang makakuha ng health benefits sa gobyerno.</body>
<link>http://www.philstar.com/Article.aspx?articleId=268811&amp;publicationSubCategoryId=92</link>
</article>
<article>
<title>Engliserong solon ni-lecturan ng mediamen</title>
<author></author>
<date>
<month>February</month>
<day>20</day>
<year>2005</year>
</date>
<body>Isang solon mula sa party-list ang ilang beses na ni-lecturan ng ilang miyembro ng media dahil sa kanyang maling grammar. Nangyari ang pangli-lecture sa isang press briefing tungkol sa anomalya sa Pampanga. Super mag-English ang solon at kung ita-translate mo sa Tagalog, sinasabi niyang ipatatawag niya ang isang senador tungkol sa sinasabing anomalya sa kanyang lalawigan na nangyari noong senador pa ito. Siyempre, nilinaw ng ilang reporter kung talagang ipatatawag ng solon ang sinasabi nitong senador dahil mayroong umiiral na parliamentary courtesy kung saan hindi maaaring basta-basta na lang ipatawag ng Lower House ang isang miyembro ng Upper House bilang paggalang. Malaking balita kung ipatatawag ng isang solon sa Kamara ang isang senador. Pero lumabas na hindi naman pala ganoon ang gustong sabihin ng solon kahit ilang beses na siyang kinorek. Gusto lang pala ni congressman na tawagin ang pansin ng senador at ipaliwanag ang sinasabing anomalya. Ipinaliwanag pa ng isang reporter na nakapuna sa solon na malaki ang kaibahan ng salitang &amp;quot;call on&amp;quot;. &amp;quot;Sir, dapat po &amp;quot;call on&amp;quot; dahil tinatawagan niyo lang naman pala ang pansin ni senator,&amp;quot; sabi ng reporter na sinang-ayunan ng iba pa. Pero nang magsalita muli ang solon, inulit nito ang unang sinabi kaya hindi na nakapigil ang isa niyang kasamahang congresswoman at medyo sumigaw na ito, &amp;quot;sabi ng call on!&amp;quot; Hirit naman ng isa pang party-list solon, &amp;quot;ah, iba pala ang call sa call on.&amp;quot; Mas sikat ang tatay ng nalektyurang solon kaysa kanya dahil isa itong kilalang evangelist. Guwapo ang solon at sport naman siya dahil tinawanan lang ang pangko-correct ng mga reporter. (Malou Rongalerios)</body>
<link>http://www.philstar.com/Article.aspx?articleId=268821&amp;publicationSubCategoryId=92</link>
</article>
<article>
<title>2.16-M obrero mawawalan ng trabaho!</title>
<author></author>
<date>
<month>February</month>
<day>20</day>
<year>2005</year>
</date>
<body>Hiniling kahapon ni Negros Occidental Rep. Alfredo Maranon sa Malaca&amp;ntilde;ang na pag-aralang mabuti ang isinusulong na total log ban dahil aabot sa 2.16 milyong manggagawa ang mawawalan ng trabaho. Ayon kay Maranon, ang mga maapektuhang manggagawa ay mula sa wood at furniture industries sa ibat ibang panig ng bansa. Pabor si Maranon sa total log ban, pero dapat aniyang limitahan ito sa mga disaster areas katulad ng Quezon, Aurora, Nueva Ecija at iba pa. &amp;quot;There are areas in the country where we can legalize cutting of logs. Total log ban should be imposed only on virgin and secondary forests,&amp;quot; ani Maranon. Kung itutuloy aniya ang total log ban, dapat umisip ng paraan ang gobyerno kung paano mabibigyan ng trabaho ang mga nasa furniture at wood industry. Aabot din aniya sa P21 bilyon ang nawawala taun-taon sa export sales mula sa mga produktong kahoy. &amp;quot;All we need is to develop and sustain our forest reserves because we cannot subsidize our logging demands from trees from Africa, New Zealand, Malaysia and Australia,&amp;quot; ani Maranon. Matatandaan na ipinatupad ng gobyerno ang total log ban matapos ang trahedyang nangyari sa Aurora, Quezon at iba pang probinsiya kung saan tinatayang nasa 1,000 katao ang namatay bunga ng flashfloods. (Malou Rongalerios)</body>
<link>http://www.philstar.com/Article.aspx?articleId=268824&amp;publicationSubCategoryId=92</link>
</article>
<article>
<title>Nabiting Love Bonus baka abutin ng Semana Santa</title>
<author></author>
<date>
<month>February</month>
<day>20</day>
<year>2005</year>
</date>
<body>Malamang na abutin ng Mahal na Araw o mas matagal pa ang pagtanggap ng mga empleyado ng gobyerno ng ipinangakong &amp;quot;Love Bonus&amp;quot; nitong Valentines Day. Ang posibilidad na ito ay inihayag ni Press Sec. at Presidential Spokesman Ignacio Bunye matapos mabigo ang Department of Budget and Management (DBM) na makuha mula sa ibat ibang ahensiya ng gobyerno ang komputasyon ng kanilang natipid na pondo na siyang pagbabasehan sa pagpapalabas ng pondo para sa Love Bonus. Bunga nito, marami pang empleyado ng gobyerno ang hindi nakakatanggap ng Love Bonus na dapat ay nakuha nila noong Peb. 14. Tanging ang mga ahensiyang nakapagsumite ng mga hinihingi ng DBM ang nakatanggap ng Love Bonus ng mula P1,000-P3,000 depende sa natipid na pondo ng kanilang ahensiya at sa panahon ng panunungkulan ng mga empleyado sa pamahalaan. Ang pagtanggap ng Love Bonus ay itinakda ng Pangulo sa pamamagitan ng isang Executive Order na ipinalabas niya bago sumapit ang katatapos na Valentines Day. (Lilia Tolentino)</body>
<link>http://www.philstar.com/Article.aspx?articleId=268832&amp;publicationSubCategoryId=92</link>
</article>
<article>
<title>Luli pumila para kumuha ng visitors pass sa Kamara</title>
<author></author>
<date>
<month>February</month>
<day>20</day>
<year>2005</year>
</date>
<body>Hindi maiwasan ng ilang taga-House of Representatives na hindi ikumpara si Luli Arroyo sa kanyang kapatid na si Pampanga Rep. Mikey Arroyo o iba pang anak ng mga naging presidente na hindi lumalakad ng walang bodyguard matapos mag-isang pumila ang presidential daughter para kumuha ng visitors pass nang magtungo siya sa Kamara noong nakaraang linggo. Dahil sa walang kasamang bodyguard o alalay, hindi halos nakilala ng ilang miyembro ng Legislative Security Bureau sa North wing ng Kapulungan si Luli habang nakapila sa kuhaan ng visitors pass. Halos lahat ng mga ordinaryong tao na nais makausap ang isang mambabatas ay kumukuha ng vistors pass at nagpi-fill-up ng visitors slip bago sila papasukin sa alin mang tanggapan sa Kamara. Mag-iiwan pa sana si Luli ng kanyang ID kapalit ng visitors pass nang mapansin siya ng isang Manuel del Pilar, legislative security na nakatalaga sa North wing kaya sinabihan niya ang dalaga na puwede na itong pumasok kahit walang visitors ID. Nagtungo si Luli sa tanggapan ni Zambales Rep. Antonio Diaz, chairman ng House committee on science and technology upang magbigay ng imbitasyon para sa isang programa na may kinalaman sa hawak na komite ng solon na ginanap nitong Peb. 15. Si Diaz ang kongresista na inireklamo ng isang Viva Hot Babe dahil sa sexual harassment. (Malou Rongalerios)</body>
<link>http://www.philstar.com/Article.aspx?articleId=268841&amp;publicationSubCategoryId=92</link>
</article>
<article>
<title>Pagbibitiw ni Lorenzo kagagawan ni GMA</title>
<author></author>
<date>
<month>February</month>
<day>20</day>
<year>2005</year>
</date>
<body>Naniniwala si Senate Minority Leader Aquilino Pimentel na may kinalaman si Pangulong Gloria Arroyo sa pagbibitiw ni dating Sec. Luis Lorenzo bilang chairman ng Land Bank of the Philippines at Quedancor upang makaiwas sa impeachment case na maaaring isampa dahil sa umanoy illegal nitong appointment. Malakas ang kutob ni Pimentel na ang pag-resign ni Lorenzo sa mga naturang puwesto ay resulta ng kanyang banta na maaaring masampahan ng impeachment ang Pangulo dahil sa pagtatalaga nito sa kalihim. Sa talumpati ni Pimentel sa isang pagtitipon sa Philippine Constitution Association noong Peb. 8, inilahad ng opposition solon ang tatlong ground ng paglabag sa Konstitusyon ng Pangulo na maaaring gawing basehan sa paghahain ng impechment. Isa na rito ang illegal na appointment ni Lorenzo bilang chair ng LBP at Quedancor dahil ang kalihim ng Department of Finance lamang ang maaari aniyang umupo bilang chair ng board of directors ng LBP habang ang Agriculture secretary ang tanging magiging chairman ng Quedancor. Ginawa umano ng Malaca&amp;ntilde;ang ang damage control na ito matapos pagsabihan ni Senate President Franklin Drilon na gumawa ng corrective measures. (Rudy Andal)</body>
<link>http://www.philstar.com/Article.aspx?articleId=268844&amp;publicationSubCategoryId=92</link>
</article>
<article>
<title>Myanmar Prime Minister darating sa Pinas ngayon</title>
<author></author>
<date>
<month>February</month>
<day>20</day>
<year>2005</year>
</date>
<body>Magiging panauhin ng bansa ngayong araw hanggang sa Lunes si Prime Minister Lt. Gen. Soe Win ng Myanmar bilang bahagi ng kanyang pakikipagpulong sa mga lider ng Association of Southeast Asian Nations (ASEAN) at paglalapit ng ugnayan ng Myanmar sa mga bansang kasapi ng ASEAN. Tampok sa pagbisita ni Win ang kanyang pakikipagpulong kay Pangulong Arroyo na unang nakadaupang-palad nito noong Nobyermbre, 2004 sa 10th ASEAN Summit sa Vientiane, Laos. Kasama ng Prime Minister ang kanyang Foreign Minister na si Nyan Win at iba pang opisyal nito. (Lilia Tolentino)</body>
<link>http://www.philstar.com/Article.aspx?articleId=268845&amp;publicationSubCategoryId=92</link>
</article>
</data>