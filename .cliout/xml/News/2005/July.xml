<?xml version="1.0" encoding="ISO-8859-1" ?>
<data>
<article>
<title>Abu, NPA angkas kay Susan</title>
<author></author>
<date>
<month>July</month>
<day>01</day>
<year>2005</year>
</date>
<body>Sasamantalahin ng ilang grupong terorista ang umiinit na sitwasyon sa bansa upang isulong ang pansariling interes nito sa pamamagitan ng malawakang pagpapasabog o terorismo sa ibat ibang urban centers. Sinabi ng isang intelligence report na nagpupulong ang mga key personalities ng mga ekstremistang komunista at teroristang grupo tulad ng NPA at Abu Sayyaf upang isabay ang paghahasik ng ligalig sa mga idaraos na kilos-protesta laban sa Pangulo. Gagamitin umano ng grupo ang kasalukuyang sitwasyon na unang inilatag ni Susan Roces partikular ang panawagan nitong magbitiw sa puwesto si Pangulong Arroyo upang maisakatuparan ang adhikain nitong agawin ang gobyerno. Kasama diumano sa balak ng mga terorista ay ang pananabotahe sa mga mahahalagang pasilidad ng pamahalaan. Ayon pa sa report, may tatlong grupo ng terorista ang naglatag ng plan of action para magsagawa ng bombings sa ibat ibang urban centers. Tatargetin ng mga terorista ang mga pasilidad sa transportasyon tulad ng barko, tren, bus at iba pang karaniwang ginagamit ng mga ordinaryong mamamayan. Limang matataas na leader ng New Peoples Army ang nasakote ng militar noong Martes sa San Jose, Tarlac habang nagpaplano ng paghahasik ng karahasan na isasabay sa mga kilos protesta sa Maynila at buong Central Luzon. Dahil dito, muling isinailalim kahapon sa &amp;quot;full alert&amp;quot; ng PNP ang buong puwersa nito sa Central at Southern Luzon gayundin sa Metro Manila matapos na muli na namang pumorma sa mga lansangan ang mga ralista bunsod ng panawagan ni Roces na mag-resign ang Pangulo. Kasabay nito ay pinayuhan kahapon ni dating Presidente Corazon Aquino si Susan Roces na huwag labagin ang Konstitusyon sa hangaring pababain sa tungkulin si Presidente Arroyo. Ayon kay Aquino, tinawagan niya sa telepono si Roces upang i-congratulate sa matatag niyang prinsipyo at paninindigan sa idinaos niyang press conference. Ngunit binigyang diin ng dating Pangulo na iwasan ang karahasan at sa halip ay manalangin. &amp;quot;Naniniwala ako sa lakas ng panalangin,&amp;quot; anang ex-President. Magugunitang maalab ang pahayag ni Roces na ayon sa mga observers ay nakapanghihikayat sa taumbayan para mag-aklas. (Ulat Nina Joy Cantos, Ellen Fernando, Doris Franche At AFP)</body>
<link>http://www.philstar.com/Article.aspx?articleId=284377&amp;publicationSubCategoryId=92</link>
</article>
<article>
<title>Loren naglagak ng P4M para sa recount</title>
<author>Grace dela Cruz</author>
<date>
<month>July</month>
<day>01</day>
<year>2005</year>
</date>
<body>Nagbayad ng P4.8-M sa Presidential Electoral Tribunal (PET) si dating Senadora Loren Legarda kaugnay sa election protest na inihain niya laban kay Vice President Noli de Castro. Personal na nagtungo sa Supreme Court si Legarda upang magdeposito ng kanyang P4.8-M bilang paunang bayad sa pagsasagawa muli ng bilangan sa apat na probinsiya na umanoy nagkaroon ng matinding dayaan. Ang apat na probinsiya na unang pinagbayaran ni Legarda ay kinabibilangan ng Lanao del Sur, Lanao del Norte, Surigao del Sur at Cebu Province. Una ng inatasan ng SC si Legarda na magbayad ng kabuuang P11.3-M para sa anim na probinsiya. Binigyang-diin pa ni Legarda na kung mabibilang na ang nasabing unang apat na probinsiya ay mapapatunayan na lamang ang boto niya kay de Castro, at kung ito umano ay maisasakatuparan agad ay hindi na kailangan na bilangin pa ang iba pang balota sa ibang probinsiya dahil makikita na ang kanyang pagkapanalo at pandaraya ng kampo ni de Castro. Magugunita na hiniling ni Legarda sa PET na ibatay na lamang sa per ballot basis at hindi sa bawat presinto ang kanyang babayaran. Ngunit, idineklara ng PET na kinakailangan bayaran ni Legarda ang halagang P500 kada balota at hindi kada presinto. Kinonsidera din ng PET ang iba pang bayarin sa pagsasagawa muli ng bilangan dahil maging ang mga revisors at election canvassers ay babayaran din ni Legarda. Iprinotesta ni Legarda ang 6 na probinsiya at 9 na munisipalidad kung saan sangkot ang 12,105 presinto. (Ulat ni Grace dela Cruz)</body>
<link>http://www.philstar.com/Article.aspx?articleId=284381&amp;publicationSubCategoryId=92</link>
</article>
<article>
<title>DA secretary Yap, nagbitiw</title>
<author>Angie dela Cruz/Ellen Fernando/Rudy Andal</author>
<date>
<month>July</month>
<day>01</day>
<year>2005</year>
</date>
<body>Kasabay ng pagkalas ng ilang kaalyado ni Pangulong Arroyo, nagbitiw na rin kahapon sa kanyang puwesto si Agriculture Secretary Arthur Yap upang maisalba ang kasalukuyang administrasyon. Bagaman sinabi ni Yap na walang kinalaman sa pulitika ang kanyang ginawang pagbibitiw sa Gabinete ni GMA kundi upang bigyan daan ang umanoy tax evasion na isinampa dito ng Bureau of Internal Revenue (BIR), umugong ang balita na inunahan lamang ni Yap ang nakatakdang pagbalasa sa hanay ng mga miyembro ng Gabinete ng Pangulo. Kabilang sa nanganganib na matanggal sina Al Cusi, Ed Manda, Hermogenes Ebdane, Leandro Mendoza dahil na rin sa ulat na ang nagsilbing padrino&amp;quot; ng mga ito sa pagkakaluklok sa puwesto ay si First Gent. Mike Arroyo. Hiniling naman kahapon ni Sen. Ramon Magsaysay Jr. ang pagbibitiw ng buong Cabinet members at pinuno ng ibat ibang ahensiya sa gobyerno ni Pangulong Arroyo para maging maayos ang pamamalakad ng pamahalaan nito. Sinabi ni Magsaysay na ito ang tamang panahon para magsagawa ng pagbalasa ang Pangulo nang sa ganun ay maipakita niya sa taumbayan na seryoso siya sa mga pagbabago na ipatutupad ng kanyang gobyerno. (Ulat nina Angie dela Cruz/Ellen Fernando/Rudy Andal)</body>
<link>http://www.philstar.com/Article.aspx?articleId=284391&amp;publicationSubCategoryId=92</link>
</article>
<article>
<title>Bishop Cruz nakatanggap ng P10-M suhol at bala</title>
<author>Rudy Andal</author>
<date>
<month>July</month>
<day>01</day>
<year>2005</year>
</date>
<body>Isiniwalat kahapon ni Archbishop Oscar Cruz na tinangka siyang suhulan ng P10-M tseke ng isang tao na malapit umano kay Pampanga Rep. Mikey Arroyo kapalit ng kanyang pananahimik sa jueteng payola isyu. Ipinakita ni Bishop Cruz ang isang tseke ng BPI-Atrium, Makati City branch na ipinadala sa kanya ng isang Rodolfo Izon III, na sa pagkakaalam niya ay anak o kapatid ng isang Paolo Izon, na konektado kay Rep. Arroyo noong ito ay vice-governor pa ng Pampanga. May kasama pang sulat na nagsasabing &amp;quot;cool&amp;quot; ka lang sa jueteng isyu at magkakaroon ka ng &amp;quot;grand lifestyle&amp;quot; sa tseke na may petsang May 12, 2005. Sa pagtanggi ng Obispo na ihulog ang tseke, ang naging kapalit daw nito ay ang pagsampa naman ng demanda laban sa kanya ng isang James Aquino at mga death threats na may kasama pang bala. Sinabi pa ni Cruz, na tuluyan na din daw umatras ang isa niyang testigo, isang opisyal ng pamahalaan, na siyang magsasabi na may kinalaman ang mga matataas na opisyal ng gobyerno sa jueteng dahil na rin sa pananakot. &amp;quot;Mayroon akong kasama ngayong umaga na siyang magtuturo kung hanggang saan umaabot ang payola, kaya lang he give in to the pressure and threats kaya hindi siya makapagsalita para di rin mapahamak ang kanyang pamilya&amp;quot;, ayon sa Obispo. (Ulat ni Rudy Andal)</body>
<link>http://www.philstar.com/Article.aspx?articleId=284395&amp;publicationSubCategoryId=92</link>
</article>
<article>
<title>Publiko huminahon  solon</title>
<author>Malou Rongalerios</author>
<date>
<month>July</month>
<day>01</day>
<year>2005</year>
</date>
<body>Tahasang sinabi ni Palawan Rep. Antonio Alvarez na dapat na maging mahinahon ang publiko sa kabila ng panawagan ni Susan Roces na magbitiw na sa tungkulin si Pangulong Arroyo. Bagamat naniniwala siya na maraming Filipino ang galit at nasasaktan sa nangyayari, dapat pa ring pairalin ang pagiging mahinahon ng bawat isa. Ayon kay Alvarez, pursigido ang pamahalaan na iangat ang ekonomiya ng bansa subalit ito ay nakasalalay sa political stability ng bansa. Sa katunayan, ibinunyag ni GMA sa mga negosyante na pagtutuunan ngayon ng pansin ng pamahalaan ang pagpapataas ng pondo para sa edukasyon, health care at pangunahing serbisyo. Aniya, direktang makikinabang sa proyekto ng pamahalaan ang masa kung kayat mas makabubuting pag-aralan ang sitwasyon dahil posibleng maging talunan ang Filipino sa bandang huli. Isang malaking sakripisyo din ang ginawang voluntary exile ni First Gentleman Mike Arroyo upang maiwasan na ang pag-atake sa Pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=284404&amp;publicationSubCategoryId=92</link>
</article>
<article>
<title>EVAT pinigil ng SC</title>
<author>Grace dela Cruz</author>
<date>
<month>July</month>
<day>02</day>
<year>2005</year>
</date>
<body>Pinigilan kahapon ng Korte Suprema ang pagpapatupad ng Expanded Value Added Tax of 2005 o Republic Act 9337. Sa botong 13-2, nagpalabas ng temporary restraining order (TRO) ang Korte na pumipigil sa implementasyon ng nasabing batas. Sa 6-pahinang resolusyon ng SC en banc, pinigilan nito sina Executive Sec. Eduardo Ermita, Finance Sec. Cesar Purisima at BIR chief Guillermo Parayno sa patuloy na pagpapatupad ng dagdag buwis na nilagdaan ni Pangulong Arroyo. Labing-tatlong mahistrado ang pumabor na magpalabas ng TRO at dalawa ang kumontra na sina Chief Justice Hilario Davide Jr. at Asso. Justice Reynato Puno. Bukod dito, inatasan din ng High Tribunal ang mga respondents na maghain ng kanilang komento sa loob ng 10 araw. Itinakda ang oral arguments sa Hulyo 26, alas-11 ng umaga. &amp;quot;Now therefore, effective immediately and continuing until further orders from the court, Exec. Secretary Ermita, Secretary of Finance Purisima and BIR Commissioner Parayno, your agents, are hereby enjoined from enforcing and implementing Republic Act 9337, otherwise known as E-VAT Tax, Act of 2005,&amp;quot; anang resolusyon. Ang TRO ay mananatili hanggat walang kautusan ang SC na ito ay alisin at pormal na maipatupad. Una nang hiniling ng mga petitioner na kinabibilangan ng mga gas at petroleum dealers at congressmen sa Korte Suprema na pigilan ang pagpapatupad ng nasabing batas dahil unconstitutional ito. Iginiit ng mga kongresista na tanging ang Kongreso lamang ang may kapangyarihan na magtakda ng fixed rate sa buwis at hindi ang Pangulo. (Ulat ni Grace dela Cruz)</body>
<link>http://www.philstar.com/Article.aspx?articleId=284538&amp;publicationSubCategoryId=92</link>
</article>
<article>
<title>P3 dagdag pasahe hirit uli ng transpo dahil sa EVAT</title>
<author>Angie dela Cruz</author>
<date>
<month>July</month>
<day>02</day>
<year>2005</year>
</date>
<body>Bunsod ng naging pagtaas ng may 10% sa EVAT, humirit ulit ang transport groups ng P3 dagdag sa singil sa pasahe sa mga pampasaherong dyip. Ayon sa pamunuan ng Philippine Confederation of Drivers and Operators-Alliance of Concerned Transport Organization (PCDO-ACTO), napapanahon na mag-demand silang muli ng dagdag sa pasahe dahil halos walang naitulong sa kanila ang nakaraang P2 fare increase. Sinabi ni PCDO-ACTO president Efren de Luna, hindi makakabangon mula sa kasalukuyang kahirapan ang maliliit na drivers kung walang magaganap na panibagong taas sa pasahe. &amp;quot;Walang naitulong ang P2 hindi pa nga nakakapaningil ng fare increase ang iba tumaas na ng 10 porsiyento ang EVAT, dahil diyan, tumaas ang halaga ng spare parts, mga bayarin sa serbisyo lalo na sa LTO, BIR at LTFRB, partikular na ang pangunahing bilihin,&amp;quot; pahayag ni de Luna. Binigyang-diin ni de Luna na kung walang magaganap na pagkilos ang LTFRB sa kanilang ihahaing petisyon, malamang na bumalik sila sa mga kalsada. &amp;quot;Balik-kalsada kami niyan kapag hindi aaksiyunan ng LTFRB ang aming ihahaing petisyon. Alinsunod sa batas, ang transport sector ay pinapayagan na magsampa ng anumang petisyon, kapag may naganap na oil price increase at iba pang mga bayarin,&amp;quot; sabi ni de Luna. (Ulat ni Angie dela Cruz)</body>
<link>http://www.philstar.com/Article.aspx?articleId=284546&amp;publicationSubCategoryId=92</link>
</article>
<article>
<title>GMA di bababa sa puwesto - Palasyo</title>
<author></author>
<date>
<month>July</month>
<day>02</day>
<year>2005</year>
</date>
<body>Sa kabila ng kaliwat kanang kilos-protesta at panawagang bumaba na sa puwesto dahil na rin sa umanoy kawalan ng kredibilidad, tiwala at kumpiyansa ng sambayanang Pilipino bunga ng pag-amin nito sa &amp;quot;Gloriagate CD&amp;quot;, muling nanindigan kahapon si Pangulong Arroyo na hindi siya bibitiw sa puwesto hanggang sa matapos ang kanyang termino. Sa pamamagitan ni Press Sec. at Presidential Spokesman Ignacio Bunye, sinabi ng Pangulo na hinding-hindi siya bibigay sa anumang &amp;quot;demands&amp;quot; o kahilingang magbitiw na siya bilang pinuno ng bansa. Sinabi ng Pangulo na siya ang inihalal na Pangulo ng bansa ng nagdaang May 2004 presidential elections kaya nasa mandato nito na magsilbi sa bayan at ituloy ang kanyang mga naumpisahang programa kabilang ang kanyang 10-point agenda na handa niyang tapusin umano hanggang sa pagtatapos ng kanyang termino sa 2010. Kahapon ay isinagawa ang isang close-door meeting sa pagitan ng Pangulo at miyembro ng kanyang Gabinete. Ilan sa posibleng isagawa ay ang loyalty check sa mga Cabinet member matapos na bumaligtad ang mga administration congressmen sa Kamara sa pagsang-ayon na i-play na ang nasabing kontrobersiyal na tape na hawak ng testigong si Atty. Allan Paguia sa isinagawang pagdinig kamakalawa ng gabi. Ang naturang pagpupulong ng Gabinete ay kasabay ng pagsasagawa ng malaking kilos-protesta upang sumuporta sa panawagan na bumaba na sa puwesto ang Pangulo. Bukod dito, isa ring protesta na tinawag na &amp;quot;Prayer to Heaven&amp;quot; ang isinagawa kagabi ng milyun-milyong kasapi ng Jesus Is Lord (JIL) ni Bro. Eddie Villanueva na layunin ding pababain sa puwesto ang Pangulo at ipagdasal ang katahimikan ng sambayanan. Nagpulong din kahapon ng hapon ang kampo ng mga retiradong heneral sa pamumuno ni ret. Gen. Fortunato Abat sa Club Filipino, San Juan, Metro Manila kasama ang FPJ movement at militant groups na inaasahang buong puwersa na magsasama-sama sa rally. (Ellen Fernando)</body>
<link>http://www.philstar.com/Article.aspx?articleId=284552&amp;publicationSubCategoryId=92</link>
</article>
<article>
<title>Empleyadong sasali sa mga rali, sibak!</title>
<author>Lordeth Bonilla</author>
<date>
<month>July</month>
<day>02</day>
<year>2005</year>
</date>
<body>Posibleng maharap sa kasong administratibo at pagkasibak sa trabaho ang sinumang kawani ng gobyerno kapag sumama sa mga kilos-protesta, ito ang ipinahayag kahapon ng Civil Service Commission (CSC). Itoy matapos makatanggap ng report ang Southern Police District Office na ilang empleyado ng Makati City Hall ang puwersahang pinasama sa rally kahapon para hilingin ang pagpapatalsik kay Pangulong Arroyo. Pinangunahan ni Makati Mayor Jejomar Binay ang kilos-protesta ng tinatayang 20,000 katao na isinagawa sa area ng Central Business District (CBD) ng mga militanteng grupo at oposisyon. Ayon sa report, inutusan umano ang ilang empleyado ng Makati City Hall Office at barangay officials na iwanan ang kani-kanilang trabaho para sumama sa pag-aaklas, na kinumpirma naman ng ilang kawani na pinasama nga sila sa rally. Ngunit mariin namang itinanggi ng Public Information Office (PIO) ng Makati City Hall ang naturang impormasyon at wala aniyang pinalabas na kautusan si Mayor Binay na sumama sa rally ang mga ito. Sa panig ng CSC, sa sinumang kawani ng gobyerno ay mariing pinagbabawal na iwanan ang kanilang mga trabaho para lamang sumama sa mga kilos-protesta. Maaari silang maharap sa kasong administratibo na may parusang suspension at pagkasibak sa trabaho. Sinabi ni Director Jose Soria, ng Mamamayan Muna ng CSC, kakastiguhin nila ang mga kawaning ito kung mayroong magrereklamo sa kanilang tanggapan tulad ng mga taxpayer. (Ulat ni Lordeth Bonilla)</body>
<link>http://www.philstar.com/Article.aspx?articleId=284556&amp;publicationSubCategoryId=92</link>
</article>
<article>
<title>Alok ni Chavit, P2M: Patunayang may jueteng sa Ilocos Sur</title>
<author>Ellen Fernando</author>
<date>
<month>July</month>
<day>02</day>
<year>2005</year>
</date>
<body>Hinamon kahapon ni Ilocos Sur Governor Chavit Singson ang kanyang mga detractors na patunayang may jueteng sa Ilocos kasabay ng pagbibigay ng pabuyang P2 milyon sa mga makapagpapatunay na may operasyon ng jueteng sa kanyang hurisdiksiyon. &amp;quot;I will give P1 million to anyone who cann point to me where jueteng is being operated in Ilocos Sur. The other P1 million would be a bonus for (Lingayen-Dagupan) Archbishop Oscar Cruz,&amp;quot; ani Singson. Ang pahayag ay reaksiyon ni Singson sa mga nalathala sa mga pahayagan base sa sinabi ni Cruz na ang Ilocos Sur ay isa sa apat na lalawigan na may jueteng na tinukoy ng arsobispo na &amp;quot;back with a vengeance.&amp;quot; &amp;quot;There is no jueteng in Ilocos Sur. Ive checked with the police authorities there and my local executives and they have assured me there is no jueteng in my province,&amp;quot; paliwanag ni Singson. Sinabi ng gobernador na hindi niya malaman kung saan nakuha ni Cruz ang nasabing ulat na nagpapatuloy ang jueteng sa kanyang lalawigan. Gayunman, malakas ang paniwala ni Singson na ang impormasyong nakalap ni Cruz ay nakuha sa kampo ni dating Pangulong Joseph Estrada kung saan itinuro nito si Jinggoy Estrada na tinagurian nitong &amp;quot;anak ng jueteng&amp;quot;. &amp;quot;I am very sure all these disinformation is coming from Jinggoy, the one and only anak ng jueteng. Now that he is a senator, he wants to exact revenge on those who helped bring down his father by also causing their downfall through the same route  the jueteng route,&amp;quot; sabi pa ni Singson. (Ulat ni Ellen Fernando)</body>
<link>http://www.philstar.com/Article.aspx?articleId=284564&amp;publicationSubCategoryId=92</link>
</article>
<article>
<title>Military, police commanders sa ARMM pinapapalitan lahat</title>
<author>Rudy Andal</author>
<date>
<month>July</month>
<day>02</day>
<year>2005</year>
</date>
<body>Hiniling kahapon ni Senate President Franklin Drilon kay Comelec Chairman Benjamin Abalos na palitan ang mga commanders ng militar at pulisya sa Autonomous Region in Muslim Mindanao (ARMM) na nagpapakitang may kinikilingang kandidato sa nalalapit na August 8 elections. Sinabi ni Sen. Drilon, pangulo ng Liberal Party (LP), dapat palitan ng mga bago at impartial officers ang mga commander ng militar at pulisya sa ARMM upang masiguro na maayos at hindi pagdududahan ang magiging resulta ng eleksiyon dito na idaraos sa Agosto 8. Nais papalitan ni Drilon sina B/Gen. Agustin Dimaala, commanding general ng 6th Infantry Division; Col. Jerry Jalandoni, commanding officer ng 603rd brigade ng Phil. Army; Sr. Supt. Mediro Mambatao, Maguindanao provincial PNP director at Sr. Supt. Hamerodin Hamdag, Lanao del Sur provincial director ng PNP. Ayon kay Drilon, nagreklamo sa kanya ang mga kandidato ng LP para gobernador na si Datu Ibrahim &amp;quot;Toto&amp;quot; Paglas at runningmate nitong si Hatta Dimaporo sa ARMM hinggil sa pagkakaroon ng kinikilingan ng nasabing military at police officials. Pinalilinis din kay Abalos ang Comelec dito, partikular ang mga opisyal at empleyado na may kaanak na kandidato bukod sa mga opisyal na lantarang may kinikilingang kandidato. (Ulat ni Rudy Andal)</body>
<link>http://www.philstar.com/Article.aspx?articleId=284571&amp;publicationSubCategoryId=92</link>
</article>
<article>
<title>2 sinuba ni Cam lumantad!</title>
<author>Rudy Andal</author>
<date>
<month>July</month>
<day>03</day>
<year>2005</year>
</date>
<body>Dalawang negosyante ang lumantad sa Senado upang akusahan na nagpanggap ang jueteng baglady na si Sandra Cam bilang isang lokal na opisyal upang makuha ang pagtitiwala ng mga naging kasangga nito sa negosyo. Nagsumite ng kanilang affidavit sina Susan Sandejas-Gomez ng UP Village, Quezon City at Charito Palad ng Project 8, QC upang patunayan na hindi dapat pagkatiwalaan si Cam dahil sa umanoy ginawang panloloko sa kanila nito. Ayon kay Gomez, nag-isyu ng P160,000 tseke si Cam bilang kabayaran sa inuupahan nitong 2 unit na apartment sa 1072 Estrada st., Malate, Maynila upang gawing tanggapan ng kanyang World Link International caregiving school. Sinabi ni Gomez, tumalbog ang walong post dated checks na inisyu ni Cam dahilan para sampahan niya ito ng kaso. Aniya, inilagay ni Cam ang mga tumalbog na tseke noong Agosto 2002 sa isang envelope kung saan nakalagay ang pangalan ni Cam at ang posisyon nito bilang provincial board member ng unang distrito ng Masbate. Pero natuklasan ng Senate committees on public order and illegal drugs at games, amusement and sports na natanggal pala si Cam bilang board member noong Setyembre 2001at hindi ito tunay na nanalong board member sa unang distrito ng Masbate. Ipinagmamalaki ni Cam sa komite na siya ay naging board member ng Masbate subalit tumagal lamang pala ng 3 buwan ang pag-upo nito dahil naiproklama ng Comelec noong Setyembre 2001 ang tunay na nanalong board member sa 1st district ng Masbate. Ayon kay Gomez, pineke umano ni Cam ang kanyang pagkatao bilang kasapi ng Sangguniang Panlalawigan ng Masbate nang magpakilala ito sa kanya. Sa panig naman ni Palad, hindi siya binayaran ni Cam ng halagang P23,000 sa kinuha nitong mga bed sheets na para daw sa kanyang caregiver school. Bukod dito, hindi rin nagbayad si Cam sa mga ahente na ini-refer ni Palad na kinunan naman ng aircon, printers at carpet nito. Sinabi pa ni Palad, palagi niyang pinupuntahan si Cam sa caregiving school nito pero hindi siya hinaharap bagkus ay nagtago hanggang sa magsara ang school nito at malamang nagtatago ito sa Batangas at Mindoro. Sinundan ito ni Palad para singilin pero hindi rin siya binayaran. Bukod sa dalawa, ginamit din umano ni Cam ang pagiging provincial board member upang makakuha ng ibat ibang kasangkapan at maging ng pagkain, kasama na ang inihaing litson sa ginanap na pagpapasinaya ng kanyang caregiver school sa Batangas City noong 2003. Ayon kay Palad, posibleng nagtiwala ang may-ari ng Milas lechon kay Cam dahil nagpakilala itong isang opisyal ng lalawigan ng Masbate kaya pinayagan itong makautang ng isang buong litson. Pero hanggang ngayon ay hindi pa umano nagbabayad si Cam ng P7,000. Matatandaan na tahasang sinabi ni Masbate acting election registrar Atty. Armando Ricarte, Jr. sa harap ng mga senador noong Huwebes na hindi nanalong board member si Cam. Ayon pa kay Ricarte, binawi ng Comelec ang proklamasyon ni Cam matapos matuklasan na sobra ang naitalang botong tinanggap nito sa kanyang lugar sa Batuan, Masbate. (Ulat ni Rudy Andal)</body>
<link>http://www.philstar.com/Article.aspx?articleId=284711&amp;publicationSubCategoryId=92</link>
</article>
<article>
<title>3 oposisyon kasama sa usapan: Tapes nina Ong at Paguia posibleng binago</title>
<author>Malou Rongalerios</author>
<date>
<month>July</month>
<day>03</day>
<year>2005</year>
</date>
<body>Nanawagan ang mga kasapi sa limang komite sa Kamara na agarang padalhan ng subpoena sina Samuel Ong at Alan Paguia upang mahawakan ang kumpletong kopya ng wiretapped conversation sa harap ng mga balitang may tatlong miyembro ng oposisyon ang nakunan din ng boses sa kontrobersiyal na usapin. Ayon kay Rep. Marcelino Libanan, nangangamba rin sila na posibleng binago na ang nilalaman ng mga nasabing tape upang burahin ang boses ng mga sinasabing miyembro ng oposisyon. Ipinagdiinan ni Libanan na dapat gawin ng limang komite ang mga kinakailangang pamamaraan upang mapasakamay ang orihinal at walang binagong laman sa nasabing tape. Naniniwala rin si Libanan na posibleng hindi na orihinal ang master tape na hawak nina Ong at Paguia dahil nabago na ang nilalaman nito para pagtakpan ang dapat pagtakpan. Aniya, sakaling binago ang nilalaman nito, kinukumpirma lamang nito na inilabas ang nasabing tape para lamang gamitin sa pulitika laban sa pamahalaan. Hinamon din ni Libanan sina Ong at Paguia na ilabas ang tunay at hindi pa binabagong laman ng tape dahil inamin naman ng dalawa na hawak nila ang mga orihinal na kopya nito. (Ulat ni Malou Rongalerios)</body>
<link>http://www.philstar.com/Article.aspx?articleId=284719&amp;publicationSubCategoryId=92</link>
</article>
<article>
<title>Sabwatang Bishops Cruz, Bacani vs GMA pinasisilip sa Kongreso</title>
<author>Doris Franche</author>
<date>
<month>July</month>
<day>03</day>
<year>2005</year>
</date>
<body>Hiniling kahapon ng mga alkalde at negosyante sa Kongreso at sa NBI na imbestigahan nito ang kumakalat na balita ng pakikipagsabwatan umano nina Bishop Oscar Cruz at Bishop Ted Bacani sa destabilisasyon laban sa gobyerno ni Pangulong Arroyo para sa ambisyong politikal ni Sen. Panfilo Lacson na nangangarap na maging pangulo ng bansa. Ayon kina Mayor Boking Miranda ng Mabalacat, Pampanga at Romy Yusi ng Central Luzon-Philippine Chamber of Commerce Industry, Inc. (PCCII), halata umanong si Lacson ang nasa likod ng mga pagkilos ngayon ng mga nabanggit na Obispo. Anila, ang kilalang political campaign manager ni Lacson na si Ben Barra ang nagdala ng mga kapwa niya Bikolanong sina Wilfredo Mayor, Sandra Cam, Richard Garcia at Demosthenis Vera kay Bishop Cruz upang tumestigo at ipagdiinan sa Senate jueteng inquiry na tumatanggap ng jueteng payola ang pamilya Arroyo upang magalit ang taumbayan sa gobyerno. Si Cruz ay nakadestino sa Pangasinan pero mga taga-Bicol na pawang kaalyado ni Barra ang inilalabas na mga testigo gayung mas talamak ang jueteng sa Region 1 at Central Luzon. Dating tauhan ni Lacson sa binuwag na Presidential Anti-Organized Crime Task Force (PAOCTF) si T/Sgt. Vidal Doble, ang ISAFP agent na sinasabing nag-wiretapped ng &amp;quot;GMA-Garci tape&amp;quot;. Idinagdag pa ng grupo na eksperto umano ang Senador sa wiretapping at noong panahon ni dating Pangulong Joseph Estrada ay siya umano ang may kontrol ng sophisticated Israeli-supplied bugging devices at may kakayahan itong bumili ng ganitong paniktik laban sa mga kalaban niya sa pulitika. (Ulat ni Doris Franche)</body>
<link>http://www.philstar.com/Article.aspx?articleId=284723&amp;publicationSubCategoryId=92</link>
</article>
<article>
<title>FG balik Pinas agad</title>
<author>Ellen Fernando</author>
<date>
<month>July</month>
<day>03</day>
<year>2005</year>
</date>
<body>Nakatakdang bumalik sa bansa ngayong araw si First Gentleman Mike Arroyo mula sa Hong Kong upang personal na dumalo sa pagdinig ng kasong plunder ni dating Pangulong Joseph Estrada sa Office of the Ombudsman. Ayon sa report, posibleng ngayong gabi ang balik ng Unang Ginoo mula sa Hong Kong upang paghandaan ang pagharap nito sa Ombudsman bukas matapos itong padalhan ng subpoena. Matapos naman ang pagdalo sa pagdinig ng Unang Ginoo ay itutuloy naman nito ang kanyang &amp;quot;self exile&amp;quot; at ang target umanong bansa na kanyang pagpipirmihan ay ang Estados Unidos na unang inihayag ng Malaca&amp;ntilde;ang na kanyang unang destinasyon. Unang inihayag na Hulyo 5 ang takdang pagtungo sa Estados Unidos ni FG subalit agad itong lumipad patungong Hong Kong noong Huwebes. (Ulat ni Ellen Fernando)</body>
<link>http://www.philstar.com/Article.aspx?articleId=284730&amp;publicationSubCategoryId=92</link>
</article>
<article>
<title>Aso sa 'Pinas nasa 8 milyon na</title>
<author>Malou Rongalerios</author>
<date>
<month>July</month>
<day>03</day>
<year>2005</year>
</date>
<body>Dahil sa tumataas na bilang ng mga nabibiktima ng rabies, pag-aaralan ng ilang mambabatas sa Mababang Kapulungan ng Kongreso ang pagbuo ng panukalang batas kaugnay sa pag-aalaga ng aso sa Pilipinas na pinaniniwalaang umaabot na sa bilang na walong milyon. Ayon kay Quezon Rep. Rafael Nantes, panahon na para magkaroon ng batas na magpaparusa sa mga may-ari ng asong hindi magpapaturok ng anti-rabies sa kanilang mga alaga. Halos araw-araw ay may pasyenteng ipinapasok sa San Lazaro Hospital sa Sta. Cruz, Manila sanhi ng kagat ng aso at karamihan sa mga ito ay namamatay. Napaulat din na umabot na sa 24 ang namatay sa Central Luzon dahil sa rabies na nagmula sa aso simula lamang noong Enero. Sampung bata ang namatay sa Bulacan nito lamang nakaraang Hunyo, samantalang 14 sa ibang lugar sa Central Luzon base na rin sa ulat ng Department of Agriculture (DA). Nanawagan ang mga beterinaryo sa mga mambabatas na magpasa ng isang batas na magre-regulate sa pag-aalaga ng aso dahil halos lahat ng lansangan sa bansa ay kakikitaan ng mga asong gala o mas kilala sa tawag na &amp;quot;askal&amp;quot;. Marami aniyang pet owners ang hindi responsable sa pag-aalaga ng aso at pinapabayaan lamang gumala sa kalsada kahit na walang anti-rabies. (Ulat ni Malou Rongalerios)</body>
<link>http://www.philstar.com/Article.aspx?articleId=284733&amp;publicationSubCategoryId=92</link>
</article>
<article>
<title>Failure of election magpapatalsik kay GMA</title>
<author>Ni Danilo Garcia</author>
<date>
<month>July</month>
<day>04</day>
<year>2005</year>
</date>
<body>Inihayag ng isang opisyal ng Commission on Elections (Comelec) na puwede ring mapatalsik sa puwesto si Pangulong Arroyo sa pamamagitan ng pagdedeklara ng &amp;quot;failure of election&amp;quot; bukod sa tinatarget ngayon na proseso ng impeachment. Sinabi ni Commissioner Mehol Sadin na bago ito ideklara ng Comelec ay dapat munang patunayan ng grupo na aapela na nagkaroon ng talamak na dayaan sa eleksiyon upang magkaroon ng merito sa imbestigasyon ng komisyon. Maaari umanong gamitin rin ang kontrobersyal na &amp;quot;GMA-Garci tape&amp;quot; bilang ebidensiya sa kaso ng pandaraya ng nagdaang eleksiyon. Itoy matapos na aminin ng Pangulo na nakipag-usap siya sa isang opisyal ng Comelec ngunit hindi naman nito pinangalanan kung si Commissioner Virgilio Garcillano ito. &amp;quot;Section 6 of the Omnibus Election Code on declaring a failure of election states that while the filing of a petition on a failure of elections should be within the prescribed period and could not be entertained once a proclamation of the winners has been made, it does not bar concerned parties from filing the motion after the discovery of new evidence,&amp;quot; ayon kay Sadain. Sinabi rin nito na hindi solusyon ang pagsasagawa ng isang &amp;quot;snap elections&amp;quot; sa kasalukuyang krisis pampulitika dahil sa labag ito sa Konstitusyon. Kaiba umano ang sitwasyon nang isagawa ang snap election noong panahon ni dating Pangulong Ferdinand Marcos dahil sa wala pa noon ang Kongreso. Hinamon naman ni Chairman Benjamin Abalos ang mga grupo na nagsasabing nagkaroon ng malawakang dayaan sa eleksiyon na magsampa ng kaso sa Comelec upang maaksyunan nila ito.</body>
<link>http://www.philstar.com/Article.aspx?articleId=284883&amp;publicationSubCategoryId=92</link>
</article>
<article>
<title>Simbahan magdedesisyon kung susuportahan si GMA</title>
<author></author>
<date>
<month>July</month>
<day>04</day>
<year>2005</year>
</date>
<body>Inaasahang magdedesisyon na ang Simbahang Katoliko kung patuloy nilang susuportahan ang administrasyon ni Pangulong Arroyo sa isasagawang &amp;quot;plenary assembly&amp;quot; ng Catholic Bishops Conference of the Philippines (CBCP). Sinabi ni Caloocan Bishop Deogracias I&amp;ntilde;iquez na inaasahan niyang tatalakayin ang panawagan sa pagbibitiw ni Pangulong Arroyo sa kanilang assembly ngayong Hulyo 4-8. Matatandaan na nanawagan sina I&amp;ntilde;iquez, Novaliches Bishop Antonio Tobias at Bishop Emeritus Libayen ng pagbibitiw ng Pangulo dahil sa pagkawala na umano ng moral at legal na awtoridad nito na mamuno sa bansa matapos na aminin na nakipag-usap siya sa isang opisyal ng Comelec sa kasagsagan ng halalan noong May 2004. Idinagdag pa ni Manila Archbishop Gaudencio Rosales na sa kabila ng pag-amin, nararapat pa ring panindigan ng Pangulo ang kanyang naging aksiyon at managot dito dahil hindi sapat ang paghingi nito ng sorry. Sinabi naman si Cebu Archbishop Ricardo Vidal na nasa ilalim ng &amp;quot;State of Prayer&amp;quot; ang buong archdiocese ng lalawigan at idineklara ang Hulyo 8 bilang &amp;quot;Day of Fasting&amp;quot;. Sinabi nito ang pangangailangan sa panawagang manalangin dahil sa walang makitang konkretong solusyon sa krisis na kinakaharap ng bansa ukol sa umanoy pandaraya ni Pangulong Arroyo. Ito rin ang pinanawagan ni Archbishop Rosales at dating Pangulong Corazon Aquino na tumanggi sa anumang uri ng bayolenteng paraan para mapalitan ang pamahalaan dahil labag ito sa Konstitusyon. (Danilo Garcia)</body>
<link>http://www.philstar.com/Article.aspx?articleId=284894&amp;publicationSubCategoryId=92</link>
</article>
<article>
<title>Pinay na nahaharap sa bitay sa Malaysia, sasagipin</title>
<author></author>
<date>
<month>July</month>
<day>04</day>
<year>2005</year>
</date>
<body>Kumilos na ang pamahalaan para sagipin sa tiyak na parusang bitay ang isang Pinay na inaresto ng mga awtoridad sa Malaysia matapos na maharang dahil sa pagdadala umano nito ng limang kilong cocaine sa paliparan ng Kuala Lumpur. Ayon kay Foreign Affairs Sec. Alberto Romulo, katuwang niya ang Department of Labor and Employment (DOLE) at Overseas Workers Welfare Adminsitration (OWWA) sa pagbibigay ng suportang legal sa hindi pa tinukoy na pangalan ng Overseas Filipino Worker (OFW) na inaresto noong Hunyo 30, 2005 habang nasa loob ng Kuala Lumpur International Airport. Sa inisyal na report ng DFA, sinasabing inaresto ang Pinay habang dala nito umano ang naturang malaking &amp;quot;volume&amp;quot; ng cocaine na nagkakahalaga ng 2 milyong Malaysian ringgit sa nasabing paliparan. Galing umano ang OFW sa 14 na oras na paglalakbay mula sa Johannesburg, South Africa nang arestuhin. Dahil dito, inatasan ni Romulo si Consul Antonio Morales na subaybayan ang paglilitis sa kaso at kumuha ng magaling na abogado para ipagtanggol ang nasabing Pinay worker. Tiniyak ng DFA,DOLE at OWWA na gagawin nila ang lahat ng legal na pamamaraan upang mailigtas sa posibleng hatol na kamatayan ang nasabing OFW. Isa ang Malaysia sa mga mahigpit na bansa na agad na nagpapataw ng parusang bitay sa mga taong napatunayang nagdala at nagbenta ng ipinagbabawal na droga. (Mer Layson)</body>
<link>http://www.philstar.com/Article.aspx?articleId=284897&amp;publicationSubCategoryId=92</link>
</article>
<article>
<title>Susan secret weaponng oposisyon - Pimentel</title>
<author></author>
<date>
<month>July</month>
<day>04</day>
<year>2005</year>
</date>
<body>Naniniwala si Senate Minority Leader Aquilino Pimentel Jr, na si Gng. Susan Roces (Poe) ang &amp;quot;secret weapon&amp;quot; na kailangan ng oposisyon para maisulong ang pagpapatalsik kay Pangulong Arroyo dahil sa lakas ng hatak nito sa mga tagasuporta ng namayapa nitong asawang si Fernando Poe Jr. na pinaniniwalaang dinaya ng nagdaang May 2004 presidential elections. Ayon kay Pimentel, ang paglutang ni Roces mula sa matagal na pananahimik ay tiyak na nakapagpapa-alarma ngayon sa Pangulo sa kinakaharap nitong mga krisis sa bansa. Nasaksihan ng solon kung paano iginalang ang biyuda ni Da King ng milyun-milyong tagasuporta ng asawa, hindi lamang sa taglay na ganda nito at magaling na aktres kundi epektibong tagapagsalita ng masa. &amp;quot;In addition being a pretty face in the movie industry, she has the capacity to mobilize warm bodies coming from the ranks of the followers of her late husband, FPJ, and also from the ranks of her own fans,&amp;quot; ani Pimentel. Aniya, sa mga ambush interviews pa lamang ay kakikitaan na ng pagiging matalino si Roces at mabilis na nakasasabay sa balitaktakan sa national issues sa bansa. &amp;quot;Her mere presence is enough reason to draw the people to the demonstrations against Gloria,&amp;quot; dagdag ni Pimentel. Magugunita na bumulusok ang galit ni Roces laban sa Pangulo nang humingi ng paumanhin ang huli sa taumbayan at aminin na boses niya ang nakapaloob sa kontrobersyal na &amp;quot;Gloria-Garci tape&amp;quot; subalit itinanggi nito na hindi siya nandaya sa halalan. (Rudy Andal)</body>
<link>http://www.philstar.com/Article.aspx?articleId=284904&amp;publicationSubCategoryId=92</link>
</article>
<article>
<title>Ex-governor, 7 iba pa kinasuhan ng malversation</title>
<author></author>
<date>
<month>July</month>
<day>04</day>
<year>2005</year>
</date>
<body>Isang dating gobernador ng Sarangani at pito sa kanyang mga opisyal ang kinasuhan ng malversation sa Sandiganbayan dahil sa pekeng pagpapalabas ng pondo na hindi naman ibinigay sa mga tindera sa palengke ng naturang lalawigan noong 2002. Maliban kay ex-Gov. Miguel Escobar, kinasuhan din sina dating Vice Gov. Felipe Constantino, Provincial administrator Perla Maglinte, Provincial board member Margie Rudes, Eugene Alzate, Provincial treasurer Cesar Cagang, management at audit analyst Vevencia Telesforo at executive assistant Amelia Zoleta. Inirekomenda ng Ombudsman ang P40,000 piyansa para sa bawat akusado. Base sa records, noong Mayo 27, 2002, isang disbursement voucher na nagkakahalaga ng P300,000 ang ipinalabas nina Escobar at Constantino bilang tulong pinansyal sa Maglungon Market Vendors Association ng bayan ng Maglungon, Sarangani. Upang mapalabas na lehitimo ang assistance program, nagpalabas pa umano ng mga supporting documents ang mga akusado pero hindi naman ipinagkaloob ang pera sa dapat pagbigyan. Ang pondo ay ini-withdraw sa account ng provincial government sa Development Bank of the Philippines (DBP). (Malou Rongalerios)</body>
<link>http://www.philstar.com/Article.aspx?articleId=284911&amp;publicationSubCategoryId=92</link>
</article>
<article>
<title>Gualberto namumuro sa Customs</title>
<author></author>
<date>
<month>July</month>
<day>04</day>
<year>2005</year>
</date>
<body>Bunga ng pagkakasangkot sa listahan ng mga personalidad na sangkot sa operasyon ng jueteng bilang financier, namumuro na umanong masibak sa puwesto bilang hepe ng Customs Security and Enforcement Division si General Nestorio Gualberto. Nabunyag mula sa isang source na kasama din ang pangalan ni Gualberto sa isasakripisyo diumano ni Pangulong Arroyo na tanggalin sa puwesto dahil sa pagkakadawit sa kontrobersyang kinakaharap ng Pangulo. Sa pagdalaw kamakailan ni Finance Undersecretary Emmanuel Bonoan sa tanggapan ni Supreme Court chief Justice Hilario Davide Jr., sinabi nito na kasamang isasailalim sa lifestyle check ang lahat ng mga taong may negatibong ulat at kabilang umano ang mga nasa ilegal na operasyon ng jueteng. Mismong si Justice Sec. Raul Gonzales ang umamin na kabilang si Gualberto sa mga personaldad na dawit sa operasyon ng jueteng, batay sa jueteng list na isinumite sa kanyang tanggapan. Nakasaad sa ulat na jueteng financier umano si Gualberto sa Palawan at Nueva Vizcaya. Bukod kay Gualberto, kabilang din sa grupo ng kontrobersyal na &amp;quot;First Gentlemans Friends&amp;quot; na nasa hot seat sina NAIA General Manager Alfonso Cusi at Presidential Adviser Edgardo Manda. (Grace Amargo-dela Cruz)</body>
<link>http://www.philstar.com/Article.aspx?articleId=284914&amp;publicationSubCategoryId=92</link>
</article>
<article>
<title>Lacson, Bishop Cruz hinamong magpa-lie test</title>
<author>Rudy Andal</author>
<date>
<month>July</month>
<day>05</day>
<year>2005</year>
</date>
<body>Hinamon kahapon ni dating Presidential Adviser for Bicol Affairs Mario Espinosa sina Sen. Panfilo Lacson at Lingayen-Dagupan Archbishop Oscar Cruz na sumailalim sila sa lie detector test upang malaman ng taumbayan kung sino ang nagsisinungaling sa kanila. Sinabi ni Mr. Espinosa, nakahanda siyang sumailalim sa lie detector test kasama sina Sen. Lacson at Bishop Cruz upang malaman ng publiko kung sino sa kanila ang nagsasabi ng totoo. Inakusahan ni Espinosa si Cruz na nakikipagsabwatan kay Sen. Lacson upang pabagsakin ang Arroyo government at hindi para mapahinto ng tuluyan ang jueteng sa bansa. Ibinunyag kamakailan ni Espinosa na pinipilit siya nina Lacson at Cruz na tumestigo laban sa pamilya ni Pangulong Arroyo kaugnay sa isinasagawang jueteng investigation ng Senado. Aniya, tumanggap siya ng text messages noong June 5 at 6 mula kina Lacson at Cruz kung saan ay pinipilit siyang tumestigo laban sa pamilya Arroyo. Nang hindi siya pumayag ay tumanggap na siya ng mga pagbabanta sa kanyang buhay pero pinabulaanan naman ito ng obispo subalit iginiit ni Espinosa na saksi niya dito ang kanyang legal counsel na si Atty. Rodel Batocabe. &amp;quot;I am willing to testify before the Church, the Senate, or any other body, that Archbishop Cruz and Sen. Lacson both tried to pressure me to become their jueteng witness, and Sen. Lacson even admitted in his text messages that he was working on this together with Bishop Cruz,&amp;quot; dagdag pa ng dating presidential adviser. Sa kabila ng mga pananakot at pagbabanta ng kampo nina Lacson at Cruz ay humarap pa rin si Espinosa sa imbestigasyon ng Senado pero hindi siya napilit na tumestigo laban sa pamilya Arroyo. Dahil dito, hinamon ni Espinosa sina Lacson at Cruz na sumailalim sila ng lie detector test upang malaman ng publiko kung sino sa kanila ang nagsisinungaling. &amp;quot;They can ask anything and everything about jueteng. For them, the questions should be: Are they working together to destroy the Arroyo administration? Did they both try to pressure me to become their jueteng witness? What is Bishop Cruzs objective for this jueteng probe, to arrive at the truth and stop jueteng, or, is it to topple the Arroyo government?And are these witnesses of Bishop Cruz really his or were they furnished him by Sen. Lacson and other opposition figures?&amp;quot;, mungkahi pa ni Espinosa sa mga posibleng tanong sa isasagawang lie detector test kina Lacson at Bishop Cruz. (Ulat ni Rudy Andal)</body>
<link>http://www.philstar.com/Article.aspx?articleId=285048&amp;publicationSubCategoryId=92</link>
</article>
<article>
<title>DoF umapela sa SC na payagan ang EVAT</title>
<author>Grace dela Cruz</author>
<date>
<month>July</month>
<day>05</day>
<year>2005</year>
</date>
<body>Umapela kahapon ang Department of Finance (DoF) sa Supreme Court na alisin na nito ang Temporary Restraining Order (TRO) kaugnay sa Expanded Value Added Tax (EVAT) para maipatupad na ito ng pamahalaan. Sa isinumiteng very urgent motion to lift TRO, sinabi ni Finance Sec. Cesar Purisima na malaking pagkakamali ng SC ng magpalabas ito ng TRO dahil malulugi ang gobyerno dito mula sa inaasahang makokolektang buwis. &amp;quot;We are essentially asking the SC to allow us to implement the VAT reform law now pending the resolution of the issues raised by the petitioners,&amp;quot; wika pa ni Sec. Purisima. Aniya, mawawalan ng saysay ang ginagawang pagpupursige ng gobyerno na maibaba ang budget deficit nito mula P187 bilyon patungo sa P160 bilyon sa pagtatapos ng taon. &amp;quot;With the new VAT law enforce, we expect to wipe out our budget deficit by 2008,&amp;quot; dagdag pa ng kalihim. Nagsampa ng petisyon ang oposisyon sa SC upang huwag payagang maipatupad ng gobyerno noong July 1 ang bagong pagbubuwis. Samantala, humihingi ng P160 milyon na cash bond kada araw ang Office of the Solicitor-General sa mga petitioners na humiling sa SC na magpalabas ng TRO sa pagpapatupad ng EVAT hanggang walang resolusyon ang high tribunal. (Ulat ni Grace dela Cruz)</body>
<link>http://www.philstar.com/Article.aspx?articleId=285058&amp;publicationSubCategoryId=92</link>
</article>
<article>
<title>Army Colonel na isinabit sa 'destab' lumantad</title>
<author>Joy Cantos</author>
<date>
<month>July</month>
<day>05</day>
<year>2005</year>
</date>
<body>Itinanggi kahapon ni Army Col. Gregorio Catapang, chief operations officer ng AFP-Northern Luzon Command, na nakipagpulong siya kay Vice-President Noli de Castro at naglilibot sa kampo ng militar para pabagsakin umano ang Arroyo government. Sinabi ni Col. Catapang, miyembro ng PMA class 81, isa siyang professional na sundalo at ayaw niyang makisawsaw sa maruming laro ng pulitika sa bansa. Pinabulaanan niya ang ulat na nag-iikot siya sa mga kampo upang paghandain umano ang mga sundalo sa napipintong pag-upo ni VP de Castro bunga ng pagkakabulgar ng &amp;quot;Gloriagate&amp;quot; tape. &amp;quot;The imputation is baseless, if not malicious as it falsely accuses this officer of having gone around line units and telling officials to be ready for the Presidentcy of VP de Castro,&amp;quot; wika pa ni Catapang sa mga mamamahayag. (Ulat ni Joy Cantos)</body>
<link>http://www.philstar.com/Article.aspx?articleId=285067&amp;publicationSubCategoryId=92</link>
</article>
<article>
<title>Garcillano ipapaaresto ng oposisyon</title>
<author>Malou Rongalerios</author>
<date>
<month>July</month>
<day>05</day>
<year>2005</year>
</date>
<body>Ipapaaresto ng oposisyon sa Kamara si dating Comelec Commissioner Virgilio Garcillano kung hindi ito dadalo sa imbitasyon ng Mababang Kapulungan kaugnay ng kontrobersyal na pakikipag-usap nito kay Pangulong Arroyo na nakapaloob sa &amp;quot;Hello Garci&amp;quot; tape. Sinabi ni House Minority Leader Francis Escudero, mapipilitan silang ipaaresto si Garcillano na isang main character sa kontrobersyal na tape, kung patuloy na hindi dadalo ito sa pagdinig ng 5 komite sa araw na ito. Aniya, si Garcillano lamang ang puwedeng maglinaw sa isyu kung sino pang mga pulitiko ang nakipag-usap sa kanya noong canvassing para sa May 2004 elections. Nakatakdang dumalo din sa pagdinig ngayon ng Kamara si dating NBI deputy director Samuel Ong na nagsasabing hawak niya ang mother of all tapes sa sinasabing pag-uusap nina PGMA at Garcillano. Samantala, mapipilitang ipakulong din sa Kamara si Atty. Allan Paguia kung hindi nito dadalhin ang 2 original na tapes na pinagkunan niya ng nilalaman ng CD na ipinadinig niya kamakailan. Sinabi ni Cavite Rep. Gilbert Remulla, chairman ng house committee on public information, dapat dalhin ni Paguia ang dalawang cassette tapes na naglalaman ng 3 oras na pag-uusap kung saan niya kinuha ang nilalaman ng CD na ipinadinig niya sa Kamara. Wika pa ni Rep Remulla, hindi dapat si Paguia ang magsasabi ng magiging desisyon ng mga kongresista at hindi din dapat siyang humingi ng mga kondisyon. Sinabi ni Paguia sa mga panayam dito ng radyo na hindi niya dadalhin ang 2 orihinal na tapes dahil ang nilalaman nito ay mga private communications. Lumutang ang desisyon ni Paguia matapos lumabas na kasama sa nai-record ang pag-uusap nina dating Pangulong Erap Estrada, Sen. Jinggoy Estrada, Sen. Jamby Madrigal at Sen. Juan Ponce Enrile na kausap ni Garcillano. (Ulat ni Malou Rongalerios)</body>
<link>http://www.philstar.com/Article.aspx?articleId=285072&amp;publicationSubCategoryId=92</link>
</article>
<article>
<title>Subpoena kay FG Mike pinababasura</title>
<author>Malou Rongalerios</author>
<date>
<month>July</month>
<day>05</day>
<year>2005</year>
</date>
<body>Hiniling kahapon ni First Gentleman Mike Arroyo sa Sandiganbayan Special Division na ibasura ang kahilingan ng kampo ni Estrada na ipatawag pa siya ng korte. Ayon kay Atty. Jesus Santos, humihingi sila ng 15 araw sa korte upang makapaghain sila ng mosyon na hihiling sa pagbasura ng subpoena na ipinalabas ng korte laban sa Unang Ginoo. Inatasan naman ni Presiding Justice Teresita de Castro si Atty. Santos na magsumite ng kanilang mosyon sa loob lamang ng 10 araw. Ayon kay Santos, gusto lamang ng depensa na pahabain ang hearing ng kaso kaya pati si Arroyo ay nais nilang ipatawag sa korte. &amp;quot;Atty. Arroyos involvement in Estradas plunder case is far-fetched,&amp;quot; wika pa ni Atty. Santos. Samantala, pinayagan naman ng korte si dating Pangulong Erap Estrada na magpa-check up kahapon sa Cardinal Santos Hospital sa San Juan. (Ulat ni Malou Rongalerios)</body>
<link>http://www.philstar.com/Article.aspx?articleId=285076&amp;publicationSubCategoryId=92</link>
</article>
<article>
<title>Tamad ang oposisyon  Sen. Joker</title>
<author>Rudy Andal</author>
<date>
<month>July</month>
<day>05</day>
<year>2005</year>
</date>
<body>Inakusahan kahapon ni Sen. Joker Arroyo ang grupo ng oposisyon na mga tamad at nais makuha ang poder sa Malaca&amp;ntilde;ang ng walang kahirap-hirap kung saan ay ayaw nilang padaanin sa proseso ng batas. Sinabi ni Sen. Arroyo, dapat maging masipag sa pangangalap ng ebidensiya ang oposisyon upang tuluyang maisulong nila ang proseso upang mapatalsik nila si Pangulong Arroyo sa puwesto. Wika pa ni Arroyo, mali ang katwiran ng oposisyon sa Kamara na dominado daw ng kakampi ni PGMA ang Mababang Kapulungan kaya hindi ang proseso ng impeachment ang kanilang nakikitang solusyon kundi dapat ay magbitiw sa puwesto si Pangulong Arroyo kasama si Vice-President Noli de Castro. &amp;quot;Tamad lamang sila sa pangangalap ng ebidensiya. Noong araw ay 27 lamang kaming miyembro ng oposisyon sa Kamara pero matiyaga kaming kumuha ng matitibay na ebidensiya laban kay dating Pangulong Erap hanggang sa makakalap kami ng sapat na bilang ng kongresista para maiakyat ang impeachment case ni Erap sa impeachment court,&amp;quot; paliwanag pa ng mambabatas. Aniya, hindi rin puwede ang nais ng oposisyon na maging short cut ang proseso kung saan ay nais nilang agarang aminin ng kanilang inaakusahan ang lahat ng kanilang bintang pero hindi naman suportado ng kapani-paniwalang ebidensiya. &amp;quot;Ang burden of proof ay nasa panig ng nag-aakusa kaya dapat ay magtiyaga silang mangalap ng ebidensiya at hindi yung nais lamang nilang paaminin ang kanilang inaakusahan,&amp;quot; wika pa ni Sen. Arroyo. (Ulat ni Rudy Andal)</body>
<link>http://www.philstar.com/Article.aspx?articleId=285086&amp;publicationSubCategoryId=92</link>
</article>
<article>
<title>Noli alis din!  solons</title>
<author>Malou Rongalerios</author>
<date>
<month>July</month>
<day>06</day>
<year>2005</year>
</date>
<body>Habang iginigiit ni Sen. Joker Arroyo na dapat mag-initiate ng sariling impeachment case ang oposisyon laban kay Pangulong Gloria Arroyo, nanindigan ang ilang mambabatas na hindi dapat mag-takeover si Vice President Noli de Castro sa pagka-pangulo sakaling mapatalsik sa poder ang Pangulo dahil bukod sa nakinabang din umano ang huli sa dayaan sa halalan noong Mayo 2004 ay wala itong kakayahan para maging presidente. Ito ang nagkakaisang opinyon nina Reps. Teddy Casino (Bayan Muna), Crispin Beltran (Anak Pawis) at Liza Maza (Gabriela) sa dahilang kaduda-duda rin ang pagwawagi ni de Castro noong nakaraang eleksiyon. Kumatig ang naturang mga mambabatas sa opinyon ni Senate Minority Leader Aquilino Pimentel na sina Pangulong Arroyo at Bise Presidente de Castro ang dapat magbitiw dahil kuwestiyunable ang pagkakapanalo nila sa halalan. &amp;quot;His record as senator has been lackluster and his achievements in public service can be mostly described in the same word,&amp;quot; sabi ni Beltran. Dapat na aniyang maisip ng taumbayan na hindi sapat ang popularidad para maging mahusay na presidente ang isang pulitiko, wika naman ni Maza. Idinagdag naman ni Casino na walang karapatang mamuno sa bansa si de Castro kung hindi ito sasama sa panawagan na bumaba na sa puwesto si Arroyo. Tinawag namang &amp;quot;hao siao&amp;quot; ni Sen. Arroyo ang iniharap na impeachment laban sa Pangulo ni Atty. Oliver Lozano at sinabing dapat magharap ng sariling impeachment complaint ang oposisyon. Gayunman. kung mapapatalsik ang Pangulo sa pamamagitan ng impeachment, ang Constitutional successor na papalit sa kanya ay si de Castro at itoy tinututulan ng ilang miyembro ng oposisyon. Lumantad kamakailan ang nakalaban sa pagka-bise presidente ni de Castro na si Loren Legarda at sinabing may mga bago siyang ebidensiya tungkol sa pandaraya sa kanya. &amp;quot;Pansinin ninyo, ang mga lugar na tinukoy sa wiretapped conversation sa pagitan nina Comelec Commissoner Virgilio Garcillano at ng Pangulo ay ang mga lalawigan ng Lanao del Sur, Lanao del Norte at Surigao del Sur,&amp;quot; pahayag ng oposisyon. &amp;quot;Kabilang ang mga lalawigang ito sa mga lugar na tinukoy ni Loren kung saan naganap ang malawak na dayaan,&amp;quot; sabi pa sa pahayag. &amp;quot;Kung dinaya ang resulta ng halalan sa nabanggit na mga lugar para tiyakin ang panalo ni GMA, tiyak na isinama rin si de Castro upang tiyakin na siya ang magiging bise presidente at hindi si Loren,&amp;quot; dagdag pa nito. (Ulat ni Malou Rongalerios)</body>
<link>http://www.philstar.com/Article.aspx?articleId=285202&amp;publicationSubCategoryId=92</link>
</article>
<article>
<title>LPG na lang sa taxi</title>
<author>Edwin Balasa</author>
<date>
<month>July</month>
<day>06</day>
<year>2005</year>
</date>
<body>Dahil sa patuloy na pagtaas ng presyo ng gasolina ay hiniling ng mga taxi operators sa Land Transportation Franchising and Regulatory Board (LTFRB) na i-convert na lang ang makina ng kanilang mga taxi upang makargahan ng Liquified Petroleum Gas (LPG). Ayon kay LTFRB chairperson Ma. Elena Bautista, ang panukala ay galing na rin mismo sa 5,000 taxi drivers na mas piniling i-convert na lang sa LPG ang kanilang makina kaysa patuloy na gumagamit ng gasolina o diesel kapalit ng hindi nila paghingi ng panibagong pagtaas ng pamasahe sa taxi. Sa kalkulasyon ni Bautista, mababawasan ang operational cost ng mga taxi dahil ang bawat litro ng LPG ay P21 lamang, mas mababa kumpara sa mahigit sa P30 kada litro ng gasolina. Kinakailangan lamang ani Bautista na bumili ng European Conversation Kit ng isang makina ng taxi upang makargahan ito ng LPG subalit nagkakahalaga ito ng P26,000 at ang pinakamura na gawang India ay P15,000. Sa naunang plano, ang mga refilling station ay itatayo sa malalaking garahe ng taxi operator dahil wala pa naman commercial refilling station ng LPG. Isusunod naman ang mga single unit taxi kapag nakapagtayo na ng mga refilling station gaya ng mga gasoline station. (Ulat ni Edwin Balasa)</body>
<link>http://www.philstar.com/Article.aspx?articleId=285213&amp;publicationSubCategoryId=92</link>
</article>
<article>
<title>Walang iwanan</title>
<author>Lilia Tolentino</author>
<date>
<month>July</month>
<day>06</day>
<year>2005</year>
</date>
<body>Nananatiling solido ang suporta ng lahat na miyembro ng Gabinete sa liderato ni Pangulong Arroyo at wala daw katotohanan ang mga balitang mayroong ilang nagbabalak na magbitiw sa tungkulin dahil hindi na sila nasisiyahan sa patakaran ng Pangulo. Ito ang nagkakaisang pahayag nina DOST Sec. Estrella Alabastro, Economic Planning Sec. Romulo Neri at DSWD Sec. Corazon Dinky Soliman. Ayon sa mga kalihim, nakasorpresa sa kanila ang ganitong balita lalo na ang tsismis na hindi umano nagkakasundo sa ilang isyu ang mga miyembro ng Gabinete. Kung mayroon man anilang hindi napagkakasunduan ang mga miyembro ng Gabinete, tinatalakay nila ang isyu at sa dakong huli ay nagkakaroon din naman sila ng pagkakasundo sa mga hakbang na dapat gawin ng gobyerno. Anila, walang dudang nananatiling maganda ang relasyon ng buong Gabinete sa Pangulo lalo na sa mga isinusulong niyang reporma. (Ulat ni Lilia Tolentino)</body>
<link>http://www.philstar.com/Article.aspx?articleId=285217&amp;publicationSubCategoryId=92</link>
</article>
<article>
<title>GMA payag ma-impeach</title>
<author>Lilia Tolentino</author>
<date>
<month>July</month>
<day>06</day>
<year>2005</year>
</date>
<body>Payag si Pangulong Arroyo na magkaroon ng proseso ng impeachment sa House of Representatives na ie-endorso ni House Speaker Jose de Venecia para mabigyan ng pagkakataong malinis ang kanyang pangalan. Sa isang press briefing kahapon, sinabi ni Press Secretary at Presidential Spokesman Ignacio Bunye na kung ang hakbang na ito ang magiging daan para mahinto na ang &amp;quot;political grandstanding&amp;quot; at mga paninira, tinatanggap ng Palasyo ang panukala ng House Speaker. &amp;quot;Hindi nilabag ng Pangulo ang Konstitusyon. Ang proseso ng impeachment ay hindi nararapat at magiging isa lang pag-aaksaya ng panahon ng mamamayan,&amp;quot; ani Bunye. &amp;quot;But if this move is the only way to put a stop to the prevailing political grandstanding and mudslinging, then we welcome the move of Speaker de Venecia if only to establish the proper Constitutional Venue,&amp;quot; ani Bunye. Sinabi pa ng Press Secretary na ang prosesong ito ang magiging daan sa pagpapatatag ng ekonomiya at panunumbalik sa normal na aktibidad ng mamamayan bukod sa paghahanap ng katotohanan. (Ulat ni Lilia Tolentino)</body>
<link>http://www.philstar.com/Article.aspx?articleId=285221&amp;publicationSubCategoryId=92</link>
</article>
<article>
<title>Apela sa EVAT sinupalpal</title>
<author>Grace dela Cruz</author>
<date>
<month>July</month>
<day>06</day>
<year>2005</year>
</date>
<body>Hindi pinagbigyan ng Korte Suprema ang apela ng Department of Finance (DOF) na alisin ang temporary restraining order (TRO) na nagsuspinde sa pagpapatupad ng Expanded Value Added Tax Law o Republic Act 9337. Sa 2-pahinang resolusyon na ipinalabas kahapon ng SC en banc, hindi nito inaksyunan ang Very Urgent Motion to Lift TRO on R.A. 9337 ngunit binago nito ang itinakdang oral arguments sa Hulyo 14, ala-una ng hapon, sa halip na Hulyo 26. Ibinasura rin ng SC en banc ang inihaing petisyon ni Atty. Arturo de Castro laban sa E-VAT dahil sa kawalan ng merito. Una nang naghain ng 50-pahinang Very Urgent Motion To Lift TRO on R.A. 9337 ang DOF sa pamamagitan ni Solicitor General Alfredo Benipayo kasunod ng pagsuspinde ng 15-man tribunal sa ipinatupad na E-VAT law. Dahil sa pagkakabasura sa naturang petisyon, tanging ang mga petisyon na lamang na isinampa ng partylist group na ABAKADA GURO, Sen. Aquilino Pimentel, Jr. at mga opposition Congressmen sa pangunguna ni Minority Floor Leader Francis Escudero at ng Association of Oil Dealers in the Philippines ang natitira sa Korte Suprema. (Ulat ni Grace dela Cruz)</body>
<link>http://www.philstar.com/Article.aspx?articleId=285232&amp;publicationSubCategoryId=92</link>
</article>
<article>
<title>Polio umatake!</title>
<author>Rudy Andal</author>
<date>
<month>July</month>
<day>06</day>
<year>2005</year>
</date>
<body>Hiniling kahapon ni Sen. Pia Cayetano sa Department of Health (DOH) na dapat rebisahin nito ang kanilang immunization program matapos may matuklasang bagong kaso ng polio sa maraming bansa. Ginawa ni Sen. Cayetano, chairperson ng committee on health, ang panawagan sa DOH dahil sa ulat ng World Health Organization (WHO) na muling umatake ang polio sa mga bata sa Indonesia gayung ilang dekada ng nasugpo ang polio sa nasabing bansa. Kinumpirma ng WHO na nitong Hunyo 9 ay anim na kaso ng polio sa mga kabataan sa Indonesia ang natuklasan at umaabot na sa 51 kaso ng polio ang naitala ng Indonesian Ministry of Health hanggang June 20. Sa datos ng WHO, may 502 kaso ng polio sa mga bansang Yemen, Nigeria, Indonesia, Sudan, Ethiopia, Pakistan, Afghanistan, Nigeri at Cameroon. Dahil dito, inalerto nito ang DOH upang lalong palakasin ang programa nito kontra polio, tetanus, measles, diptheria, hepatitis-B at iba pang mga sakit. Isang panukalang batas ang isinusulong din ni Cayetano na gawing mandatory ang pagbabakuna ng mga ospital o klinika sa mga bagong panganak na sanggol laban sa hepatitis-B sa loob ng 24-oras matapos maisilang, habang ang mga sanggol na ipinanganak naman sa bahay ay dapat mapabakunahan sa loob ng isang linggo. (Ulat ni Rudy Andal)</body>
<link>http://www.philstar.com/Article.aspx?articleId=285233&amp;publicationSubCategoryId=92</link>
</article>
<article>
<title>Tatad source ng tape  Paguia</title>
<author>Malou Rongalerios</author>
<date>
<month>July</month>
<day>07</day>
<year>2005</year>
</date>
<body>Hindi na naitanggi kahapon ni Atty. Allan Paguia na si dating Senator Francisco &amp;quot;Kit&amp;quot; Tatad ang source ng kanyang tatlong oras na tape matapos itong malathala sa July issue ng Time Magazine. Sa hearing ng limang komite, sandaling binasa ni Cavite Rep. Gilbert Remulla, chairman ng House committee on public information, ang lumabas na artikulo sa magazine bago nito tinanong si Paguia kung totoo ang nakasulat sa babasahin na si Tatad ang source ng tapes. &amp;quot;I confirm your honor,&amp;quot; maikling sagot ni Paguia. Nakasaad sa Time Magazine na ipinadala ang sinasabing original na tapes kay Tatad sa pamamagitan ng sulat at hindi nito alam kung kanino nagmula. Ang nasabing tapes ang nilagyan ni Paguia ng introductions at pinaikli sa 32-minuto lamang upang makuha ang pag-uusap ni Pangulong Arroyo sa opisyal ng Comelec na pinaniniwalaang si Virgilio Garcillano. Ibinigay ni Tatad ang tapes kay Paguia noong Mayo 15, 2005 at inamin nito na isa sa mga kumokonsulta sa kanya ang dating senador kaugnay sa kasong nais nitong ihain laban kay dating Vice-President Teofisto Guingona, na tumatayo ngayong Ambassador ng Pilipinas sa China. Dahil sa paglutang ng pangalan ni Tatad, nagkasundo ang komite na ipatawag sa hearing ang dating senador upang kumpirmahin kung siya nga ang nagbigay ng tapes kay Paguia. Matatandaan na base sa naging rebelasyon ni Press Sec. Ignacio Bunye, sinabi nito na hindi rin mga kilalang tao ang nagdala ng kontrobersiyal na tapes sa kanyang tahanan. (Ulat ni Malou Rongalerios)</body>
<link>http://www.philstar.com/Article.aspx?articleId=285389&amp;publicationSubCategoryId=92</link>
</article>
<article>
<title>Rating ni GMA lugmok na</title>
<author>Edwin Balasa</author>
<date>
<month>July</month>
<day>07</day>
<year>2005</year>
</date>
<body>Nakuha ni Pangulong Arroyo ang pinakamababang approval rating bilang isang pangulo ng Pilipinas sa loob ng 20 taon sa isinagawang survey ng Pulse Asia na inilabas kahapon. Binigyan si GMA ng 25 porsiyento approval at 46% disapproval rating sa survey na ginawa mula Hunyo 20-23 kung saan nasa kasagsagan ng Gloriagate at jueteng scandal ang bansa. Sa tanong naman na kung dapat bang bumaba sa puwesto ang Pangulo, 48% ang nagsabing dapat na itong bumaba, 26% ang hindi dapat at 25% ang hindi makapagdesisyon. Ayon kay Pulse Asia chairman at UP Prof. Felipe Miranda, kinomisyon ang nasabing survey noong hindi pa nagsasabi ng &amp;quot;sorry si Pangulong Arroyo sa mamamayang Pilipino. Kung inabot anya ang survey ng pagso-sorry ay malamang mas mataas pa ang disapproval rating nito. (Ulat ni Edwin Balasa)</body>
<link>http://www.philstar.com/Article.aspx?articleId=285396&amp;publicationSubCategoryId=92</link>
</article>
<article>
<title>PNP solid pa rin kay GMA</title>
<author>Joy Cantos</author>
<date>
<month>July</month>
<day>07</day>
<year>2005</year>
</date>
<body>Pinabulaanan kahapon ng Philippine National Police (PNP) ang napaulat na nakiisa na rin ang marami sa kanilang mga opisyal at miyembro sa lumalakas na panawagang magbitiw sa puwesto si Pangulong Arroyo. Ayon kay PNP spokesman Chief Supt. Leopoldo Bataoil, nananatiling tapat ang liderato at buong puwersa ng PNP sa Pangulo sa kabila ng mga kontrobersiyang kinakaharap nito. Binigyang-diin ni Bataoil na isang non-political na organisasyon ang PNP para makisawsaw sila sa isyu ng pulitika at ang gagawin lamang nilang hakbang ay naaayon sa itinatadhana ng Saligang Batas. Ayon pa sa PNP spokesman, hindi na kailangang magsagawa pa sila ng loyalty check sa kanilang hanay dahil mga propesyonal sa trabaho ang kapulisan na sumumpa sa tungkulin bilang tagapagtanggol ng mamamayan. Samantala, itinanggi naman ng AFP na ilang generals at junior officers ang nagpaplanong mag-mass resignation dahil sa pagkakasangkot ng ilang heneral sa umanoy dayaan sa halalan. (Ulat ni Joy Cantos)</body>
<link>http://www.philstar.com/Article.aspx?articleId=285402&amp;publicationSubCategoryId=92</link>
</article>
<article>
<title>Major sibak sa anti-GMA leaflets</title>
<author>Joy Cantos</author>
<date>
<month>July</month>
<day>07</day>
<year>2005</year>
</date>
<body>Sinibak na ang isang Army major na kasapi ng elite Scout Rangers matapos umanong mamahagi ng mga polyetos na nananawagan ng pagpapalit ng liderato sa gobyerno sa gitna na rin ng kontrobersiyal na &amp;quot;Gloriagate scandal&amp;quot;. Ayon kay Major Gen. Hermogenes Esperon, commander ng Special Operations Command, sinibak na niya si Maj. Jason Aquino dahil sa mali nitong inasal. Base sa intelligence report, si Aquino na operations chief ng First Scout Ranges Regiment-Airborne ang siya umanong namahagi ng pamphlets na pinamagatang &amp;quot;The New Order&amp;quot;. Bukod kay Aquino, tinukoy rin si Col. Gregorio Catapang na diumanoy sangkot sa anti-government plots, subalit itinanggi ng opisyal ang alegasyon. Binigyang-diin ni Esperon na apolitical&amp;quot; ang AFP at dahil dito ay mahigpit na ipinagbabawal ang pakikisawsaw sa pulitika. (Ulat ni Joy Cantos)</body>
<link>http://www.philstar.com/Article.aspx?articleId=285408&amp;publicationSubCategoryId=92</link>
</article>
<article>
<title>Mayors sasaklolo kay GMA</title>
<author>RAndal</author>
<date>
<month>July</month>
<day>07</day>
<year>2005</year>
</date>
<body>Nanindigan kahapon ang mga local government officials na lalabanan nila ang anumng tangkang pagpapatalsik sa gobyernong Arroyo lalo na ang pagtatayo ng isang junta na binabalak ng kumakalaban kay Pangulong Arroyo. Sinabi nina QC Mayor Sonny Belmonte, Puerto Princesa City Mayor Edward Hagedorn, Davao City Mayor Rodolfo Duterte at Candaba, Pampanga Mayor Jerry Pelyo na dapat idaan sa tamang proseso ang anumang plano ng oposisyon laban sa Pangulo. Anila, puwede namang idaan sa itinatakda ng Konstitusyon ang mga reklamo laban kay PGMA sa pamamagitan ng impeachment case at hindi sa pamamagitan ng pag-agaw sa kapangyarihan kung sakaling tumanggi ang Pangulo na sumunod sa kanilang panawagan na magbitiw ito. Sinabi ng mga alkalde na hindi naman puwedeng pilitin ang Pangulo kung ayaw nitong magbitiw sa puwesto at ang maaari lamang nilng gawin ay magsampa ng impeachment case. Nagbanta pa si Duterte na kung lalabag sa Konstitusyon ang plano ng ilang sektor para lamang maagaw ang kapangyarihan sa Pangulo ay baka magsulong na rin sila ng Mindanao Republic gaya ng nais ding gawin ni Ilocos Sur Gov. Chavit Singson. (Ulat ni RAndal)</body>
<link>http://www.philstar.com/Article.aspx?articleId=285416&amp;publicationSubCategoryId=92</link>
</article>
<article>
<title>Garci lumutang</title>
<author>Lilia Tolentino/Ellen Fernando</author>
<date>
<month>July</month>
<day>07</day>
<year>2005</year>
</date>
<body>Ikinalugod ng Malaca&amp;ntilde;ang ang paglitaw ni dating Comelec Commissioner Virgilio Garcillano pagkaraan ng mahigit 2-linggong pagtatago sa media para pabulaanan ang bintang na nakipagsabwatan siya sa Pangulo para mandaya sa resulta ng halalan. Sinabi ni Garcillano sa isang interview na marami naman siyang nakausap na kandidato noong May 2004 elections kabilang na ang ilang miyembro ng oposisyon. Dahil dito ay kinukumbinsi siya ni Comelec Chairman Benjamin Abalos na lumantad na upang makapagpaliwanag sa publiko at matigil na ang kontrobersiya dahil ang Comelec ang nasasabit sa isyu. Sa interview ni Garcillano, tinukoy nito sina vice presidential candidate Loren Legarda, Minority Leader Francis Escudero, Sen. Mar Roxas, Sen. Jamby Madrigal at iba pang taga-oposisyon. Kasabay nito ay inihayag ni Pangulong Arroyo ang pagkakatalaga kay Romeo Brawner, ex-Presiding Justice ng Court of Appeals bilang kapalit ni Garcillano sa Comelec. (Ulat nina Lilia Tolentino/Ellen Fernando)</body>
<link>http://www.philstar.com/Article.aspx?articleId=285419&amp;publicationSubCategoryId=92</link>
</article>
<article>
<title>Pimentel pro-Noli na</title>
<author>Rudy Andal</author>
<date>
<month>July</month>
<day>07</day>
<year>2005</year>
</date>
<body>Biglang nag-iba ang ihip ng hangin kay Senate Minority Leader Aquilino Pimentel Jr. matapos na ihayag nitong paboran si Vice-Pres. Noli de Castro na pumalit kay Pangulong Arroyo sakaling magbitiw na ito sa tungkulin. Ayon kay Sen. Pimentel, mas nanaisin niyang si VP de Castro ang maging Pangulo sa halip na si Pangulong Arroyo ang manatiling pinuno ng bansa. &amp;quot;Between unknown crook and an ex-factor, Id rather go for the ex-factor,&amp;quot; pahayag ni Pimentel sa mga kasapi ng Rotary Club of Pasay City sa Hyatt Regency. Ang pagkambiyo ni Pimentel ay sa gitna na rin ng paglabas ng survey ng Pulse Asia kung saan nangunguna si de Castro na nakakuha ng 30%, kasunod si dating Pang. Joseph Estrada, 19% at Sen. Panfilo Lacson, 16% sa tanong na kung sino ang kanilang pagkakatiwalaan. Nauna ng nanawagan si Pimentel kay de Castro na magbitiw na lang sa puwesto sa paniwalang naging bahagi na rin siya ng dayaan noong nakaraang halalan. Sa nabanggit na survey, nanguna sa talaan si Pang. Arroyo, kasunod si dating Pang. Fidel Ramos at Bro. Eddie Villanueva sa tanong ng kawalan ng kumpiyansa. Ani Pimentel, may mga dokumento din siyang hawak na iisa ang nagsulat sa balota pabor kay Pangulong Arroyo sa mga lalawigan ng Cebu, Ilocos Sur, Bohol, Iloilo at mga bayan ng Sto. Tomas at Angeles sa lalawigan ng Pampanga. (Ulat ni Rudy Andal)</body>
<link>http://www.philstar.com/Article.aspx?articleId=285421&amp;publicationSubCategoryId=92</link>
</article>
<article>
<title>Gloria layas-Pinas?</title>
<author>Rudy Andal at Ellen Fernando </author>
<date>
<month>July</month>
<day>08</day>
<year>2005</year>
</date>
<body>Mag-aalsa balutan at titira sa ibang bansa si Pangulong Arroyo at buong pamilya at ang papalit sa kanya ay si Bise Presidente Noli de Castro. Ito umano ang lihim na napagkasunduan ni de Castro at First Gentleman Mike Arroyo sa Hong Kong noong Miyerkules, anang isang impormanteng humiling ng anonymity. Magugunita na lumipad patungong HK si de Castro upang ipagdiwang ang kanyang ika-56 kaarawan doon noong Hulyo 6. Subalit ang tunay na dahilan umano ay ang lihim na pag-uusap ng dalawa upang tiyakin na si de Castro ang hahalili kay GMA sa kabila ng naka-pending pang protesta ni dating senadora Loren Legarda sa Presidential Electoral Tribunal (PET). Nagkasundo umano sina de Castro at Mike Arroyo na kusang magre-resign ang Pangulo at titira sa ibang bansa kapalit ng immunity na hindi siya ipaghaharap ng anumang kaso at hindi siya pipiliting bumalik sa Pilipinas sa pamamagitan ng extradition. Bilang kapalit naman, gagamitin umano ng mga Arroyo ang kanilang impluwensiya sa Supreme Court, na siya ring bumubuo sa PET, na ibasura ang protesta ni Legarda at mabilisang ideklara na si de Castro nga ang nanalo bilang bise presidente noong Mayo 2004. Una rito ay sinabi ng Malaca&amp;ntilde;ang na pagkagaling ng HK ay tutuloy ng Amerika ang Unang Ginoo upang simulan ang kanyang voluntary exile sa layuning mabawasan ang pressure sa kanyang asawa na magbitiw pagkatapos mabunyag ang umanoy pandaraya sa nakaraang halalan. Bagamat sinasabi ng Saligang Batas na ang pangalawang pangulo ang dapat humalili kapag nabakante ang panguluhan, dapat munang tiyakin ng PET na si de Castro nga ang nagwagi sa halalan. Bunsod nito kaya nanawagan sa PET si Sen. Juan Ponce Enrile na madaliin ang protesta ni Legarda upang makita ang tunay na resulta ng halalan. Nakapagdeposito na si Legarda ng P4 milyon upang masimulan ng PET ang recount ng mga balota sa mga lalawigan ng Lanao del Sur, Lanao del Norte, Surigao at Cebu pero hanggang ngayon ay hindi pa kumikilos ang PET. Ayon sa mga lider ng oposisyon, ang patuloy na pagka-antala ng recount at pagresolba sa protesta ni Legarda ay lalo lamang maglalapit sa Pilipinas sa isa pang political crisis. (Ulat nina Rudy Andal at Ellen Fernando )</body>
<link>http://www.philstar.com/Article.aspx?articleId=285576&amp;publicationSubCategoryId=92</link>
</article>
<article>
<title>Garci kakaladkarin sa Kongreso</title>
<author>Malou Rongalerios</author>
<date>
<month>July</month>
<day>08</day>
<year>2005</year>
</date>
<body>Desidido ang ilang kongresista na kaladkarin si dating Comelec Commissioner Virigilio Garcillano kung makikita nila ito upang dumalo sa imbestigasyon ng limang komite kaugnay sa isyu ng wiretapping at pandaraya noong nakaraang eleksiyon. Galit na sinabi kahapon ni Akbayan Rep. Loretta Ann Rosales na dapat nang kaladkarin sa pagdinig si Garcillano dahil kung sinu-sinong opisyal na ang sinasabi nitong nakipag-usap sa kanya noong bilangan ng boto. Sa affidavit ni Garcillano, pinangalanan niya sina Rosales, House Minority Leader Francis Escudero, vice presidentiable Loren Legarda at Sens. Mar Roxas, Jamby Madrigal at Robert Barbers na nakipag-usap sa kanya noong panahon ng eleksiyon. Pero nilinaw ni Garcillano sa affidavit na hindi naman humingi sa kanya ng pabor ang mga nabanggit kundi nag-aalala lamang ang mga ito na baka magkaroon ng dayaan. Naniniwala si Rosales na hawak na ng administrasyon si Garcillano at itinatago ito upang maiwasan ang imbestigasyon ng komite. (Ulat ni Malou Rongalerios)</body>
<link>http://www.philstar.com/Article.aspx?articleId=285584&amp;publicationSubCategoryId=92</link>
</article>
<article>
<title>Governors magtatayo ng sariling Republic</title>
<author>Lilia Tolentino</author>
<date>
<month>July</month>
<day>08</day>
<year>2005</year>
</date>
<body>Nagbanta kahapon ang mga governor ng Visayas at Mindanao na magtatayo sila ng sariling gobyerno kung magtatagumpay ang ginagawang destabilisasyon ng mga mamamayan ng Metro Manila para mapatalsik sa puwesto si Pangulong Arroyo. Sa press briefing ng League of Governors, nagharap ng kanilang manipesto ng suporta sa Pangulo ang mga gobernador. Ayon sa mga governor ng Visayas, si Pangulong Arroyo ay nanalo sa halalan noong Mayo 2004 nang walang daya at hindi nila ipahihintulot na mawalang bisa ang panalong ito na kaloob sa kanya ng Kabisayaan. Ang pagtatayo ng pansamantalang Republika ay nilagdaan ng 15 gobernador ng Regions 6, 7 at 8 at pinag-iisipan na rin sa Mindanao. Sinabi ni League of Governors spokesman Ben Evardone na walang sinumang namilit sa kanilang maghayag ng suporta sa Pangulo at kusang-loob silang nagpunta sa Palasyo para ihayag ang kanilang sentimyento. (Ulat ni Lilia Tolentino)</body>
<link>http://www.philstar.com/Article.aspx?articleId=285594&amp;publicationSubCategoryId=92</link>
</article>
<article>
<title>Doble i-court martial</title>
<author>Malou Rongalerios</author>
<date>
<month>July</month>
<day>08</day>
<year>2005</year>
</date>
<body>Hiniling kahapon ni Muntinlupa Rep. Rozzano Biazon sa Armed Forces of the Philippines (AFP) na isailalim sa court martial si T/Sgt. Vidal Doble matapos nitong aminin na nagkaroon siya ng partisipasyon sa planong destabilisasyon sa gobyerno. Ayon kay Rep. Biazon, may katapat na parusa ang ginawa ni Doble na pakikipagsabwatan sa mga sinasabing responsable sa pagpapakalat ng &amp;quot;Hello Garci&amp;quot; tapes at hindi ito dapat palampasin ng AFP. Matatandaan na inamin ni Doble sa limang komite sa Kongreso na nakausap niya si dating NBI deputy director Samuel Ong kung saan hiniling umano ni Ong na aminin na siya ang nag-wiretap sa Presidente at kay ex-Comelec Commissioner Virgilio Garcillano noong 2004 elections. Pumayag umano siya sa kahilingan ni Ong na nagbigay sa kanya ng P2 milyon na umanoy nagmula kay Laarni Enriquez. Sinabi ni Biazon na hindi katanggap-tanggap ang alibi ni Doble na tinakot lamang siya na may mangyayaring masama sa kanyang pamilya kaya pumayag siyang aminin na responsable siya sa wiretapping. Ang dapat anyang ginawa ni Doble ay ipinagtapat agad ang nasabing insidente sa mga nakatataas sa kanya. Ipinaliwanag ni Biazon na hindi isang ordinaryong mamamayan si Doble dahil may sinumpaan itong tungkulin na ipagtanggol ang Konstitusyon at Republika. Dapat din anyang parusahan si Doble sa pagtanggap nito ng P2 milyon mula kay Ong. (Ulat ni Malou Rongalerios)</body>
<link>http://www.philstar.com/Article.aspx?articleId=285599&amp;publicationSubCategoryId=92</link>
</article>
<article>
<title>Teachers magra-rali rin</title>
<author>Danilo Garcia</author>
<date>
<month>July</month>
<day>08</day>
<year>2005</year>
</date>
<body>Nakatakdang magsagawa rin ng sarili nilang kilos-protesta ang mga pampublikong guro sa Maynila hindi upang pababain sa puwesto si Pangulong Arroyo kundi upang igiit ang pondo para sa edukasyon. Sinabi ng pamunuan ng Manila Public School Teachers Association (MPSTA) na magsasagawa sila ngayon ng protesta sa Welcome Rotonda kasabay ng &amp;quot;mass leave&amp;quot; ng daan-daan nilang miyembro. Matagal na umanong napapabayaan ng administrasyon ang kapakanan ng edukasyon sanhi ng pagbulusok ng kalidad nito kada taon. Matinding sakripisyo anya ang ginagawa ng mga guro para lamang maisulong ang edukasyon. Bukod sa mababang sahod, kasama na rito ang pagtuturo ng lagpas sa kanilang oras, pagkakaroon ng higit sa 70 mag-aaral kada klase, dagdag na guro, kakulangan sa silid-aralan, mga computers, aklat, mapataas ang teknolohiya sa mga paaralan at kawalan ng mga benepisyo. Ipapanawagan rin ng MPSTA sa kanilang mga mag-aaral na makiisa sa kanilang protesta at huwag pumasok sa kanilang mga klase para maipadama sa administrasyon ang kanilang hinaing. (Ulat ni Danilo Garcia)</body>
<link>http://www.philstar.com/Article.aspx?articleId=285605&amp;publicationSubCategoryId=92</link>
</article>
<article>
<title>Juday kinasuhan ang BIR</title>
<author>Grace dela Cruz</author>
<date>
<month>July</month>
<day>08</day>
<year>2005</year>
</date>
<body>Personal na nagharap ng kasong kriminal ang aktres na si Judy Ann Santos sa Department of Justice (DoJ) laban kay Bureau of Internal Revenue (BIR) Commissioner Guillermo Parayno at sa limang examiners nito dahil sa pagkakamali sa komputasyon ng kanyang buwis. Sa 16-pahinang counter-affidavit with counter charge na isinumite ni Santos, kasama ang kanyang abogado na si Atty. Bonifacio Alentajan sa tanggapan ni State Prosecutor Olivia Lorrevillas, kinasuhan nito si Parayno at mga examiners ng BIR na sina Roderick Abad; Stimson Cureg; Vilma Caronan; Rhodora delos Reyes at Teodora Purino ng paglabag sa Anti-Graft and Corrupt Practices Act dahil sa pagkakamali umano ng mga ito sa pagkukuwenta ng ibinabayad nitong buwis noong taong 2002 na naging dahilan upang siya ay masampahan ng kasong tax evasion. Iginiit ni Santos na napakalaki ng ginawang pagkakamali ng BIR dahil sumobra pa ng P1,095,403.11 ang ibinabayad niyang buwis sa gobyerno kung saan hindi na ito ibinalik ng BIR sa nasabing aktres. Ipinaliwanag pa rin ng aktres na hindi man lamang siya napadalhan ng notice of assessment ng BIR upang siya ay abisuhan na mayroon siyang tax liability. Magugunita na sa isinumiteng reklamo ng BIR laban kay Santos, tanging P8M lamang ang idineklara nitong kinita noong 2002 kumpara sa kabuuang P14M na taxable income nito. Kung kayat lumalabas na P1.7M ang kabuuan ng tax liability nito mula sa P6M na hindi idineklara ng aktres. (Ulat ni Grace dela Cruz)</body>
<link>http://www.philstar.com/Article.aspx?articleId=285610&amp;publicationSubCategoryId=92</link>
</article>
<article>
<title>Gualberto dumepensa sa jueteng</title>
<author></author>
<date>
<month>July</month>
<day>08</day>
<year>2005</year>
</date>
<body>Binasag na ni Bureau of Customs (BoC) Enforcement and Security Services Director General Nestorio Gualberto ang katahimikan nito kaugnay sa pagkakasangkot sa isyu ng jueteng. Ayon kay Gualberto, nabigyan siya ng sertipikasyon ng ibat ibang ahensiya dahil sa pagiging umanoy &amp;quot;jueteng free&amp;quot; sa lalawigan ng Palawan kung saan siya umano ang jueteng financier dito. Ipinagmalaki ni Gualberto na binigyan siya ng award ng &amp;quot;Parangal sa Marangal&amp;quot; ni Archbishop Oscar Cruz ng Catholic Bishops Conference of the Philippines (CBCP) kung saan idinedeklara na jueteng free ang nasabing lalawigan mula pa noong 1992 hanggang sa ngayon. Si Cruz ang nangunguna sa krusada laban sa jueteng kung saan sinabi nito na walang operasyon ng illegal na sugal sa Palawan maging sa lalawigan ng Nueva Ecija. Ani Gualberto, walang katotohanan ang nasabing paratang sa kanya kaya nagsampa ito ng P5M libelo laban sa isang mamamahayag. Aniya, nais lamang ng taong nasa likod ng nasabing paninira na pababain ang kanyang moralidad.</body>
<link>http://www.philstar.com/Article.aspx?articleId=285611&amp;publicationSubCategoryId=92</link>
</article>
<article>
<title>Cory kay GMA: Resign!</title>
<author>Lilia Tolentino,Lordeth Bonilla at Ellen Fernando</author>
<date>
<month>July</month>
<day>09</day>
<year>2005</year>
</date>
<body>Matapos ang ilang beses na paglutang para suportahan ang liderato ng kasalukuyang gobyerno, bumigay na rin kahapon si dating Pangulong Cory Aquino at hiningi ang boluntaryong pagbibitiw sa puwesto ni Pangulong Arroyo at gumawa ng isang pagsasakripisyo alang-alang sa kapakanan ng bansa. Sa ginawang press briefing, hiniling ni Mrs. Aquino ang agaran at voluntary resignation ng Pangulo at isulong ang &amp;quot;smooth transition&amp;quot; o para sa mapayapang pagpapalit ng liderato sa katauhan ni Vice Pres. Noli de Castro. Sa binasang press statement, hiniling ni Mrs. Aquino ang &amp;quot;supreme sacrifice ng Pangulo upang kusang-loob itong magbitiw at maisalba aniya ang kasalukuyang krisis ng bansa. Sinabi ni Mrs. Aquino na dalawang option ang nalalabi sa Pangulo para mapayapang maiwasan ang anumang gulo at epekto sa bansa ng mga protesta ng ibat ibang sektor na humihingi ng kanyang pagre-resign. Ang una ay ang boluntaryong pagbibitiw at ang pangalawa ay ang pagpapailalim sa proseso ng impeachment. Pero sinabi ni Mrs. Aquino na mas mabilis at madaling mapapanumbalik ang normal na kalagayan ng bansa kung boluntaryong aalis sa puwesto si Presidente Arroyo. Tinanggihan naman ni Pangulong Arroyo ang panawagn ni Mrs. Aquino na magbitiw siya at gumawa ng pagsasakripisyo. Sa isang national broadcast, sinabi ng Pangulo na hindi siya bibigay sa mga panawagan para sa kanyang pagbibitiw dahil ito ay lihis sa Saligang Batas. Sa halip, sinabi niya sa kanyang mga kritiko na dalhin ang kanilang mga reklamo sa Kongreso na siya ngayong nagsisiyasat sa diumanoy pagkakasangkot niya sa dayaan sa halalan. Aniya, isusulong niya ang mga repormang kailangan ng bansa para maisakatuparan ang mga adhikaing makapagpapaunlad ng ekonomiya. Inihayag naman ng Pangulo ang 7 kapalit ng 10 sa nagbitiw na miyembro ng Gabinete. Silay sina Mario Relampagos sa Budget and Management; Ramon Bacani sa DepEd; Roberto Tan sa Finance; Naser Pangandaman sa DAR; Lualhati Pablo sa DSWD; Tom Aquino sa DTI at Benedicto Ernesto Bitonio sa NLRC. Ang pitong nabanggit ay pawang officer-in-charge. (Ulat nina Lilia Tolentino,Lordeth Bonilla at Ellen Fernando)</body>
<link>http://www.philstar.com/Article.aspx?articleId=285744&amp;publicationSubCategoryId=92</link>
</article>
<article>
<title>10 nag-resign na Cabinet members pinagbibitiw si GMA</title>
<author>Ellen Fernando/Lordeth Bonilla</author>
<date>
<month>July</month>
<day>09</day>
<year>2005</year>
</date>
<body>Matapos na mag-anunsyo si Pangulong Arroyo ng force resignation sa lahat ng kanyang miyembro ng Gabinete, 10 economic managers at Cabinet members nito ang naghain ng kanilang irrevocable resignation at nanawagan na magbitiw na rin ang Pangulo sa kanyang puwesto. Sa isinagawang pulong balitaan sa Hyatt Regency Manila kahapon ng umaga, naghain ng collective irrevocable resignation sina Finance Sec. Cesar Purisima, Budget Sec. Emilia Boncodin, DSWD Sec. Corazon &amp;quot;Dinky&amp;quot; Soliman, DepEd Sec. Florencio Abad, DAR Sec. Rene Villa, National Anti-Poverty Commission Sec. Imelda Nicolas, BIR Commissioner Guillermo Parayno, DTI Sec. Juan Santos, Customs Chief Alberto Lina at Office of the Presidential Adviser on the Peace Process Sec. Teresita Deles. Nilinaw ni Purisima na bago ang announcement ng Pangulo na maghain ng courtesy resignation ang lahat ng Cabinet member ay nakahanda na ang kanilang resignation nitong Hulyo 5. Sinabi nila na ang pinakamagandang solusyon na magagawa ng Pangulo sa kasalukuyang krisis ng bansa ay ang magsakripisyo para sa Diyos at sa bansa. Nais din ng mga nagbitiw na kalihim na isulong ang &amp;quot;smooth transition&amp;quot; kung saan si Vice Pres. Noli de Castro ang papalit sa kanya. Agad namang tinanggap ng Pangulo ang irrevocable resignation ng 10 opisyal. (Ulat nina Ellen Fernando/Lordeth Bonilla)</body>
<link>http://www.philstar.com/Article.aspx?articleId=285747&amp;publicationSubCategoryId=92</link>
</article>
<article>
<title>AFP di makikialam</title>
<author>Joy Cantos</author>
<date>
<month>July</month>
<day>09</day>
<year>2005</year>
</date>
<body>Hindi manghihimasok ang Armed Forces of the Philippines (AFP) para maresolba ang kasalukuyang tumitinding krisis sa pulitika sa bansa. Ito ang mensahe kahapon ni AFP Chief of Staff Gen. Abu sa mga Major Services Commanders, Unified Commanders at iba pang mga opisyal ng militar sa gitna na rin ng lumalakas na panawagang lisanin ni Pangulong Arroyo ang kanyang puwesto. Sinabi ni Abu na bilang mga propesyonal na sundalo ay ipagpapatuloy nila ang pagbibigay seguridad at proteksyon sa demokratikong proseso sa bansa. Binigyang diin ng Chief of Staff na manatiling tapat ang militar upang ipagtanggol at sundin ang itinatadhana ng Konstitusyon. &amp;quot;The outcome of these political developments would be the result of the Filipino peoples collective will, not the soldiers intervention or some officers expression of grievances,&amp;quot; ani Abu sa kanyang mensahe sa mga top brass ng AFP na inihayag ni Deputy Chief of Staff Lt. Gen. Edilberto Adan sa ginanap na press briefing sa Camp Aguinaldo. &amp;quot;Our duty is simple: to protect our people by preventing those who would coerce them or threaten their freedoms,&amp;quot; ayon pa kay Abu na nagsabi pang irerespeto ng militar ang freedom of expression ng sambayanang Pilipino. Ayon kay Abu ang alegasyong nandaya sa eleksyon si Pangulong Arroyo noong 2004 ay kasalukuyan pang sumasailalim sa Konstitusyonal na proseso ng batas. &amp;quot;The soldier has the duty to protect this political exercise. He is not expected to intervene in it&amp;quot;, anang Chief of Staff na nagsabi pang sisirain ng AFP ang nasabing tiwala ng taumbayan kung makikialam sila sa pulitika tulad ng nangyari noong Peoples Power Revolution noong 1986 at 2001 na nagpatalsik sa diktaturya ni yumaong dating Pangulong Ferdinand Marcos at dating Pangulong Joseph Estrada. Kinumpirma rin ng Chief of Staff na may ilang mga retiradong opisyal ng militar ang pilit na ginagapang ang suporta ng mga nasa aktibo sa serbisyo para makialam ang mga ito sa krisis sa pulitika na aniyay taliwas sa sinumpaang tungkulin ng mga sundalo. &amp;quot;I am asking each commander, at all levels, to clarify our role in the political life of our nation. Commanders, should act swiftly against any behavior that challenges or breaks away from the chain of command. Military discipline and military justice will prevail and will not be compromised,&amp;quot; giit pa ng Chief of Staff. (Ulat ni Joy Cantos)</body>
<link>http://www.philstar.com/Article.aspx?articleId=285752&amp;publicationSubCategoryId=92</link>
</article>
<article>
<title>Pulse Asia survey: Lacson patok sa MM</title>
<author>Edwin Balasa</author>
<date>
<month>July</month>
<day>09</day>
<year>2005</year>
</date>
<body>Si Senator Panfilo Lacson ang itinuturing ng marami sa Metro Manila na best person to lead the country anang pinakahuling survey ng Pulse Asia. Napawi na rin ang takot ng mamamayan na walang papalit kay Pangulong Arroyo sa pagka-pangulo sakaling tuluyan nang maalis ito sa puwesto ayon sa Pulse Asia Survey. Sina Lacson, dating pangulong Joseph Estrada at Bise Presidente Noli de Castro ang nakikita ng mga respondents sa latest survey na puwedeng mamuno sa bansa bilang kapalit ni Arroyo. Si Sen. Lacson ang lumalabas na paborito ng mga respondents sa National Capital Region kumpara kina de Castro at Estrada. Dalawamput siyam na porsiyento ng survey respondents sa NCR ang naniniwalang si Lacson ang pinakamabuting alternatibo kay Arroyo. Ang NCR ang may pinakamalaking porsiyento ng mga registered voters sa buong bansa. Kung by class naman ang pagbabasehan, si Lacson din ang nangunguna kina de Castro at Estrada sa Class ABC kung saan naman nakakuha siya ng 38% na trust rating. Ayon sa survey, ang pagpili ng mamamayan kina Lacson, Estrada at de Castro ay indikasyon na hindi na naniniwala ang taumbayan sa pananakot ng administrasyon na walang puwedeng pumalit kay Arroyo kaya dapat itong manatili sa posisyon. Limamput anim na porsiyento ng respondents ang naniniwala na mas maiging pumalit sina Lacson, Estrada at de Castro kay Arroyo bilang pangulo. Ayon rin sa survey, nanguna si Arroyo sa mga ayaw ng taumbayan na maging lider, kasunod niya si dating pangulong Fidel Ramos at natalong presidential candidate na si Eddie Villanueva. (Ulat ni Edwin Balasa)</body>
<link>http://www.philstar.com/Article.aspx?articleId=285759&amp;publicationSubCategoryId=92</link>
</article>
<article>
<title>Noli 'di rin daw tatagal na Pangulo</title>
<author></author>
<date>
<month>July</month>
<day>09</day>
<year>2005</year>
</date>
<body>Hindi pa man bumababa sa puwesto si Pangulong Arroyo, inihayag na kahapon ng ilang mambabatas na ilang buwan din lamang ang itatagal ni Vice Pres. Noli de Castro bilang pangulo ng bansa sakaling pumayag itong maluklok sa Malaca&amp;ntilde;ang. Nagbabala si Camarines Sur Rep. Luis Villafuerte kay de Castro na pag-isipang mabuti ang ginagawang pambubuyo ng mga grupong may pansariling interes na agawin nito ang puwesto kay Arroyo sa gitna ng krisis pulitikal na nararanasan ng bansa. &amp;quot;I urge Noli not to be tempted by the entrapment scheme offered to him by various groups with conflicting agenda. For sure, several months lamang siya tatagal,&amp;quot; ani Villafuerte. Sigurado anyang mangyayari rin kay de Castro ang mga ginagawa kay Arroyo ng ibat ibang grupo na nais magpababa sa kanya dahil may mga kanya-kanyang agenda ang mga grupo nina dating Pangulong Joseph Estrada, Sen. Panfilo Lacson, Susan Roces at Loren Legarda.</body>
<link>http://www.philstar.com/Article.aspx?articleId=285765&amp;publicationSubCategoryId=92</link>
</article>
<article>
<title>LP kumalas ng suporta</title>
<author></author>
<date>
<month>July</month>
<day>09</day>
<year>2005</year>
</date>
<body>Isa sa mga nagsusulong ngayon sa resignation ni Arroyo ang Liberal Party upang makaupong presidente si de Castro at gagawin umanong bise presidente si Senate President Franklin Drilon na miyembro ng partido. Sinabi ni Drilon na ang pagkalas ng LP sa administrasyon ay dumaan sa masusing proseso at sakaling hindi bumitiw ang Pangulo, susuportahan nila ang impeachment case laban dito. Ani Drilon, ang pagbibitiw ng Pangulo ang pinakamaganda niyang gagawin upang matapos na ang political crisis ng bansa. Sa miting ng LP, 18 sa kanilang miyembro ang bumoto ng pabor sa panawagan na bumaba sa puwesto si Gloria at 14 ang patuloy na sumusuporta sa Pangulo. Samantala, mananatili naman ang suporta ng Nacionalista Party (NP) sa liderato ni Pangulong Arroyo at hindi raw sila kakalas dito. Ayon kay NP president at Sen. Manuel Villar, independent ang linya ng kanilang partido at maraming pagbabago ang dumarating kaya wala pang posisyon ang NP. Aniya, itutuloy ng partido ang kanilang pagiging independent depende sa sitwasyon. &amp;quot;Gusto namin i-asses ang situation, ang ibang partido kasi ay talagang dikit sa Pangulo kaya dapat silang mamili,&amp;quot; ani Villar.</body>
<link>http://www.philstar.com/Article.aspx?articleId=285769&amp;publicationSubCategoryId=92</link>
</article>
<article>
<title>Makati Business Club nilaglag na rin si Gloria</title>
<author>Malou Rongalerios/Rudy Andal/Edwin Balasa/Lordeth Bonilla/Doris Franche</author>
<date>
<month>July</month>
<day>09</day>
<year>2005</year>
</date>
<body>Unti-unti ng nagko-collapse ang administrasyon ni Pangulong Arroyo at malapit nang maparalisa matapos makiisa na rin ang Makati Business Club, mga miyembro ng Gabinete at ang Management Association of the Philippines sa panawagan na mag-resign na sa kanyang puwesto ang Pangulo. Naniniwala ang grupo na walang nagawang solusyon ang pamahalaan ni Arroyo sa paghihirap ng bansa at wala ng pag-asang maipatupad nito ang reporma. Nananatili naman ang suporta ng ilang administration congressmen sa Pangulo dahil ito ang inihalal ng bayan. Sa kanilang joint statement, naniniwala ang mga kongresista na kaya pa rin ni PGMA na pamunuan ang bansa at mareresolba ang gulo sa kanyang administrasyon. (Ulat nina Malou Rongalerios/Rudy Andal/Edwin Balasa/Lordeth Bonilla/Doris Franche)</body>
<link>http://www.philstar.com/Article.aspx?articleId=285772&amp;publicationSubCategoryId=92</link>
</article>
<article>
<title>Recount!</title>
<author>Ni Rudy Andal</author>
<date>
<month>July</month>
<day>11</day>
<year>2005</year>
</date>
<body>Iminungkahi kahapon ni Sen. Juan Ponce Enrile sa Presidential Electoral Tribunal (PET) na simulan na ang recount sa mga boto nina Vice Pres. Noli de Castro at Loren Legarda upang malaman kung sino ang lehitimong papalit kay Pangulong Arroyo kung itoy magbibitiw o mapapatalsik sa impeachment. &amp;quot;Mahalaga sa interes ng bansa na madesisyunan sa lalong madaling panahon ang protesta ni Legarda laban kay de Castro upang mailapat ang isyu ng succession sa panguluhan,&amp;quot; pahayag ni Enrile. Sinabi ni Enrile na dapat maging maliwanag ang succession kung magkakaroon ng vacancy sa pagka-pangulo dahil sa eskandalong dulot ng Gloriagate tapes at ng diumano ay pagtanggap ng payola ng Unang Pamilya mula sa jueteng. Aniya,kailangang madaliin ng PET ang pag-resolba sa protesta na iniharap ni Legarda upang mabawi ang tiwala ng mga Pilipino sa pamahalaan. Ang pahayag ay kasabay ng lumalawak na panawagan na magbitiw na sa puwesto si Pangulong Arroyo at VP de Castro pagkatapos mabunyag ang dayaang nangyari sa nakaraang halalan sa pamamagitan ng wiretapped conversations nina GMA at Comelec Commissioner Virgilio Garcillano. Sa pagkamatay ni Fernando Poe Jr., sinabi ni Enrile na tanging ang electoral protest ni Legarda ang puwedeng maging daan upang malaman kung sino ang talagang nanalo noong nakaraang halalan. Nagdeposito na si Legarda ng P4 milyon sa PET upang masimulan nito ang muling pagbibilang ng balota mula sa Lanao del Sur, Lanao del Norte, Surigao del Sur at Cebu. Nanawagan din si Legarda sa PET na madaliin ang recount, recomputation ng election returns at pagsasaayos ng certificates of canvass upang maipakita sa taong bayan sa madaling panahon ang totoong resulta ng halalan at sa gayon ay maibalik ang tiwala ng mamamayan sa pamahalaan. Binigyan-diin naman ng mga lider ng oposisyon at mga political experts na kailangang tapusin ng PET ang muling pagbibilang ng balota sa pagka-bise presidente bago magbitiw si Pangulong Arroyo at umakyat sa puwesto si de Castro upang maiwasan ang malaking kaguluhan na ibubunga nito sa pulitika, ekonomiya at maging sa demokrasya sa Pilipinas. Nagpahayag ng pangamba ang mga sektor na ito dahil sa kumakalat na balita na kinakausap na ng ilang maimpluwensiyang law firm sa Makati si de Castro upang tiyakin na ito ang papalit kay Ginang Arroyo. Ipinagmamalaki umano ng nasabing law firm na may kaalyado ito na nailagay na sa maseselang puwesto sa military at national police at matitiyak ang mga ito na mahahadlangan ang anumang pagtatangka na pigilin si de Castro sa pag-upo sa Malaca&amp;ntilde;ang.</body>
<link>http://www.philstar.com/Article.aspx?articleId=285908&amp;publicationSubCategoryId=92</link>
</article>
<article>
<title>Gloria ipinahamak ng mga economic advisers</title>
<author>Ni Ellen Fernando</author>
<date>
<month>July</month>
<day>11</day>
<year>2005</year>
</date>
<body>Sadyang nagsabwatan ang mga nagsipagbitiw na economic advisers ni Presidente Arroyo sa pangunguna ni dating Finance Secretary Cesar Purisima upang gibain ang Pangulo sa pamamagitan ng mga economic measures na naglalayong magalit sa kanya ang taumbayan, pagbubunyag kahapon ni Environment Sec. Mike Defensor. Kasama sa mga mapanirang economic measures ay ang Expanded Value Added Tax (EVAT) na naglalayong pataasin lalo ang halaga ng mga bilihin para magdulot ng ibayong kahirapan sa mga maliliit na mamamayan. Kasama sa mga nagsabwatan sa pagwasak sa Pangulo ay sina dating BIR Commissioner Guillermo Parayno at dating Customs Commissioner Bert Lina. Nagpahayag ng kagalakan ang Malaca&amp;ntilde;ang dahil hindi nagpahikayat sa naturang &amp;quot;triumvirate&amp;quot; si Vice Pres. Noli de Castro na kumpirmadong kinausap ng naturang grupo para himuking sumama sa kanila. Ang orihinal na balak umano ay patalsikin ang Pangulo at ipapalit sa kanya si de Castro. Isa pa sa sinasabing paninira sa Pangulo ay ang paghahain ng tax cases ng BIR laban sa mga kilalang celebrities tulad nina Richard Gomez at Judy Ann Santos para ang mga legions of fans ng mga ito ay magalit sa Pangulo. Nauna rito, sinabi ni Rep. Prospero Pichay na ang mga nagsipagbitiw na miyembro ng Gabinete ay hindi puwedeng ituring na makabayan kundi &amp;quot;economic saboteurs.&amp;quot; Inakusahan pa ni Pichay si Lina na sangkot sa maanomalyang P100 milyong kontrata para sa kapakinabangan ng negosyo nito kasama si Parayno. Handa naman si Pichay na harapin si Lina sa naging pasaring ng huli na panggigipit upang tanggapin ang mga &amp;quot;alipores&amp;quot; ng mambabatas sa Customs. Dahil dito, hinamon ni Pichay si Lina na ipaliwanag sa publiko kung paano niya ito pinuwersa upang maipasok sa trabaho ang mga inirekomenda nito. Hinamon naman ni Lina si Pichay na maglabasan na lang sila ng dokumento upang patunayan kung sino sa kanila ang nagsasabi ng totoo.</body>
<link>http://www.philstar.com/Article.aspx?articleId=285916&amp;publicationSubCategoryId=92</link>
</article>
<article>
<title>Resignation, karahasan vs GMA tinutulan ng CBCP</title>
<author>Ni Danilo Garcia</author>
<date>
<month>July</month>
<day>11</day>
<year>2005</year>
</date>
<body>Hindi nakiisa ang Catholic Bishop Conference of the Philippines (CBCP) sa panawagang magbitiw si Pangulong Gloria Macapagal-Arroyo at tinutulan ang anumang karahasan para sa puwersahang pag-agaw ng kapangyarihan. Ito ang pinal na posisyon ng CBCP sa pamumuno ni CBCP President, Davao Archbishop Fernando Capalla na inilahad sa isinagawang pulong balitaan na dinaluhan ng may 70 Obispo sa Pope Pius Manila kahapon ng hapon matapos ang halos isang linggong debatehan at palitan ng pananaw. Sinabi ni Capalla na wala silang makitang alternatibong solusyon na iniaalok ng ibat ibang sektor sa bansa kung sakaling magbibitiw ang Pangulo. Matibay ang paninindigan ng Simbahang Katoliko na hindi nila sinusuportahan ang isang madugong paraan para magpalit ng pamahalaan at pamamayani ng isang &amp;quot;military junta&amp;quot;. &amp;quot;There is no single political option that can claim to be the demand of the Gospel. We think, she should not ignore the call for her resignation,&amp;quot; ayon kay Capalla. Nais ng mga Obispo na dumaan sa tamang proseso sa pamamagitan ng pagsunod sa Saligang Batas ang anumang usapin ukol sa jueteng, korupsyon at &amp;quot;GMA-Garci tape&amp;quot; na ibinabato sa Pangulo. Ibinasura pa ang hakbanging suportahan ang mga pulitiko na naglalayong mapatalsik sa puwesto ang Pangulo. Sa kabila nito, sinabi ni Capalla na nararapat na pagsisihan ng Pangulo ang kanyang aksyon na naging sanhi ng pagkawala ng tiwala ng publiko sa pamahalaan at sa mga institusyon nito. &amp;quot;The President must discern very deeply to what extent she has contributed to the erosion of public trust,&amp;quot; ayon sa pastoral statement ng CBCP. Sa kabila nito, pabor ang Simbahang Katoliko sa pagtatatag ng isang &amp;quot;truth commission&amp;quot; at ang pagsasagawa ng isang &amp;quot;impeachment process&amp;quot; laban sa Pangulo. Nararapat umano na magkaroon ng &amp;quot;credible Congress&amp;quot; na siyang hahawak ng impeachment upang hindi magduda ang publiko. Pinapurihan naman ng mga Obispo ang sektor ng military at pulisya sa pananatiling &amp;quot;neutral&amp;quot; sa usapin sa pulitika. Naniniwala ang Simbahan na ang anumang marahas na solusyon ay lalo lamang magreresulta ng mga bagong paglabag sa batas. Iginagalang naman ng CBCP ang pagpapahayag ng samut saring opinyon ng ibat ibang sector at publiko ngunit nanawagan na magnilay-nilay at magdasal para sa ikabubuti ng bansa.</body>
<link>http://www.philstar.com/Article.aspx?articleId=285923&amp;publicationSubCategoryId=92</link>
</article>
<article>
<title>Taiwanese solon nangmolestya sa Pinay DH, 4-taong kulong</title>
<author></author>
<date>
<month>July</month>
<day>11</day>
<year>2005</year>
</date>
<body>Dahil sa umanoy tangkang panggagahasa sa isang Pinay domestic helper na kanyang katulong, hinatulan ng apat na taong pagkabilanggo ang isang Taiwanese national na kumandidato sa pagka-bise presidente noong nakalipas na halalan sa nasabing bansa. Sa ulat na nakarating sa Department of Foreign Affairs (DFA), ang suspek na nakilalang si Elmer Fung, 56, ay mambabatas sa Taiwan. Ayon sa ulat, napatunayan umano ng korte sa Taiwan na sadyang tinangka na gahasain ng suspek ang Pinay na itinago sa pangalang &amp;quot;Jane&amp;quot; makaraang lumabas sa semen samples mula sa panty ng katulong ang semilya ni Fung noong isailalim sa DNA test. Base sa rekord, naganap umano ang bigong panghahalay ng suspek sa biktima noong Enero 23, 2004. Ginapang umano ni Fung ang katulong habang ito ay natutulog ngunit nagising lamang dahil sa halik at panghihipo sa maselang bahagi ng kanyang katawan. Nanlaban umano ang biktima ngunit kinubabawan pa rin siya hanggang unti-unting manlambot si Fung. Sa testimonya ng katulong, hindi umano tuluyang naangkin ang kanyang puri dahil agad na nilabasan ang suspek. Hindi pinakinggan ng korte ang depensa ng suspek na posible umanong kinuha lamang ng katulong ang kanyang semilya sa loob ng condom na ginamit sa kanyang asawa bunsod ng hatol na pagkabilanggo ng apat na taon. (Mer Layson)</body>
<link>http://www.philstar.com/Article.aspx?articleId=285928&amp;publicationSubCategoryId=92</link>
</article>
<article>
<title>Roxas pumalag kay Drilon</title>
<author>Rudy Andal at Angie dela Cruz</author>
<date>
<month>July</month>
<day>12</day>
<year>2005</year>
</date>
<body>Mariing pinasinungalingan kahapon si Sen. Mar Roxas ang mga kumalat na balitang kasama siya sa mga nag-alis ng suporta kay Pres. Gloria Arroyo. Sinabi ni Sen. Roxas na bagamat siyay orihinal na kasapi ng Liberal Party, tutol siya sa desisyon ng maliit na paksyon ng LP sa pangunguna ni Senate President Franklin Drilon na nanawagan sa pagbibitiw ng Pangulo. Ayon kay Roxas, ang ano mang ipinaparatang sa Pangulo ay dapat patunayan sa pamamagitan ng due process at hindi ito dapat puwersahing bumitiw sa puwesto. Dahil sa pangyayari, may mga nagsusulong na diumano ng hakbang para palitan ni Sen. Manuel Villar si Drilon bilang Senate President. Nanawagan din kay Drilon ang mga kasapi ng Philippine Council of Evangelical Churches na magbitiw siya sa pagka-Senate President upang di maapektuhan ang mga panukalang batas, lalo na yaong mga mula sa Malaca&amp;ntilde;ang. Ito ay ginawa ng mga church leaders matapos magpahayag ng pagkatig sa constitutional process sa pagresolba ng krisis pulitikal sa bansa. Ayon sa presidente ng samahan na si Bishop Fred Magbanua, mas makabubuting mag-inhibit na lang si Drilon sa tungkulin bilang pangulo ng Senado para sa maayos na pagpasa ng mga legislative measures. Samantala, sinabi ni Roxas na &amp;quot;Patuloy akong sumusuporta sa administrasyon&amp;quot; katulad ng paninindigan ni Manila Mayor Lito Atienza na tumuligsa sa desisyon ng grupo ni Drilon. Naniniwala si Roxas na dapat sundin ang prosesong Konstitusyonal. &amp;quot;Im dissociating myself from this move to force the President to resign,&amp;quot; ani Roxas. May mga sektor na nananawagan sa pagbaba sa tungkulin ng Pangulo dahil sa alegasyon ng &amp;quot;pandaraya sa eleksyon&amp;quot; na uminit sa paglabas ng kontrobersyal na &amp;quot;Hello Garci&amp;quot; tape. Sa kabila nito naniniwala ang Catholic Bishops Conference of the Philipines (CBCP) na walang sistematikong pambansang pandaraya sa ginanap na eleksyong nasyonal bagamat nagkaroon nito sa lokal na lebel. Ito ang nakasaad sa isang statement na ipinalabas ng CBCP noon pang Pebrero ng taong ito bilang reaksyon sa mga akusasyong talamak ang pandaraya sa nangyaring eleksyon. Sinabi ng CBCP na batay sa mga report na natanggap ng samahan, pangkalahatang naging malinis ang halalan maliban sa ilang mga kaso ng pandaraya sa eleksyon sa local level. Ang CBCP ay mayroong makinarya sa ibat ibang rehiyon ng bansa upang i-monitor ang mga halalan. (Ulat nina Rudy Andal at Angie dela Cruz)</body>
<link>http://www.philstar.com/Article.aspx?articleId=286070&amp;publicationSubCategoryId=92</link>
</article>
<article>
<title>Cory pinagbibitiw pa rin si PGMA</title>
<author>Danilo Garcia/Grace dela Cruz/Lilia Tolentino/Rudy Andal</author>
<date>
<month>July</month>
<day>12</day>
<year>2005</year>
</date>
<body>Sa kabila ng hindi pakikiisa ng Simbahang Katoliko sa panawagang magbitiw si Pangulong Arroyo, nanindigan pa rin kahapon si dating Pangulong Corazon Aquino sa kanyang pahayag na bumaba na ang Pangulo sa puwesto. Sa kanyang talumpati sa harap ng mga opisyales at estudyante ng De La Salle University (DLSU), sinabi ni Aquino na pangunahing opsiyon ngayon ay ang kusang-loob na pagbibitiw ni Arroyo na siyang pinakamabilis na paraan para maresolba na ang krisis pulitikal na nararanasan ngayon ng bansa. Ikalawa lamang aniya ang proseso ng impeachment sa Kongreso at dahil sa matagal na proseso nito, mas lalo lamang umanong magreresulta ng pagkakahati-hati ng mga Pilipino bukod pa sa mas malalaking kontrobersya sa mga impormasyong mabubulgar kapag naisalang na ito. Inamin ni Aquino na hindi lahat ay panig sa kanyang paniniwala at iginagalang niya ang naging desisyon ng mga Obispo ng Simbahan. Pero iginiit na sa kanyang pananaw, tanging ang pagbibitiw ng Pangulo ang pinakamadali pa ring paraan upang makamit agad ng bansa ang kapayapaan. Kamakalawa ay inianunsyo ng Catholic Bishops Conference of the Philippines (CBCP) ang kanilang pinal na posisyon na hindi susuporta sa anumang panawagang pababain sa puwesto ang Pangulo at sa anumang uri ng &amp;quot;power grab&amp;quot; sa pamamagitan ng karahasan o &amp;quot;military junta&amp;quot;. Nais nila na isulong na lamang ang impeachment bilang pagsunod sa Konstitusyon. Sinuportahan naman ni Sen Miriam Defensor Santiago ang naging &amp;quot;stand&amp;quot; ng CBCP. Aniya, kapuri-puri ang naging deisyon ng CBCP kaugnay na rin sa problemang kinakaharap ng Pangulo. Pinayuhan ni Santiago ang mga mambabatas sa dalawang kapulungan ng Kongreso na mag-umpisa ng magrebisa ng Rules of Court sakaling pasimulan na ang impeachment proceedings laban sa Pangulo. (Ulat nina Danilo Garcia/Grace dela Cruz/Lilia Tolentino/Rudy Andal)</body>
<link>http://www.philstar.com/Article.aspx?articleId=286076&amp;publicationSubCategoryId=92</link>
</article>
<article>
<title>Paninindigan ng CBCP pinuri</title>
<author>Mer Layson</author>
<date>
<month>July</month>
<day>12</day>
<year>2005</year>
</date>
<body>Pinuri ng may 36 na ibat-ibang organisasyon mula sa hanay ng overseas Filipino workers (OFWs), muslim leaders, transports sector at senior citizens ang naging stand o paninindigan ng Catholic Bishops Conference of the Philippines (CBCP) na 'di makiisa sa panawagan na patalsikin si Pangulong Arroyo. Sa presscon kahapon, sinabi nina Engr. Nelson Ramirez, pangulo ng United Filipino Seafarers (UFS), Noel Josue ng Kaibigan OFW, Bong Guro ng KASAPI, Datu Amerol Gulam Ambiong at Datu Mangoda Cusain, national chairman ng Muslim Peace and Order Council, Remigio Reyes ng National Federation of Senior Citizens Assn of the Phils.; Obet Garbida ng Pasang Masda at iba na nanindigan lamang ang CBCP sa rule of law. Ayon sa grupo sa ilalim ng alyansang &amp;quot;kilos Taong Bayan&amp;quot;, malinaw na ayaw rin ng CBCP ang mga panawagan ng oposisyon na &amp;quot;people power&amp;quot; at pagtatayo ng mga junta, caretaker transtion government o revolutionary government bilang pamalit sa kasalukuyang administrasyon. Mariing kinondena ng grupo ang ilang miyembro ng Liberal Party partikular na si Senate Pres. Franklin Drilon dahil sa pagiging &amp;quot;balimbing&amp;quot; nito at tila tinarakan ng patalim sa likod ang Pangulo sa deklarasyong pagbitiwin ang Pangulo. Anila, ang mga ipinanukala ng oposisyon ay lihis sa Saligang Batas at malinaw na paglabag sa demokratikong proseso. (Ulat ni Mer Layson)</body>
<link>http://www.philstar.com/Article.aspx?articleId=286084&amp;publicationSubCategoryId=92</link>
</article>
<article>
<title>Alyansang Gloria, Ramos itinanggi ng Palasyo</title>
<author>Lilia Tolentino/Rudy Andal</author>
<date>
<month>July</month>
<day>12</day>
<year>2005</year>
</date>
<body>Mahigpit na pinabulaanan ng Malaca&amp;ntilde;ang ang mga ulat na si dating Pangulong Fidel Ramos na raw ang may kontrol sa pagpapalakad ng gobyerno matapos na makipag-alyansa kay Pangulong Arroyo kasama ang kapanalig niyang si Executive Secretary Eduardo Ermita. Ayon kay Ermita, malayo sa katotohanan ang bintang na ito porke nakita ng publiko na malakas ang dating ni dating Pangulong Ramos nang magpakita ito ng suporta kay Pangulong Arroyo nang magpunta ito sa Palasyo noong Biyernes. Sinabi ni Ermita na kontrolado ng Pangulo ang pagpapatakbo ng gobyerno sa kabila ng krisis pulitikal. Aniya, hindi dapat na bigyan ng ibang kahulugan ang panukalang high commission ni dating Pangulong Ramos na pagtitibayin ng Kongreso. Ang panukalang komisyon ang siyang maglalatag ng mga patakarang pangreporma at sa paghahanda sa panukalang pagsususog sa Saligang Batas. Sinabi ni Ermita na seryosong binibigyang konsiderasyon naman ng Pangulo ang panukalang pag-usapan na ang planong pagsususog sa karta. Samantala, itinanggi ni Senate Pres. Franklin Drilon na planado ang panawagan ng Liberal Party (LP) at ilang grupo na magbitiw ang Pangulo. Sinabi ni Drilon na kasinungalingan ang akusasyon ng Malaca&amp;ntilde;ang na nag-usap sila ng Makati Business Club at ang 10 miyembro ng Gabinete ni Arroyo para ipanawagang bumaba ang huli sa puwesto. Niliwanag niya na dumating na sa punto na hindi na maatim ng kanyang konsensiya ang nangyayaring krisis pulitikal sa bansa dahil nakasalalay na ang bayan na hindi maaaring magsakripisyo. (Ulat nina Lilia Tolentino/Rudy Andal)</body>
<link>http://www.philstar.com/Article.aspx?articleId=286089&amp;publicationSubCategoryId=92</link>
</article>
<article>
<title>Puwersa ni Erap sa Senado lalakas!  Miriam</title>
<author>Rudy Andal</author>
<date>
<month>July</month>
<day>12</day>
<year>2005</year>
</date>
<body>Aminado si Sen. Miriam Defensor-Santiago na lalong lalakas ang impluwensya ni dating Pangulong Joseph &amp;quot;Erap&amp;quot; Estrada kung ang isyu ay hinggil sa pamunuan ng Senado. Ayon kay Santiago, nakasalalay kay Estrada ang pagdami ng oposisyon sa Senado dahil nasa desisyon nito kung tatanggapin ang apat na senador na bumaligtad at nanawagan ng pagbibitiw ni Pangulong Arroyo. Ang apat na senador na kasapi ng Liberal Party (LP) ay sina Senate Pres. Franklin Drilon, Rodolfo Biazon, Mar Roxas at Senate Majority Leader Francis Pangilinan. Kapag malugod na tinanggap ni Erap ang apat, magiging 13 na ang oposisyon at sila ngayon ang magiging mayorya sa Senado. &amp;quot;This equation can only hold true if former Pres. Estrada accepts the LP group headed by Drilon who was part of the extra-constitutional process that led to the Estrada removal even before the impeachment that has been concluded&amp;quot; ani Santiago. (Ulat ni Rudy Andal)</body>
<link>http://www.philstar.com/Article.aspx?articleId=286093&amp;publicationSubCategoryId=92</link>
</article>
<article>
<title>Banta ng NPA na aatake: Giyera kung giyera!  AFP</title>
<author>Joy Cantos</author>
<date>
<month>July</month>
<day>12</day>
<year>2005</year>
</date>
<body>Hinamon ng giyera ng liderato ng Armed Forces of the Philippines (AFP) ang New Peoples Army (NPA) dahil sa banta ng rebeldeng grupo na pag-atake sa ibat ibang bahagi ng bansa. Ayon kay AFP spokesman Brig. Gen. Jose Angel Honrado, handa nilang labanan anumang oras kahit saan ang NPA. Una rito nagbanta si NPA spokesman Gregorio &amp;quot;Ka Roger&amp;quot; Rosal na pakikilusin ang mahigit 100 nitong guerilla fronts sa buong bansa upang maglunsad ng mga pag-atake sa mga instalasyon ng gobyerno, pananambang sa tropa ng pamahalaan at pag-atake sa mga himpilan. Hahalo rin umano ang kanilang grupo sa mga rally sa Metro Manila upang pabagsakin ang rehimen ni Pangulong Arroyo. Kinondena ni Honrado ang NPA sa kanilang pahayag dahil magulo na umano ang krisis sa pulitika sa bansa ay nagsasamantala pa ang rebeldeng grupo. Kaugnay nito, minaliit naman ni AFP-PIO chief Lt. Col. Buenaventura Pascual ang pagbabanta ng grupo ni Ka Roger sa pagsasabing mahusay lamang manakit at magbanta ang NPA pero kulang ang mga ito sa kapabilidad. Sinabi ni Pascual na tatapatan ng AFP ng puwersa sa puwersa ang anumang binabalak ng mga rebeldeng NPA. (Ulat ni Joy Cantos)</body>
<link>http://www.philstar.com/Article.aspx?articleId=286094&amp;publicationSubCategoryId=92</link>
</article>
<article>
<title>NPA attack ikakasa sa anti-GMA rallies</title>
<author>Joy Cantos, Doris Franche at Lilia Tolentino</author>
<date>
<month>July</month>
<day>13</day>
<year>2005</year>
</date>
<body>May plano umanong humalo sa ilulunsad na &amp;quot;binayarang&amp;quot; anti-GMA rallies ang mga bandidong Abu Sayyaf at mga rebeldeng New Peoples Army dahilan para umatras na ang mga protester sa takot na madamay sila. Base sa intelligence report, may balak ang mga teroristang Sayyaf at NPA na pasukin ang mga idaraos na kilos-protesta na kumakalaban kay Pangulong Arroyo upang magsagawa ng pambobomba na maglalagay sa administrasyong Arroyo sa kahihiyan. Subalit takot nang makilahok sa mga kilos-protesta ang maraming mga &amp;quot;hakot&amp;quot; na rallyists dahil hindi na nga umano sila nababayaran ng tama ng mga organizers ay delikado pa sila sa posibleng kaguluhan na sisiklab. Magugunita na daan-daang protesters sa Makati ang nagsipag-aklas kamakailan matapos hindi tuparin ng organizers ang P200 kabayaran sa bawat taong sasali at ang tinanggap lang diumano ng bawat isa ay P30. Ayon kay PNP Chief Director Gen. Arturo Lomibao, ang pinakagrabeng scenario na maaaring mangyari sa rally ng oposisyon ay kahalintulad ng madugong Plaza Miranda bombings sa panahon ni dating Pangulong Ferdinand Marcos noong 1971. Ayon kay Lomibao, ang pananamantala ng naturang mga teroristang grupo ay posibleng mangyari anumang oras kaya simula alas-12 ng tanghali kahapon ay itinaas ang full alert status sa buong bansa partikular sa Metro Manila na siyang pagdarausan ng mga rally laban sa Pangulo. Umapela rin si Lomibao sa mga grupong magsasagawa ng rally na huwag balewalain ang nasabing banta at bantayan ang kanilang hanay para na rin sa kanilang seguridad. Nanawagan rin ang Malaca&amp;ntilde;ang sa mga ralista na irespeto ang batas at ang demokratikong proseso kung talagang mahal nila ang bansa. (Ulat nina Joy Cantos, Doris Franche at Lilia Tolentino)</body>
<link>http://www.philstar.com/Article.aspx?articleId=286205&amp;publicationSubCategoryId=92</link>
</article>
<article>
<title>Investors umaatras: Dollars papalo sa P57</title>
<author>Danilo Garcia/Lilia Tolentino</author>
<date>
<month>July</month>
<day>13</day>
<year>2005</year>
</date>
<body>Pinangangambahang pumalo sa P57 ang palitan kada isang dolyar dahil sa matumal na pagpasok ng dolyar sa bansa. Bukod sa pag-iwas ngayon ng mga negosyante na mamuhunan, bumaba na rin ang bilang ng mga turistang pumapasok sa bansa dahil sa kaguluhan sa pamahalaan. Inamin kahapon ng Department of Tourism (DOT) na bagsak ngayon ang industriya ng turismo sa bansa dahil sa banta ng destabilisasyon dulot ng kontrobersiyal na Gloriagate scandal. Sinabi rin ni Philippine Tourism Authority (PTA) General Manager Robert Dean Barbers na nararapat na maresolba sa mabilis na panahon ang krisis pampulitika dahil sa lubhang apektado nito ang industriya ng bansa. Dahil sa banta ng destabilisasyon at kudeta laban sa kasalukuyang gobyerno, nagdadalawang-isip na magbakasyon sa bansa ang mga turista dahil sa takot na maipit sa kaguluhan rito. Idagdag pa rito ang ipinalabas na &amp;quot;travel advisory&amp;quot; ng bansang Canada sa mga mamamayan nito na pansamantalang iwasan ang pagpunta sa Pilipinas dahil sa pagiging &amp;quot;unstable&amp;quot; ng gobyerno. Kasabay nito ay inihayag ng Malaca&amp;ntilde;ang ang pagkakahirang kay dating Negros Oriental Congressman at Land Bank president Margarito &amp;quot;Gary&amp;quot; Teves bilang kapalit ng nagbitiw na si Finance Secretary Cesar Purisima. Ang pagtatalaga kay Teves ay inaasahang makakatulong ng malaki sa pagsasaayos ng sitwasyong pampananalapi ng bansa na naapektuhan ng krisis pampulitika. (Ulat nina Danilo Garcia/Lilia Tolentino)</body>
<link>http://www.philstar.com/Article.aspx?articleId=286211&amp;publicationSubCategoryId=92</link>
</article>
<article>
<title>Gordon, Chavez muntik mag-upakan dahil kay Cam</title>
<author>Rudy Andal</author>
<date>
<month>July</month>
<day>13</day>
<year>2005</year>
</date>
<body>Muntik nang magpang-abot matapos magka-initan sina Sen. Richard Gordon at Atty. Frank Chavez makaraang sitahin ng abogado ang pagtatanong ng senador na ayon sa kanya ay pinapalabas na masama ang kanyang kliyente na si Sandra Cam, isang testigo sa jueteng payola issue. Nairita si Chavez sa mga tanong ni Gordon na pinapalabas na maraming kaso si Cam, partikular na ang &amp;quot;forcible entry&amp;quot; na isinampa daw ng dalawang Koreano, pero ayon sa testigo ay wala siyang matandaang kaso. Dito inulan ng mga katanungan ni Gordon si Cam at tahasan nitong inakusahan ang testigo na nagsisinungaling. Ito naman ang nagbunsod kay Chavez para tumayo at sabihan si Gordon na sobra na ang kanyang mga katanungan dahil direkta na nitong tinukoy na sinungaling si Cam. &amp;quot;We should not treat resource person as criminal here,&amp;quot; ani Chavez na ikinairita naman ni Gordon at nagbantang sasampahan ng kasong contempt si Chavez, pero hindi natakot ang huli. Agad na naghain ng mosyon si Gordon na i-contempt si Chavez ng Senado pero hindi ito naresolbahan dahil kulang na sa bilang ang mga senador. (Ulat ni Rudy Andal)</body>
<link>http://www.philstar.com/Article.aspx?articleId=286220&amp;publicationSubCategoryId=92</link>
</article>
<article>
<title>Protesta vs Noli sinimula na ng PET</title>
<author>Grace dela Cruz</author>
<date>
<month>July</month>
<day>13</day>
<year>2005</year>
</date>
<body>Sinimulan na ng Supreme Court (SC) bilang Presidential Electoral Tribunal (PET) ang pagdinig sa election protest laban kay Vice President Noli de Castro. Matapos ang 45-minuto ng deliberasyon, inatasan ng SC ang kampo ni de Castro at dating Sen. Loren Legarda na tukuyin at kilalanin na ang kanilang mga gagamiting testigo kasama ang mga documentary evidences hinggil sa naturang election protest. Inatasan din ni Chief Justice Hilario Davide ang magkabilang kampo na maghain ng kanilang mga preliminary conference brief na maglalaman ng kanilang mga proposal o guidelines kaugnay sa retrieval, identification at collection ng mga balota sa Kongreso at delegasyon ng mga ballot proper sa Cebu, Pampanga at Maguindanao. Samantala, ipinanukala ni Atty. Sixto Brillantes, abogado ni Legarda, na madaliin ang retrieval ng mga balota sa Kongreso at naniniwala ang oposisyon na sa loob ng isa o dalawang araw ay posible itong mangyari. Ngunit tinutulan naman ito ni Atty. Romeo Macalintal kung saan bago umano ito mangyari ay dapat munang matukoy kung magkano ang magiging bayarin sa ilang revisor at kung ilang komite ang itatalaga kung saan ay dinagdag din niya na kinakailangang magbayad ng P700 kada indibidwal na gagamitin sa revision. Subalit ipinaliwanag naman ni Brillantes na wala ng problema sa nasabing isyu dahil nagtakda na ng P100 ang PET sa bawat indibidwal. (Ulat ni Grace dela Cruz)</body>
<link>http://www.philstar.com/Article.aspx?articleId=286221&amp;publicationSubCategoryId=92</link>
</article>
<article>
<title>17 political parties payag sa Cha-cha</title>
<author>Malou Rongalerios/Lilia Tolentino</author>
<date>
<month>July</month>
<day>13</day>
<year>2005</year>
</date>
<body>Nagkaisa kahapon ang ibat ibang partido pulitikal na isulong ang pagbabago sa Konstitusyon bilang solusyon sa problemang kinakaharap ng bansa, mula sa kasalukuyang presidential ay gagawing parliamentary form of government. Sa isinagawang political summit na ipinatawag ni House Speaker Jose de Venecia at dinaluhan ng 17 partido sa bansa, nagkasundo rin ang mga ito na magkaroon ng complete overhaul sa Comelec upang magkaroon ng kredibilidad ang mga susunod na eleksiyon sa bansa. Ang pagbabago lamang anila sa Comelec ang makapagbabalik sa integridad ng ahensiya. Napagkasunduan din na magkaroon ng pondo ang gobyerno para sa mga political parties upang maiwasan ang panghihingi ng mga pulitiko ng campaign fund tuwing eleksiyon. Pinasalamatan naman ni Pangulong Arroyo si de Venecia at 17 partido at pinaboran ang paglutas ng krisis pulitikal sa bansa sa pamamagitan ng impeachment at hindi sa pamamagitan ng pagbibitiw nito sa puwesto. (Ulat nina Malou Rongalerios/Lilia Tolentino)</body>
<link>http://www.philstar.com/Article.aspx?articleId=286232&amp;publicationSubCategoryId=92</link>
</article>
<article>
<title>Wiretapping tigil muna</title>
<author>Malou Rongalerios</author>
<date>
<month>July</month>
<day>13</day>
<year>2005</year>
</date>
<body>Nais ng ilang mambabatas mula sa administrasyon na pansamantalang itigil ang pagdinig ng limang komite sa isyu ng wiretapping na nakatakdang ipagpatuloy ngayon dahil sa inaasahang pang-iisnab na naman nina dating Comelec commissioner Virgilio Garcillano at ex-NBI deputy director Samuel Ong. Aminado ang ilang solons na mauuwi lamang sa pagtatalo-talo ng mga miyembro ng komite ang pagdinig kung hindi pa rin sisipot ang kanilang mahalagang testigo na sina Garcillano at Ong. Dalawang beses ng pinadalhan ng subpoena si Garcillano sa tahanan nito sa Cagayan de Oro City na sinagot ng katiwala at sinabing hindi nila alam kung nasaan ang dating commissioner, habang sinabi ng Gotesco Tower sa Maynila na hindi kinukuha ng dating opisyal ng Comelec ang mga sulat nito. Inihayag naman ni Atty. Homobono Adaza, abogado ni Ong, na hindi niya malaman kung nasaan ang kanyang kliyente. Pero hindi pabor si House Minority Leader Francis Escudero na basta na lamang itigil ang pagdinig. &amp;quot;Technically we cant proceed in the absence of witnesses dahil kami-kami lamang ang magde-debate. But it should be a temporary postponement. Meaning the hearings will resume immediately after the authorities arrested Garcillano and Ong,&amp;quot; ani Escudero. Tiniyak naman ni Cavite Rep. Gilbert Remulla, chairman ng House committe on public information na gagamitin ng Kamara ang lahat ng kapangyarihan para arestuhin sina Garcillano at Ong at ikulong ang mga ito sa Batasan Complex kung kinakailangan. (Ulat ni Malou Rongalerios)</body>
<link>http://www.philstar.com/Article.aspx?articleId=286233&amp;publicationSubCategoryId=92</link>
</article>
<article>
<title>Doble itutumba ng ISAFP kaya bumaligtad</title>
<author>Edwin Balasa/Ellen Fernando/Joy Cantos</author>
<date>
<month>July</month>
<day>13</day>
<year>2005</year>
</date>
<body>Lumantad kahapon ang umanoy isa sa mga &amp;quot;babae&amp;quot; ni T/Sgt. Vidal Doble at isiniwalat na hindi totoong kinidnap at pinigil ng kampo ni ex-NBI deputy director Samuel Ong si Doble, kundi tumakas ang huli sa San Carlos Seminary dahil plano itong itumba ng Intelligence Service of the Armed Forces of the Philippines (ISAFP). Sa panayam kahapon kay Marieta Santos, 24, sa isang restaurant sa Greenhills San Juan, sinabi nito na lumabas siya upang isiwalat sa media na nanganganib ang buhay ni Doble at maging ang pamilya nito dahil na rin sa galit ng mga kasamahan nitong agent matapos ang ginawang &amp;quot;pagbebenta&amp;quot; umano ni Doble sa GMA-Garci tape. &amp;quot;Kaya ako lumabas ay para ipaalam na mayroong usapan na itutumba siya (Doble) ng ISAFP dahil sa pagbebenta niya ng kontrobersyal na Gloriagate CD sa halagang P2 milyon,&amp;quot; pahayag ni Santos. Sinabi din ni Santos na kasama niya na naka-detain sa ISAFP compound si Doble subalit nakakuha siya ng paraan upang makatakas at humingi siya ng tulong kay San Juan Mayor JV Ejercito na siya namang gumawa ng paraan upang isiwalat sa media ang kanyang nalalaman. Tinangka pa umanong pigilan ni Doble si Santos na lumantad dahil ayaw daw siya nitong madamay sa kaguluhan subalit hindi niya ito sinunod. &amp;quot;Pinigilan niya ako magsalita, pero alam kong tama yung ginagawa ko. Hindi ako natatakot, buhay na ang pinag-uusapan dito,&amp;quot; ani Santos. Kinumpirma pa ni Santos na nakuha ni Atty. Ong ang &amp;quot;mother of all tapes&amp;quot; mula kay Doble ng walang pamimilit dahil boluntaryo itong ibinigay. Matatandaang inamin ni Doble habang nasa kainitan ng Gloriagate issue na siya ang nag-wiretapped sa usapan ni GMA at Comelec commissioner Virgilio Garcillano. Noong Sabado pa nakalabas ng ISAFP si Santos at hawak ito ngayon ni Atty. Liwayway Vinzons Chato, isa sa mga abogado ni Ong. (Ulat nina Edwin Balasa/Ellen Fernando/Joy Cantos)</body>
<link>http://www.philstar.com/Article.aspx?articleId=286238&amp;publicationSubCategoryId=92</link>
</article>
<article>
<title>Cory no-show sa Makati rali</title>
<author></author>
<date>
<month>July</month>
<day>14</day>
<year>2005</year>
</date>
<body>Sa kabila ng kanyang dalawang beses na panawagang magbitiw sa kapangyarihan si Pangulong Arroyo ay hindi sumipot kahapon si dating Pangulong Cory Aquino sa tinaguriang &amp;quot;grand rally &amp;quot; ng oposisyon sa Makati City, sa halip ay nanawagan na lamang ito sa sambayanan na magdasal. Sa pahayag ng kanyang spokeswoman na si Deedee Sytangco, wala anyang balak na sumama sa mga kilos protesta sa lansangan ang dating presidente at minabuti na lamang nitong manalangin na lisanin na ni Pangulong Arroyo ang Palasyo. Tinatayang aabot sa mahigit 65,000 ang bilang ng mga ralistang dumagsa sa kilos-protesta na pinangunahan ni Sen. Panfilo Lacson ng United Opposition, mga supporters nina dating Pangulong Estrada at namayapang si Fernando Poe Jr., militanteng grupo, mga estudyante at mga artista na iisa ang isinisigaw na magbitiw na ang Pangulo. Pasado alas-6 ng gabi dumating si Susan Roces at halos 10 minuto lamang ito nagsalita. Nagpasalamat si Susan sa lahat ng mga nakiisa sa pinakamakasaysayang araw na ito ng oposisyon at umaasa siyang mabibigyan ng pansin ang kanilang hinaing. Binigyang-diin ni Roces ang pandaraya umano ni Pangulong Arroyo noong 2004 national elections ay mali at hindi dapat tularan. Sinabi rin ni Roces na nililito umano ng administrasyon ang taumbayan upang manatili sa kapangyarihan tulad na lamang ng nilulutong Charter change. Kailangan anyang suriing mabuti ang planong pagsusog sa Konstitusyon kung ito ba ay makabubuti sa mamamayan o kung mabibiyayaan ang nakararaming Pilipino. Nagsama-sama ang kilalang personalidad kung saan ang dating magkakasalungat at magkaka-away sa pulitika ay nagkaisa para mapatalsik ang Pangulo. Alas-11 pa lang ng gabi kamakalawa ay mangilan-ngilang grupo na ang pumuwesto sa Ayala Avenue at Paseo de Roxas kung saan dito na sila natulog. Alas-10 ng umaga kahapon ng magsimula silang mag-martsa kaya nagpakalat na ng 6,000 kapulisan ang National Capital Regional Police Office (NCRPO) sa bisinidad ng Makati business district. Plano ng grupo na aabot lamang ng hanggang alas-9 ng gabi ngunit nabago ito dahil tumagal sila ng hanggang alas-11 ng gabi. Hindi naman nakaporma ang mga ralista na pawang sakay ng 30 mini-buses na nagmula pa sa mga lalawigan sa Central Luzon na magtutungo sana sa Makati City upang makisali sa oust-Gloria rally makaraang harangin ang mga ito ng mga awtoridad. Base sa report, maraming mga bus at jeepneys galing pa sa Bicol ang hindi nakadalo sa grand rally ng oposisyon matapos maharang ang mga ito sa highway ng mga pulis. Ayon naman sa PNP, ang ginawa umanong pagharang ng mga pulis ay bilang proteksiyon na rin sa mga nagbabalak sumama sa rally upang hindi na ang mga ito madamay sakaling maghasik ng terorismo ang grupong Abu Sayyaf at NPA. Minaliit naman ng Malaca&amp;ntilde;ang ang bilang ng mga sumama sa kilos protesta dahil hindi naman umano umabot sa 1 milyon ang bilang ng mga ralista gaya ng target ng oposisyon. Kahapon ay tahimik ang Palasyo at guwardyado ng mga trak at may barbed wire na nakapaligid.</body>
<link>http://www.philstar.com/Article.aspx?articleId=286329&amp;publicationSubCategoryId=92</link>
</article>
<article>
<title>Magsasalita kontra-GMA kakasuhan</title>
<author>Grace dela Cruz</author>
<date>
<month>July</month>
<day>14</day>
<year>2005</year>
</date>
<body>Kakasuhan ng Department of Justice (DOJ) ang sinumang lider ng oposisyon at indibidwal na magsasalita ng hindi maganda laban kay Pangulong Arroyo kaugnay sa mga isinasagawang kilos-protesta laban sa administrasyon. Ayon kay Justice Sec. Raul Gonzalez, ididemanda ng DOJ ang sinumang lider na kontra-gobyerno na lalampas sa kanilang karapatan sa malayang pamamahayag kaya dapat maghinay-hinay ang mga ito sa kanilang sasabihin. Ipinaliwanag ng kalihim na ang mga seditious statement laban sa Malaca&amp;ntilde;ang ay sapat nang dahilan upang sila ay asuntuhin. Niliwanag pa ni Gonzalez na kahit ayaw ng mga lider ng oposisyon sa Pangulo ay dapat nilang alalahanin na wala silang karapatan na bastusin ang Punong Ehekutibo. (Ulat ni Grace dela Cruz)</body>
<link>http://www.philstar.com/Article.aspx?articleId=286332&amp;publicationSubCategoryId=92</link>
</article>
<article>
<title>Cam tugis ng mga pinagkakautangan</title>
<author></author>
<date>
<month>July</month>
<day>14</day>
<year>2005</year>
</date>
<body>Hinamon ng mga taong nabalasubas umano ni jueteng bagwoman Sandra Cam na magbayad na sa kanyang pagkakautang matapos na lumabas na nagsisinungaling ito sa isinagawang pagdinig ng Senado kaugnay sa usapin ng jueteng. Ayon kina Susan Sandejas Gomez at Charito Palad, dapat nang magbayad si Cam sa kanyang pagkakautang sa kanila bago ito magsalita sa Senado kaugnay sa ginagawang pagdawit sa Unang Pamilya sa operasyon ng illegal na sugal sa bansa. Sinabi pa ni Gomez na kabilang sa ginawang kasinungalingan ni Cam sa harap ng mga senador ay ang pagsasabing bulok ang kanyang pinauupahang apartment sa Estrada st., Malate, Manila at ang pagsasabing hindi niya kilala ng personal si Palad, isa sa mga naniningil ng utang kay Cam. &amp;quot;Kung bulok ang aking apartment bakit kinuha pa niya yung kabilang pinto upang palawakin ang kanyang caregiver school, common sense dictates that as a lesse, you will never rent a unit that is not liveable,&amp;quot; pahayag ni Gomez. Umaabot sa P260,000 ang utang umano ni Cam kay Gomez.</body>
<link>http://www.philstar.com/Article.aspx?articleId=286342&amp;publicationSubCategoryId=92</link>
</article>
<article>
<title>Selda kay Purisima</title>
<author>Malou Rongalerios</author>
<date>
<month>July</month>
<day>14</day>
<year>2005</year>
</date>
<body>Tiyak na sa kalaboso babagsak ang nagbitiw na si Finance Secretary Cesar Purisima kapag hindi niya nakumbinsi ang Korte Suprema sa loob ng tatlo pang araw kung bakit hindi siya dapat kasuhan ng contempt sa pahayag na inimpluwensiyahan ni Pangulong Arroyo ang Hukuman para magpalabas ng temporary restraining order (TRO) sa implementasyon ng Expanded Value Added Tax. Ayon sa ilang administration solons sa pangunguna ni Rep. Prospero Pichay, ang pahayag ni Purisima ay isang &amp;quot;pananabotahe sa tiwala ng taumbayan sa justice system&amp;quot; ng bansa. Kamakalawa ay nagpulong &amp;quot;en-banc&amp;quot; ang Korte at inatasan si Purisima na ipaliwanag sa loob ng limang araw kung bakit hindi siya dapat kasuhan ng contempt sa paglalagay niya sa buong Hukuman at mga kasapi nito sa kahihiyan at pagbibigay sa mamamayan ng kaisipan na hindi na dapat magtiwala sa korte. Matapos siyang magbitiw at manawagan sa Pangulo na magbitiw din sa tungkulin, ipinahiwatig ni Purisima sa mga panayam sa radyo at telebisyon na ang Malaca&amp;ntilde;ang ang nag-udyok sa Korte upang magpalabas ng TRO laban sa VAT sa layuning payapain ang galit ng tao dulot ng isyu sa &amp;quot;dayaan sa eleksiyon&amp;quot; na kinasasangkutan ng Pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=286344&amp;publicationSubCategoryId=92</link>
</article>
<article>
<title>Wiretapping itinigil ng House</title>
<author>MRongalerios</author>
<date>
<month>July</month>
<day>14</day>
<year>2005</year>
</date>
<body>Pansamantalang itinigil na kahapon ang imbestigasyon ng limang komite sa isyu ng wiretapping dahil sa hindi pagsipot ni dating Comelec commissioner Virgilio Garcillano at ex-NBI deputy director Samuel Ong. Nagawang ipasuspinde ni Isabela Rep. Anthony Miranda ang pagdinig dahil sa patuloy na pang-iisnab nina Ong at Garcillano kahit na nagpalabas ng subpoena ang komite. Ipinalabas kahapon ng limang komite ang pangatlong subpoena laban kay Garcillano. Iminungkahi ni Miranda na ipagpatuloy ang hearing sa Agosto 3 kung hindi pa rin magpapakita ang dalawang personalidad na mahalagang testigo sa isyu ng wiretapping. Inatasan naman ni Cebu Rep. Eduardo Gullas ang lahat ng law enforcement agencies na dalhin si Garcillano sa Batasan Complex kung makikita nila ito upang maipagpatuloy ang pagdinig. (Ulat ni MRongalerios)</body>
<link>http://www.philstar.com/Article.aspx?articleId=286355&amp;publicationSubCategoryId=92</link>
</article>
<article>
<title>Kill GMA, FVR!</title>
<author>Angie dela Cruz, Ellen Fernando at Lilia Tolentino</author>
<date>
<month>July</month>
<day>15</day>
<year>2005</year>
</date>
<body>May plano umanong patayin ng kampo ni dating Pangulong Joseph Estrada si Pangulong Gloria Arroyo sakaling mapabagsak ito sa puwesto at magtagumpay ang transition government na isinusulong naman ni dating Presidente Fidel Ramos. Sa isang press conference sa Sulu Hotel sa Quezon City, iniharap kahapon sa media ni Ilocos Sur Gov. Luis &amp;quot;Chavit&amp;quot; Singson ang isang compact disc na naglalaman ng pakikipag-usap umano ni Estrada kay dating AFP chief of staff Gen. Joselyn Nazareno. &amp;quot;Hello sir, good news sir, ok na kay Ping, tuloy na ang plano, pumayag na si Senator Lacson sa transition. Puwede nang isacrifice si &amp;quot;tanda&amp;quot; tutal tapos na si &amp;quot;tanda&amp;quot;, sabi umano ng isang lalaking caller ni Estrada. Tinawag na The X-Tapes, unang narinig sa CD na tumagal ng 5-10 minuto ang pag-uusap nina Estrada at Nazareno hinggil sa nangyaring bilangan sa eleksiyon sa Mindanao, partikular na sa Misamis Oriental, Bukidnon, Agusan del Sur, Agusan del Norte at Lanao del Norte. Sa bandang huli ng CD na binubuo ng track 6, isang lalaki ang kausap umano ni Erap at pinag-uusapan na dito ang pagpatay kina GMA at FVR. &amp;quot;Ah, ganoon,&amp;quot; tinig ni Erap. &amp;quot;Ganoon nga sir, kapag napatalsik na si pandak at may transition goverment na, magkakasakit na si tanda. Puwede na nating ipitin ang dalawa sir,&amp;quot; sabi ng caller. Mula sa track 1-4 ay pinag-usapan ang tungkol sa nagdaang halalan habang sa track 5 at 6 ay ay napunta ang conversation sa destabilisasyon. Ayon kay Chavit, napasakamay niya ang tape kamakalawa lamang matapos na may tumawag sa kanya at nakipagkita upang ibigay ito. Sinabi pa nito na matibay ang sinasabi ng tape na sadyang talo ang oposisyon sa Mindanao ng nagdaang halalan at plinano talaga ang pagpapabagsak kay Pangulong Arroyo kasabwat si Lacson. Ayaw namang kilalanin ni Chavit kung sino ang tinutukoy na tanda sa pakikipag-usap umano ni Erap, pero sa ipinamigay nitong CD, nakalagay doon na posibleng si FVR ang sinasabing tanda. &amp;quot;Gawain naman nila (Erap camp) ang magpapatay. Matapos kang pakinabangan patatahimikin ka nila,&amp;quot; sabi naman ni Chavit. Itinanggi naman ni Lacson na may kinalaman siya sa anumang destabilisasyon sa Arroyo government. Anya, matagal na silang hindi nag-uusap ni Erap at inamin niyang wala ng tiwala sa kanya ang dating pangulo kaya malabo na magkaisa ang mga ito upang maisagawa ang destabilisasyon. &amp;quot;Walang pinagkaiba yung ipinarinig ni Chavit sa unang ipinarinig sa Palasyo na dinoktor na tape,&amp;quot; sabi ng senador. Ayaw namang magbigay ng komento ang Malaca&amp;ntilde;ang at kailangan daw munang marinig ang tape bago nila sabihin kung ito ay dapat paniwalaan o hindi. (Ulat nina Angie dela Cruz, Ellen Fernando at Lilia Tolentino)</body>
<link>http://www.philstar.com/Article.aspx?articleId=286502&amp;publicationSubCategoryId=92</link>
</article>
<article>
<title>Gloria, palaban na!</title>
<author>Lilia Tolentino</author>
<date>
<month>July</month>
<day>15</day>
<year>2005</year>
</date>
<body>Binuweltahan ni Pangulong Arroyo ang kanyang mga kritiko na gagamitin niya ang mga umiiral na batas kung ipagpapatuloy nila ang panggugulo at pag-iingay na lubhang nakakaapekto na sa ekonomiya ng bansa. Ang banta ay ginawa ng Pangulo sa harap ng mga US diplomats at consuls na nagsadya kahapon sa Malaca&amp;ntilde;ang. Sinabi ng Pangulo na minaniobra ng oposisyon at kanyang mga kritiko ang sitwasyon para maisulong ang kanilang layuning pahinain ang kanyang administrasyon. Pero tiniyak ng Pangulo na tatapatan niya ng lakas para labanan ang mga ito sa hangarin nilang pananabotahe. Ayon sa Pangulo, kung ayaw ng kanyang mga katunggali sa pulitika na tingnan ang mga naisagawa na niyang reporma para maisulong ang ekonomiya at maiangat sa kahirapan ang maraming mamamayan ay dapat magpakita ng kanilang programa sa pamahalaan ang oposisyon kung nais nilang maiangat sa mataas na pamantayan ang bansa.&amp;quot;They whine and complain but do they have a plan for the nation? They want to divide and go back, I want to unite and move forward. If they want unrest in the street, I will enforce the law.&amp;quot; (Ulat ni Lilia Tolentino)</body>
<link>http://www.philstar.com/Article.aspx?articleId=286505&amp;publicationSubCategoryId=92</link>
</article>
<article>
<title>Solons nakipaghamunan ng resignation kay GMA</title>
<author>Rudy Andal/Malou Rongalerios</author>
<date>
<month>July</month>
<day>15</day>
<year>2005</year>
</date>
<body>Pinatulan ng oposisyon ang hamon ng Malaca&amp;ntilde;ang na magbitiw sa puwesto sakaling mapatunayan ang &amp;quot;Gloria-Garci tape&amp;quot; ay peke subalit dapat na ito din daw ang magiging desisyon ni Pangulong Arroyo. Ayon kay Sen. Panfilo Lacson, dapat hikayatin ni DENR Sec. Mike Defensor ang Pangulo na mag-resign kung mapapatunayan na totoo nga ang boses nito sa tape conversation nila ni dating Comelec commissioner Virgilio Garcillano. &amp;quot;As a member of the opposition, I likewise accept Malaca&amp;ntilde;angs challenge but it should be mutual and binding,&amp;quot; ayon sa senador. Nagbigay din ng panukala si Lacson na magkaroon ng 100 kinatawan ng ibat ibang non-political at sectoral groups para makinig sa tatlong oras na tape kung saan sinabi umano ng Pangulo ang mga katagang &amp;quot;yung dagdag, yung dagdag&amp;quot;. Aniya, dapat na umupo ang Pangulo kasama ang oposisyon at pakinggan ang recordings kabilang na rin ang mga kinatawan ng simbahan at ilang sektor na neutral bago nila pag-usapan ang mekanismo ng kanilang kasunduan. Nauna na ng hinamon ni Defensor ang oposisyon na magbitiw sa kani-kanilang puwesto sakaling mapatunayang peke ang tape conversation ng Pangulo at ni Garcillano. Samantala, naglabas naman ng isang &amp;quot;memorandum of undertaking&amp;quot; ang tatlong kongresista kung saan hinahamon nila si Pangulong Arroyo na pare-pareho silang magbibitiw sa puwesto kung mapapatunayan na boses niya ang babaeng humihingi ng dagdag na boto sa GMA-Garci tape. Nakahanda na umanong mawala sa Kongreso sina House Minority Leader Francis Escudero, Reps. Justin Chipeco at Bem Noel kung mapapatunayang dinoktor ang nasabing tape. (Ulat nina Rudy Andal/Malou Rongalerios)</body>
<link>http://www.philstar.com/Article.aspx?articleId=286516&amp;publicationSubCategoryId=92</link>
</article>
<article>
<title>Gapangan sa impeachment</title>
<author>MRongalerios</author>
<date>
<month>July</month>
<day>15</day>
<year>2005</year>
</date>
<body>Hindi pa man nakakarating sa House committee on justice ang impeachment complaint na nakahain laban kay Pangulong Arroyo, ginagapang na umano ng mga maka-administrasyong mambabatas ang mga kasamahan nila upang masiguro na hindi susuporta ang mga ito sa reklamo. Sinabi ng isang source na ngayon pa lang ay sinisiguro na ng Malaca&amp;ntilde;ang na hindi makakakuha ng bilang ang oposisyon sa pagsusulong ng impeachment upang hindi ito makarating sa Senado na tatayong impeachment court. Umaabot na anya sa 75 hanggang 80 ang sumusuporta sa reklamo na sapat para makuha ang 1/3 na lagda ng mga kongresista upang agad na madala ang reklamo sa Senado. (Ulat ni MRongalerios)</body>
<link>http://www.philstar.com/Article.aspx?articleId=286518&amp;publicationSubCategoryId=92</link>
</article>
<article>
<title>'Noli takot sa recount'</title>
<author>Grace dela Cruz</author>
<date>
<month>July</month>
<day>15</day>
<year>2005</year>
</date>
<body>&amp;quot;Takot ba si Vice President Noli de Castro na magkaroon ng muling bilangan dahil mabibisto ang kanyang pandaraya? Ito ang mapaghamong katanungan ng abogado ni Loren Legarda kaugnay ng protesta ng huli sa resulta ng nakaraang halalan sa pagka-bise presidente. Inakusahan ang Bise Presidente na gumagamit ng &amp;quot;delaying tactics&amp;quot; para maantala ang pagbibilang ng Presidential Electoral Tribunal sa mga boto noong Mayo 2004 bilang aksyon sa protesta ni Legarda, ang vice presidential running mate ng yumaong presidential candidate na si Fernando Poe Jr. Sa pagkikita kamakailan ng dalawang kampo sa Supreme Court na umaakto bilang PET, hinarang umano ng abogado ni de Castro na si Romulo Makalintal ang hiling ng counsel ni Legarda na si Sixto Brillantes na bilisan ang recount. Hiniling ni Brillantes ang dagliang paglilipat ng mga bubuksang ballot boxes mula sa House of Representatives sa Quezon City papunta sa Korte Suprema na tinutulan ni Makalintal. Naniniwala si Brillantes na matatapos sa loob lamang ng apat na araw ang bilangan kung pagbibigyan ang kanyang kahilingan. Ayon sa legal counsel ng Koalisyon ng Nagkakaisang Pilipino na si Rufus Rodriguez &amp;quot;sa recount pa lang ng mga boto sa Cebu ay lulutang na ang malaking lamang ni Loren kay de Castro.&amp;quot; Sinabi pa ni Rodriguez na palaisipan na ang halos pagkakatulad ng winning margin na ipinoste nina Presidente Arroyo at de Castro sa Cebu gayundin ang statistically improbable na 80 porsyento ang bumoto kay de Castro. Ayon sa kanya, ang margin na ipinoste ni Arroyo sa kalabang si FPJ ay higit sa isang milyong boto samantalang si de Castro ay mahigit sa 700,000 laban kay Loren sa pambansa gayundin sa Cebu tally. &amp;quot;Malaking milagro ito,&amp;quot; ani Rodriguez. Ayon pa kay Rodriguez, di kapani-paniwala na tinalo ni de Castro si Loren sa Cebu sa ganoong margin gayung noong 2001 senatorial polls pang-13 si de Castro sa ibinoto ng mga Cebuano. (Ulat ni Grace dela Cruz)</body>
<link>http://www.philstar.com/Article.aspx?articleId=286529&amp;publicationSubCategoryId=92</link>
</article>
<article>
<title>Oral argument sa EVAT sinimulan</title>
<author>Grace dela Cruz</author>
<date>
<month>July</month>
<day>15</day>
<year>2005</year>
</date>
<body>Naniniwala ang ilang mahistrado ng Korte Suprema na walang nilabag na probisyon sa Saligang Batas ang E-VAT na una ng ipinahinto nito. Sa ginanap na oral argument sa SC, nahirapan ang mga abogado ng petitioners na kinabibilangan ni Sen. Aquilino Pimentel, Shell Petroleum Dealers at ilang opposition congressmen sa pagdepensa kung bakit dapat ipahinto ang pagpapatupad ng nasabing batas. Sinabi ni Associate Justice Artemio Panganiban na maaaring ipatupad ang E-VAT kung maaabot ang P2.8M tax collection at P1.8M budget ng Gross Domestic Product (GDP) bago matapos ang taon. Sa hawak nitong rekord, naaabot na ng bansa ang target na buwis nito kayat malaki ang posibilidad na maipatupad ang nasabing batas. (Ulat ni Grace dela Cruz)</body>
<link>http://www.philstar.com/Article.aspx?articleId=286530&amp;publicationSubCategoryId=92</link>
</article>
<article>
<title>Walang kaso vs Chavit - DOJ</title>
<author>Grace dela Cruz at Malou Rongalerios</author>
<date>
<month>July</month>
<day>16</day>
<year>2005</year>
</date>
<body>Tahasang ibinasura kahapon ng Department of Justice (DOJ) ang hiling ng mga kaanak ni ex-President Estrada na kasuhan si Ilocos Sur Gov. Chavit Singson ng &amp;quot;wiretapping&amp;quot; matapos ilantad ang mga compact disc na naglalaman ng umanoy pakikipag-usap ng dating pangulo kay ex-AFP Gen. Joselin Nazareno. Ayon kay Justice Sec. Raul Gonzalez, maituturing na public interest ang hawak na CD ni Singson gaya rin ng claim ng oposisyon na public interest ang Gloria CD. Ayon kay Gonzalez, walang planong kasuhan at arestuhin ng prosecution si Chavit dahil ganito din naman ang ginawa niya sa mga naunang may hawak ng Gloria CD. Kasabay nito, sinabi ni Gonzalez na hindi pa rin niya maaaring imbestigahan si Nazareno dahil hindi pa naman ito umaamin na siya ang kausap ni Estrada. Samantala, pinagtawanan naman ng oposisyon ang inilabas na CD ni Chavit. Ayon kay dating Rep. Didagen Dilangalen, spokesman ni Estrada, gawa-gawa lamang ni Singson ang nasabing tape. Sinabi ni Dilangalen na alam ni Estrada na naka-wiretap ang telepono nito kaya imposibleng makikipag-usap ito sa isang tao sa pamamagitan ng telepono para planuhin ang pagpapapatay sa presidente. Pero inamin ni Dilangalen na si Estrada ang nagsasalita sa tatlong conversation sa nasabing CD maliban sa parte na pinaplano umano ang pagpatay kay Pangulong Arroyo at dating Pangulong Ramos. Handa namang magbitiw sina Sens. Loi Ejercito-Estrada at Jinggoy Estrada sakaling mapatunayang boses nga ni Erap ang inilabas na voice tape ni Chavit. Ayon sa dalawa, itataya nila ang kanilang puwesto ng walang kapalit basta mapatunayan na sa dating pangulo nga ang boses dito. (Ulat nina Grace dela Cruz at Malou Rongalerios)</body>
<link>http://www.philstar.com/Article.aspx?articleId=286659&amp;publicationSubCategoryId=92</link>
</article>
<article>
<title>Recount sa '04 presidential polls isinulong sa Kamara</title>
<author>Malou Rongalerios</author>
<date>
<month>July</month>
<day>16</day>
<year>2005</year>
</date>
<body>Upang matapos na ang krisis sa bansa, isinulong kahapon nina Reps. Antonio Cuenco at Salacnib Baterina na magkaroon ng recount sa nakaraang 2004 presidential elections. Ayon sa dalawang mambabatas, hindi matatapos ang nararanasang political turmoil ng bansa kung hindi bubuksan ang mga ballot boxes na naglalaman ng boto para sa presidential elections. Nais ng dalawang solon na magtatag ng truth commission upang magsagawa ng pagbibilang sa mga boto. Ang truth commission ay itatayo sa pangunguna ng Catholic Bishops Conference of the Philippines kung saan magiging miyembro ang ilang mambabatas na kakatawan sa administrasyon at oposisyon. Ang commission ay bibigyan ng 60 araw upang matapos ang trabahong iaatang sa kanila. Magkakaroon din ito ng kapangyarihan upang magpalabas ng subpoena at &amp;quot;subpoena duces tecum&amp;quot; o paghingi ng mga kinakailangang dokumento. Upang masigurong matatapos agad ang trabaho, maaaring magbigay ng serbisyo ang mga abogado, accountants at iba pang indibidwal na maaaring makatulong sa isasagawang aktuwal na muling pagbibilang ng mga election returns. Nakapaloob din sa panukala ang paglalaan ng P50 million na ipapalabas ng National Treasury para pondohan ang operasyon ng komisyon. (Ulat ni Malou Rongalerios)</body>
<link>http://www.philstar.com/Article.aspx?articleId=286660&amp;publicationSubCategoryId=92</link>
</article>
<article>
<title>Depensa ni Erap sinopla ni Chavit</title>
<author>Rudy Andal</author>
<date>
<month>July</month>
<day>16</day>
<year>2005</year>
</date>
<body>Kinontra ni Ilocos Sur Gov. Luis &amp;quot;Chavitt&amp;quot; Singson ang depensa ni dating Pangulong Joseph Estrada kung saan pinalabas ng testigo ng depensa na walang ambush na nangyari laban sa gobernador, bagkus ito ay isang traffic violation lang. Sa testimonya ng Traffic Management Group (TMG) sa Sandiganbayan kaugnay sa plunder trial ni Erap, walang ambush na mangyayari noong Oktubre 2000 sa panulukan United Nations Avenue at San Marcelino streets. &amp;quot;How could my driver have run through a red light when there were no more functioning traffic lights at that hour? That is why when I asked why we were stopped, the policemen who flagged us down did not know what to say. Nataranta sila. Then I saw an unmarked red car filled with civilians armed with long firearms behind the police cars. This made me suspicious so I refused to get down from my vehicle. I said this in my testimony leading to Estradas impeachment trial. Its all in the record and they can neither impugn that testimony nor destroy my credibility,&amp;quot; ani Singson. &amp;quot;Kung lumabas ako sa sasakyan ko nun e, di ginawa nila sa akin yung ginawa kay (Buddy) Dacer,&amp;quot; ayon sa gobernador. Dinagdag pa ni Singson na mali rin ang pahayag ni Chief Insp. Joseph Quian na kaya sila pinatigil dahil sa paggamit ng blinker, eh, di naman daw puwedeng gumamit noon gawa ng wala namang traffic. Aniya, wala rin si Quian sa sitwasyon at ang kanyang testimonya ay pawang hearsay lang at personal accounts ng mga pulis na nasa lugar. (Ulat ni Rudy Andal)</body>
<link>http://www.philstar.com/Article.aspx?articleId=286673&amp;publicationSubCategoryId=92</link>
</article>
<article>
<title>Tricycle, pedicab drivers na magtataas ng pasahe binalaan</title>
<author>Rose Tamayo</author>
<date>
<month>July</month>
<day>16</day>
<year>2005</year>
</date>
<body>Hinimok ni Caloocan City Mayor Enrico &amp;quot;Recom&amp;quot; Echiverri ang mga residente na isumbong sa city hall ang mga abusadong tricycle at pedicab drivers at operators na magtataas ng kanilang pasahe. Sinabi ni Echiverri na hindi nararapat magtaas ng kanilang pasahe ang pedicab at tricycle dahil wala itong awtorisasyon mula sa pamahalaang lungsod. Ayon sa alkalde, hindi tamang samantalahin ng mga driver ang kaguluhang nagaganap at ang patuloy na pagtaas ng presyo ng gasolina. Sinabi nito na alam niyang patuloy ang pagtaas ng presyo ng gasolina subalit kailangan din isaalang-alang ang kapakanan ng mga sumasakay dahil hindi naman tumataas ang suweldo ng mga ito. Aniya, masyadong marami ang hirap na pinapasan ng mga mamamayan at hindi ito nararapat patungan pa ng pagsasamantala. Ipinaliwanag ng alkalde na kung nais ng mga drivers at operators na magtaas ng pasahe ay nararapat na makipag-ugnayan sila sa Tricycle and Pedicab Regulatory Services sa city hall. (Ulat ni Rose Tamayo)</body>
<link>http://www.philstar.com/Article.aspx?articleId=286677&amp;publicationSubCategoryId=92</link>
</article>
<article>
<title>Northrail huwag idamay sa pulitika</title>
<author></author>
<date>
<month>July</month>
<day>16</day>
<year>2005</year>
</date>
<body>Nakakaladkad ang Northrail project sa alitang pulitika sa pagitan ng administrasyon at oposisyon. Ito ang reaksiyon ng mga residente sa pahayag kamakailan ni Senate President Franklin Drilon na kaya niya hiniling ang resignasyon ni Pangulong Arroyo ay dahil hindi na makayanan ang korapsiyon sa kasalukuyang gobyerno, partikular ang ginawang pagsasanla ng pamahalaan sa ari-arian ng Pilipinas sa China makuha lamang ang pondong gagamitin sa North Railway. Ayon sa mga dismayadong residente, hindi tamang isama sa political bickering sa ngayon ang nasabing proyekto gayung ang nangyayaring krisis pampulitika ay ugat lamang ng patuloy pa ring alitan sa pagitan ng oposisyon at administrasyon. Matagal na anilang dapat itong kinuwestiyon ng senador. Nagkaroon pa ng public hearing sa nasabing kontrobersiya subalit wala namang reaksiyon si Drilon hinggil dito. Kapag napasimulan na ang phase 1 operation ng North Railway o ang Caloocan papuntang Malolos, Bulacan, kalahati ang matitipid na pamasahe ng mga commuters. P43 lamang ang pasahe kumpara sa bus na P75 bukod pa sa napakabilis ng travel time na aabot lamang ng 30 minuto. Nilinaw naman ni Jose Cortes, presidente ng North Railway, hindi totoong overpriced ang nasabing proyekto dahil sa katunayan, mula sa dating $600 milyon ay naibaba ito sa $421 milyon total cost ng proyekto. Siya at ang buong pamunuan ng Northrail ay tumututol sa overpriced na proyekto. Ito anya ay para sa kapakanan ng mga Pinoy, partikular na ang mga nagtutungong North Luzon.</body>
<link>http://www.philstar.com/Article.aspx?articleId=286685&amp;publicationSubCategoryId=92</link>
</article>
<article>
<title>Operation Kontra Balukol pinaigting</title>
<author>Doris Franche</author>
<date>
<month>July</month>
<day>16</day>
<year>2005</year>
</date>
<body>Pinadodoble ni DILG Sec. Angelo Reyes ang pagpapatupad ng Operation Kontra Balukol na naglalayong matukoy at makasuhan ang mga jailguards na nasasangkot sa extortion activities sa loob ng mga piitan sa bansa. Inatasan na ni Reyes si Bureau of Jail Management and Penology (BJMP) chief Director Arturo Alit na paigtingin ang kampanya matapos na makatanggap siya ng sunud-sunod na reklamo mula sa mga piitan sa National Capital Region na talamak umano ang pangingikil ng mga jailguards sa mga dalaw at preso. Sinabi ni Reyes na kailangan na masupil ang iligal na gawain ng mga jailguards na nagbibigay ng kahihiyan sa publiko. Kaugnay nito, nilinaw naman ni DILG Undersec. for Peace and Order Marius Corpus na hindi lamang ang mga jailguards ang kanilang minomonitor kundi maging ang mga preso na nangingikil sa mga bagong commit na preso. (Ulat ni Doris Franche)</body>
<link>http://www.philstar.com/Article.aspx?articleId=286686&amp;publicationSubCategoryId=92</link>
</article>
<article>
<title>Garci pumuga na!</title>
<author>Butch Quejada</author>
<date>
<month>July</month>
<day>17</day>
<year>2005</year>
</date>
<body>Tuluyan nang nakapuslit palabas ng bansa ang kontrobersiyal na si dating Comelec Commissioner Virgilio Garcillano. Batay sa impormasyong nakalap kahapon ng ilang miyembro ng media na nakabase sa Ninoy Aquino International Airport (NAIA), noong nakaraang Huwebes pa (Hulyo 14) ng gabi umalis si Garcillano. Isang opisyal ng Manila International Airport Authoroty (MIAA) na tumangging magpabanggit ng pangalan ang nagsabi na sumakay si Garcillano sa Subic Air Lear jet na may tail no. RP-C1426 sa Manila Domestic Airport na pinalipad ni Capt. Art Santos patungong Singapore. Posibleng mula Singapore ay tutulak patungong Estados Unidos si Garcillano. Idinagdag ng source na may dalawa pa umanong hindi nakilalang tao ang kasama ni Garcillano na pinaniniwalaang miyembro ng kanyang pamilya. Sa pag-alis ni Garcillano sa bansa ay tuluyan na rin nitong inabandona ang malaking gusot na nilikha ng &amp;quot;GMA-Garci tape&amp;quot; na nagdulot ng matinding krisis sa pulitika at ekonomiya. Kaugnay nito, tinangkang kunin ng media ang panig ng Subic Air Aviation para sa kumpirmasyon ngunit walang gustong magbigay ng pahayag. Ang serbisyo ng nasabing aviation company ay madalas kunin ng ilang matataas na opisyales ng pamahalaan at pribadong sektor. Nagpalabas lamang nitong nakalipas na linggo ng warrant of arrest ang Mababang Kapulungan ng Kongreso laban kay Garcillano matapos na mabigo ito na dumalo sa isinasagawang pagdinig hinggil sa &amp;quot;Gloriagate CD&amp;quot;. (Ulat ni Butch Quejada)</body>
<link>http://www.philstar.com/Article.aspx?articleId=286835&amp;publicationSubCategoryId=92</link>
</article>
<article>
<title>Mag-survey kayo sa Visayas at Mindanao</title>
<author>Malou Rongalerios/Lilia Tolentino</author>
<date>
<month>July</month>
<day>17</day>
<year>2005</year>
</date>
<body>Pinalagan ng mga kongresista ang survey na ginagawa ng Social Weather Stations (SWS) at Pulse Asia na nakasentro lamang sa Metro Manila. Ayon kina Reps. Lorna Silverio at Anthony Miranda, malinaw na ginagamit bilang propaganda ng oposisyon ang umano'y binayaran nilang mga survey upang mahimok ang taumbayan sa kanilang ambisyon na maagaw ang pampulitikang kapangyarihan. Ang reaksiyon ay tugon sa ginawang survey ng SWS na nagsasabing 84% ng mga tao sa Kalakhang Maynila ang payag na ma-impeach si Pangulong Arroyo. Hinimok nina Silverio at Miranda ang SWS at ang Pulse Asia na huwag namang gamitin bilang sukatan ang Metro Manila sa kanilang mga survey dahil maliit na bahagi lamang ito ng buong Pilipinas. Anila, dapat isama sa poll survey ang mga mamamayan sa Visayas at Mindanao. Hindi aniya makatarungan na gamitin ng SWS at Pulse Asia bilang barometro ng buong bansa ang Metro Manila para makuha ang tunay na saloobin ng sambayanang Pilipino. Binigyang-diin din ni Exec. Sec. Eduardo Ermita na walang Pangulo ng bansa ang nakakuha ng paborableng rating sa Metro Manila o NCR dahil sa exposure ng tao sa mass media. Dito lang anya sa MM negatibo ang impresyon sa Pangulo dahil sa dami ng pahayagan at malakas ang dating ng hindi magagandang balita. (Ulat nina Malou Rongalerios/Lilia Tolentino)</body>
<link>http://www.philstar.com/Article.aspx?articleId=286849&amp;publicationSubCategoryId=92</link>
</article>
<article>
<title>Petrolyo taas uli ng 50 sentimos</title>
<author>Edwin Balasa</author>
<date>
<month>July</month>
<day>17</day>
<year>2005</year>
</date>
<body>Sa gitna ng political crisis na nangyayari sa bansa, muling nagtaas ng kanilang presyo ng produktong petrolyo ang mga kumpanya ng langis kahapon. Unang nagtaas kahapon ng madaling araw ang Shell at Total ng 50 sentimos kada litro sa kanilang produktong diesel, gasoline at kerosene. Kaagad naman itong sinundan ng Flying V ng pareho ding presyo at inaasahang susundan din ng ilan pang oil companies. Gaya ng dati, isinisi ng mga kumpanya ang muli nilang pagtataas ng presyo sa muling paglobo ng presyo ng krudo sa pandaigdigang pamilihan na umaabot na sa kulang-kulang $60 kada bariles. (Ulat ni Edwin Balasa)</body>
<link>http://www.philstar.com/Article.aspx?articleId=286857&amp;publicationSubCategoryId=92</link>
</article>
<article>
<title>SC nagbigay ng 10 araw sa ARMM polls</title>
<author>Grace dela Cruz</author>
<date>
<month>July</month>
<day>17</day>
<year>2005</year>
</date>
<body>Binigyan ng 10 araw ng Supreme Court (SC) ang Malaca&amp;ntilde;ang, Comelec at Department of Budget and Management (DBM) upang magsumite ng komento kaugnay sa pagpapahinto sa isasagawang election sa Autonomous Region on Muslim Mindanao (ARMM) sa Agosto 8, 2005. Sa petisyon sa SC ng ilang grupo ng Muslim na kinabibilangan ng Mindanao Partylist at ARMM Regional Legislative Assembly, labag sa Constitution ang pagsasagawa ng special election sa ARMM dahil ito umano ay dapat na isinasabay sa national election na ginaganap tuwing Mayo 10. Ipinaliwanag nila na kabilang ang ARMM sa tinatawag na local govt kaya hindi ito dapat magkaroon ng hiwalay na halalan. Nangangamba ang mga naturang Muslim groups na maulit ang umanoy nangyaring dayaan sa Mindanao at hindi magampanan ng Comelec ang tungkulin nito sa pagkakaroon ng malinis at mapayapaang halalan sa ARMM. (Ulat nina Grace dela Cruz)&amp;lt;</body>
<link>http://www.philstar.com/Article.aspx?articleId=286864&amp;publicationSubCategoryId=92</link>
</article>
<article>
<title>Puwersa vs GMA!</title>
<author>Ni Ellen Fernando</author>
<date>
<month>July</month>
<day>18</day>
<year>2005</year>
</date>
<body>Dahil sa kabiguang mapabagsak si Pangulong Arroyo, nagpaplano na umano ng mas matindi pang &amp;quot;war scenario&amp;quot; ang oposisyon at gagamitin ang puwersa ng makakaliwang grupo. Ayon kay National Security Adviser Norberto Gonzales, bagaman patuloy ang pamahalaan sa pagsasagawa ng hakbang upang tiyakin ang seguridad ng bansa sa mga bantang kaguluhan at pigilan ang marahas na mga kilos-protesta, hindi pa rin titigil ang oposisyon na guluhin ang liderato ni Pangulong Arroyo. Base sa natanggap na intelligence report, sinabi ni Gonzales na nakikipag-ugnayan na umano ang oposisyon sa mga communist groups gaya ng New Peoples Army (NPA) upang aktibong makipagpartisipa sa isang marahas na hakbang na naglalayong makapang-agaw ng kapangyarihan bukod pa sa paggamit ng oposisyon bilang &amp;quot;bala&amp;quot; laban sa Pangulo ang kontrobersyal na &amp;quot;Gloriagate CD&amp;quot;. &amp;quot;We have an opposition now so emboldened it has adopted as stance of a war scenario where law or rules dont matter anymore,&amp;quot; ani Gonzales. Ibinunyag ni Gonzales na umabot sa 80%-85% na sumama sa anti-government pickets at rallies ay mga miyembro ng komunistang organisasyon na nagbago ng kanilang istratehiya laban sa pamahalaan. Nabatid na bumuo na umano ang NPA at ibang underground groups ng kanilang &amp;quot;special operations groups&amp;quot; na magsasagawa ng asasinasyon at pambobomba sa buong bansa. Posible aniya na mula sa komunistang grupo ay may mag-sakripisyo sa kanilang hanay upang madiin ang gobyerno sa mga kasagsagan ng kilos-protesta. &amp;quot;They are trying to intensify moves to topple the President,&amp;quot; ani Gonzales. Dahil dito, hinigpitan ang seguridad sa mga ports, malls, bus stations at mga pantalan dahil sa posibleng mapasok ng mga mananabotahe sa mga nakatakdang rally. (May ulat ni Paolo Romero)</body>
<link>http://www.philstar.com/Article.aspx?articleId=287015&amp;publicationSubCategoryId=92</link>
</article>
<article>
<title>Labor attache sa Japan, pinasisibak sa panghihipo</title>
<author></author>
<date>
<month>July</month>
<day>18</day>
<year>2005</year>
</date>
<body>Isang Labor attache sa Japan na inakusahan ng sexual harrasment ng kanyang magandang administrative staff ang pinasisibak sa tungkulin. Kinilala ng Department of Foreign Affairs (DFA) ang diplomat na si George Edobala, labor attache sa Osaka na pinapa-recall ang kanyang posisyon dahil umano sa matinding kahihiyan na inaabot ngayon ng bansa makaraang kasuhan dahil sa panghihipo sa maseselang katawan ng kanyang seksing staff na itinago sa pangalang Rizza. Si Rizza ay sinasabing nagpadala na ng kanyang pormal na reklamo sa tanggapan ni Labor Secretary Patricia Sto. Tomas at sa DFA noong pang nakalipas na buwan ngunit hanggang ngayon ay wala pa umanong ginagawang aksyon ang mga nasabing tanggapan. Maging ang grupo ng Federation of Filipino Community sa Japan ay sinasabing nagpaabot na rin ng supporting documents sa DOLE para patunayan ang reklamo ni Rizza ngunit nananatili umanong bingi si Sec. Sto. Tomas. May impormasyon si Rizza na kaibigang matalik ni Sec. Sto. Tomas si Edobala kaya tinutulugan umano nito ang kanyang reklamo. Sinasabi ng Filipino community na marapat na umanong pabalikin sa bansa si Edobala dahil hindi na umano ito epektibo sa kanyang tungkulin bunsod na rin ng hindi na umano paggalang ng mismong mga taga-embahada matapos ipagharap ng kaso. Maging si Consul General Antonio Villamor ay sinasabing dismayado na rin kay Edobala sa kawalan umano nito ng malasakit sa mga Pinoy sa nasabing bansa na nakapagdaragdag pa sa negatibong reputasyon ng Pilipinas sa Japan. Sa halos araw-araw ay may pumupunta umanong Overseas Performing Artist sa tanggapan ni Edobala ngunit sa halip na tulungan ay sa labor office ng Japan ito pinapapapunta upang maghain ng reklamo. (Mer Layson)</body>
<link>http://www.philstar.com/Article.aspx?articleId=287016&amp;publicationSubCategoryId=92</link>
</article>
<article>
<title>Kidnapping vs abogado</title>
<author></author>
<date>
<month>July</month>
<day>18</day>
<year>2005</year>
</date>
<body>Sinampahan ng kasong kidnapping at serious illegal detention ng Department of Justice (DoJ) sa Nueva Vizcaya Regional Trial Court (RTC) ang abogadong si Victor Padilla, asawa umano ng isang hukom. Tinanggap ng DoJ ang 9-pahinang joint resolution na ipinalabas ng Nueva Vizcaya prosecutors office kung saan nakasaad dito na mayroong matibay na basehan upang isampa ang kasong kidnapping, serious illegal detention at 4-counts ng frustrated grave coercion laban kay Padilla, Mario Pagulayan at isang John Doe. Kabilang din sa kinasuhan ng frustrated grave coercion sina Vicente Balubal, Rolando Balubal Sr. at Rolando Balubal Jr. at siyam na iba pang di kilalang suspects. Ang kaso ay nag-ugat makaraang ireklamo ng may 100 pamilya ng mga magsasaka na pinamumunuan ng mag-amang Jose at Rogelio Malana si Padilla at ang mga umanoy tauhan nito dahil sa sapilitang pagpapaalis sa kanila sa lupang matagal nang ipinagkatiwala sa kanila ng Department of Environment and Natural Resources (DENR). Batay sa reklamo, kinakamkam umano ni Padilla ang nasabing lupa at inaangkin ito, hanggang dumating ang pagkakataon na tinutukan na umano ng baril ng naturang abogado ang mag-amang Malana upang umalis ang mga ito sa nasabing lupain. Hindi pa umano nasiyahan ay pinaalis ng abogado ang nasabing mga magsasaka at kinuha ang mga aanihing pananim ng huli na nagkakahalaga ng P20,000. Idinetine umano ni Padilla ang mag-amang Malana sa dating tanggapan ng DENR upang papirmahin sa isang dokumento na hindi naman umano alam ng mga ito kung ano ang nilalaman. Kung kayat noong April 5, 2005 ay nagsampa sa DoJ ang mag-amang Malana ng nasabing mga kaso na agad naman isinulong sa Nueva Vizcaya Prosecutors Office. (Grace dela Cruz)</body>
<link>http://www.philstar.com/Article.aspx?articleId=287024&amp;publicationSubCategoryId=92</link>
</article>
<article>
<title>CSR course bukas na sa Arellano</title>
<author></author>
<date>
<month>July</month>
<day>18</day>
<year>2005</year>
</date>
<body>Sa makabagong panahon na tinatawag ng computer age, sumulpot ang mga higanteng kumpanya ng Call Center. Dito sa Pilipinas, higit 100,000 Customer Service Representative (CSR) bawat taon ang kailangan ng Call Center. Subalit, dahil sa kahinaan sa English proficiency at communication fundamentals ng mga aplikante, 35% lamang ang natatanggap bilang CSR. Dahil dito, ang Arellano University (AU) ay nagbukas ng 1-year training course na Customer Service Representative. Ang CSR training course na ito ay may dalawang sangay, ang pagsasanay sa wikang English at Call Center Fundamentals. Ang magsisipagtapos ng kursong CSR ay may tiyak na trabaho sa PLDT sa Ayala Ave., Makati at Fort Bonifacio Global City kung saan world-class ang serbisyo. Para sa iba pang detalye tumawag sa 735-2446, 734-7371 o magsadya sa Legarda campus, Legarda, Sampaloc, Maynila. Ayon kay Francisco P.V. Cayco, Pangulo ng AU, ang AU at PLDT ay nagtie-up upang mabigyan ng pagkakataon ang mga nagsipagtapos na kumita ng malaki at hindi lamang sa Pilipinas kundi maging sa Estados Unidos at Europe.</body>
<link>http://www.philstar.com/Article.aspx?articleId=287026&amp;publicationSubCategoryId=92</link>
</article>
<article>
<title>Hukom nakapagretiro na bago sibakin</title>
<author></author>
<date>
<month>July</month>
<day>18</day>
<year>2005</year>
</date>
<body>Hindi na kailangan pang sibakin sa serbisyo ang huwes na napatunayang nagkamali sa pagpapalaya sa pamamagitan ng piyansang P1-milyon sa isang convicted criminal na matagal nang nakakulong, dahil retirado na ito kayat pinagbabayad na lamang ng P40,000 ng Korte Suprema. Sa 15-pahinang resolusyon ng Supreme Court 2nd Division, sinabi ng ponente na si Associate Justice Alicia Asutria Martinez, na guilty si General Santos City RTC (retired) Judge Jose Majaducon sa gross ignorance of the Law. Ang kaso ay nag-ugat sa idinulog na reklamo ng station manager ng Bombo Radyo ng General Santos City sa tanggapan ng Office of the Court Administrator, noong nakaupo pa bilang administrator si Alfredo Benipayo. Ayon sa reklamo ni Dan Vicente ng Bombo Radyo, pinayagan ni Judge Majaducon na magpiyansa si Evelyn Te, ang convicted sa kasong bouncing check, upang siya ay mapalaya sa halagang isang milyong piso sa kabila ng ilang taon na nitong pagkakakulong. (Ludy Bermudo)</body>
<link>http://www.philstar.com/Article.aspx?articleId=287033&amp;publicationSubCategoryId=92</link>
</article>
<article>
<title>SONA walkout</title>
<author>Malou Rongalerios,Doris Franche at Rudy Andal</author>
<date>
<month>July</month>
<day>19</day>
<year>2005</year>
</date>
<body>Pinaplano ng ilang kongresistang oposisyon na bastusin si Pangulong Arroyo sa nakatakdang State of the Nation Address (SONA) nito sa pamamagitan ng pagsasagawa ng walkout. Ayon kay Ilocos Norte Rep. Imee Marcos, isang kilos-protesta ang isasagawa ng oposisyon sa Kamara sa pamamagitan ng walkout sa araw ng SONA ni PGMA sa darating na July 25. Bukod sa walkout, wika pa ni Rep. Marcos, plano din nilang magsuot ng black ribbon sa kanilang braso at ang hindi pagtayo sa pagdating ni PGMA sa plenaryo para sa kanyang SONA. &amp;quot;Nananawagan kami na mag-resign si GMA, tapos tatayo kami sa loob ng session hall sa harap ng kanyang SONA? Malabo yata yon,&amp;quot; wika pa ni Marcos. Maliban sa oposisyon, nakatakdang makiisa din sa boykot ang ilang miyembro ng Nacionalista Party, Liberal Party, Lakas at independent congressmen. Sa panig naman ni Senate President Franklin Drilon, gagampanan pa rin niya ang kanyang trabaho bilang Pangulo ng Senado sa darating na SONA sa kabila ng pangyayari na manawagan ang LP sa ilalim ng kanyang liderato na magbitiw si PGMA. Samantala, todo naman ang ginagawang paghahanda ng Central Police District (CPD) para matiyak ang seguridad ng lahat ng dadalo sa darating na SONA sa Lunes. Siniguro naman ni CPD director Nicasio Radovan Jr. na sapat na ang kanilang preparasyon para sa SONA ni Pangulong Arroyo. (Ulat nina Malou Rongalerios,Doris Franche at Rudy Andal)</body>
<link>http://www.philstar.com/Article.aspx?articleId=287186&amp;publicationSubCategoryId=92</link>
</article>
<article>
<title>Drilon hugas-kamay sa contempt vs Chavez</title>
<author>Rudy Andal</author>
<date>
<month>July</month>
<day>19</day>
<year>2005</year>
</date>
<body>Naghugas-kamay si Senate President Franklin Drilon kung nararapat bang ipakulong at kasuhan ng contempt si Atty. Frank Chavez sa ginawa nitong pakikipagtalo at pambabastos kay Sen. Richard Gordon kaugnay sa huling hearing ng Senado ukol sa jueteng payola. Sinabi ni Sen. Drilon, ipinauubaya na niya sa desisyon nina Sen. Manuel Villar Jr. chairman ng senate committee on public order and illegal drugs, at Sen. Manuel &amp;quot;Lito&amp;quot; Lapid, chairman ng senate committee on games, amusement and sports, kung dapat bang patawan ng contempt si Atty. Chavez dahil sa inasal nito sa nakalipas na pagdinig ng komite ukol sa juetenggate scandal. Magugunita na gumawa ng eksena si Chavez sa nakaraang hearing kung saan ay sinigawan nito si Sen. Gordon dahil sa ginawang serye ng pagtatanong ng mambabatas sa kanyang kliyenteng self-confessed jueteng bagwoman na si Sandra Cam. Iginiit naman ni Sen. Bong Revilla na dapat ipakulong ng joint committe si Chavez dahil sa ginawa nitong pagwawala sa huling hearing ng Senado ukol sa jueteng. Wika pa ni Sen. Revilla, tahasang paglabag sa section 13 ng Senate Rules ang ginawa ni Chavez dahil limitado lamang sa pagbibigay ng advice sa kanyang kliyente ang puwedeng gawin ng isang counsel at hindi ito maaaring makipag-argumento sa mga senador. Samantala, magdaraos ng pagpupulong ngayong umaga ang miyembro ng senate committe on public order and illegal drugs upang pag-usapan kung dapat na bang tapusin ang criminal aspect tungkol sa pagdinig ng komite ukol sa jueteng para masentro na ang imbestigasyon sa panukalang legalisasyon nito. (Ulat ni Rudy Andal)</body>
<link>http://www.philstar.com/Article.aspx?articleId=287195&amp;publicationSubCategoryId=92</link>
</article>
<article>
<title>Budget apektado ng impeachment</title>
<author>Rudy Andal</author>
<date>
<month>July</month>
<day>19</day>
<year>2005</year>
</date>
<body>Inamin kahapon ni Senate President Franklin Drilon na maaapektuhan ng impeachment ang pagbalangkas ng budget para sa susunod na taon. Pero ayon kay Sen. Drilon, hindi magiging malaki ang epekto nito dahil nagawa na ito noong 2000 noong impeachment raps laban kay dating Pangulong Joseph Estrada. Sinabi ni Drilon na puwede rin ang re-enacted budget na madalas na mangyari kahit na walang impeachment dahil na rin sa hindi pagkakasundo ng dalawang Kapulungan ng bansa. Sa kanyang pananaw, dapat na magkaroon ng 2006 budget pero kung hindi daw ito maiiwasan ay walang magagawa kung hindi isalang ang re-enacted budget. Sinabi pa ng senador na pabor ang re-enacted budget kay Pangulong Gloria Macapagal-Arroyo dahil kontrolado niya ang daloy ng pera. Hiniling naman ni Sen. Ramon Magsaysay Jr. sa mga kongresista na simulan na ang pagtalakay sa impeachment complain laban kay Pangulong Arroyo sa pagbubukas ng 2nd regular session ng Kongreso sa susunod na linggo. (Ulat ni Rudy Andal)</body>
<link>http://www.philstar.com/Article.aspx?articleId=287196&amp;publicationSubCategoryId=92</link>
</article>
<article>
<title>Vicky Garchitorena nagbitiw</title>
<author>Lilia Tolentino</author>
<date>
<month>July</month>
<day>19</day>
<year>2005</year>
</date>
<body>Nagbitiw kahapon ang dating Presidential Adviser on Poverty Alleviation at PCSO director na si Vicky Garchitorena. Sinabi ni Garchitorena, miyembro ng civil society, nagsumite siya ng kanyang resignation noong Hulyo 7, isang araw bago naganap ang tinaguriang &amp;quot;Hyatt 10&amp;quot; na pinamumunuan ni dating Finance Sec. Cesar Purisima. Inamin ni Garchitorena na ang nagtulak sa kanya para magbitiw sa gobyerno ay ang pagkakasangkot ni Pangulong Arroyo sa kontrobersyal na Hello Garci tape. Iginiit naman nito na kahit nagbitiw siya sa kanyang puwesto ay hindi naman siya sasama sa mga rali na humihiling ng pagbibitiw ni PGMA. Kinumpirma din ni Press Sec. Ignacio Bunye na nagbitiw na rin sa puwesto si Presidential Consultant on Investor Relations Cora Guidote. (Ulat ni Lilia Tolentino)</body>
<link>http://www.philstar.com/Article.aspx?articleId=287204&amp;publicationSubCategoryId=92</link>
</article>
<article>
<title>PGMA nag-sorry kay Kris</title>
<author>Lilia Tolentino</author>
<date>
<month>July</month>
<day>19</day>
<year>2005</year>
</date>
<body>Humingi ng paumanhin si Pangulong Arroyo kay Kris Aquino dahil sa naging patutsada dito ni Justice Secretary Raul Gonzales matapos manawagan ang ina nito na si dating Pangulong Cory Aquino ng pagbibitiw sa puwesto ni PGMA. &amp;quot;Im so sorry about what happened. I got mad at him (Sec. Gonzales) about this. Is there anything we can do to repair the situation,&amp;quot; wika pa ni Pangulong Arroyo kay Kris. Sinabi naman ni Kris sa Pangulo, wala itong maririnig tungkol sa pulitika mula sa kanya dahil kasama siya ni PGMA sa pangangampanya noong nakaraang eleksyon. Ayon kay Kris, anim na ulit humingi ng paumanhin sa kanya ang Pangulo matapos ang kanyang pagsasalita sa kanilang programang The Buzz kung saan ay napaluha siya. Magugunita na nagpatutsada si Sec. Gonzales kay dating Pangulong Aquino na huwag ng makialam sa takbo ng pulitika sa bansa bagkus ay asikasuhin na lamang ang problema ng anak na si Kris. Samantala, pinabulaanan naman ng Palasyo na ang pagbibitiw ni Communications Director Silvestre Afable ay may kinalaman sa umanoy pagbabalik sa Palasyo ni ADB alternate executive director Marita &amp;quot;May-May&amp;quot; Jimenez. Wika ni Sec. Ignacio Bunye, gusto lamang mag-concentrate ni Sec. Afable sa pagiging chief negotiator sa peace talks sa MILF. (Ulat ni Lilia Tolentino)</body>
<link>http://www.philstar.com/Article.aspx?articleId=287213&amp;publicationSubCategoryId=92</link>
</article>
<article>
<title>Piloto ni Garci iimbestigahan</title>
<author>Butch Quejada/Grace dela Cruz</author>
<date>
<month>July</month>
<day>19</day>
<year>2005</year>
</date>
<body>Iimbestigahan ng Bureau of Immigration (BI) ang pilto at may-ari ng pribadong eroplano na sinakyan ni dating Comelec Commissioner Virgilio Garcillano patungong Singapore noong Huwebes ng gabi. Ipapatawag ng BI si Capt. Arthur Santos, ang piloto ng Subic Air Charter na may tail no. Rp-C4126, na naghatid kay Garcillano at 2 iba pa patungong Singapore. Hindi naman dumaaan sa normal na proseso si Garcillano kaya wala itong departure record bagamat kinumpirma ng PNP-Aviation Security Group at Air Transportation Office na umalis ang nasabing eroplano pero hindi matiyak kung sakay nito ang dating Comelec official. (Ulat nina Butch Quejada/Grace dela Cruz)</body>
<link>http://www.philstar.com/Article.aspx?articleId=287214&amp;publicationSubCategoryId=92</link>
</article>
<article>
<title>Truth Commission go na - GMA</title>
<author>Lilia Tolentino</author>
<date>
<month>July</month>
<day>20</day>
<year>2005</year>
</date>
<body>Pumayag na si Pangulong Arroyo na magtatag ng isang komisyon na mag-iimbestiga ng katotohanan hinggil sa mga akusasyon laban sa kanya. Sa kanyang liham kay Archbishop Fernando Capalla, presidente ng Catholic Bishops Conference of the Philippines (CBCP) na siyang nagrekomenda ng paglikha ng isang Truth Commission, sinabi ng Pangulo na pumapayag na siyang pasailalim sa Komisyon bunsod ng pangyayaring ang mga mamamayan ay hindi na ngayon nagtitiwala sa sistemang pulitikal ng bansa. Planong itatag ang Truth Commission sa pamamagitan ng isang Executive Order at pipili ng mga miyembro nito base sa pakikipag-konsultasyon sa ibat ibang sektor ng lipunan. Sila ang babalangkas ng mga alituntunin sa isasagawang pagsisiyasat ng komisyon. Ihahayag ang mga napiling miyembro bago ang State of the Nation Address (SONA) ng Pangulo. Ayon naman kay Presidential Spokesman Ignacio Bunye, pag-aaralan din ng Komisyon kung kailangang humarap si Pangulong Arroyo sa pagsisiyasat nito. Wala namang naging pahayag si Bunye kung ang imbestigasyon ng Komisyon ay bukod pa sa impeachment na ikinakasa sa Kongreso. (Ulat ni Lilia Tolentino)</body>
<link>http://www.philstar.com/Article.aspx?articleId=287342&amp;publicationSubCategoryId=92</link>
</article>
<article>
<title>Undersecretaries masama ang loob kay GMA, magre-resign</title>
<author>Grace dela Cruz</author>
<date>
<month>July</month>
<day>20</day>
<year>2005</year>
</date>
<body>Ibinunyag ni Justice Secretary Raul Gonzalez na masusundan pa ang pagbibitiw sa puwesto ng ilang mga miyembro ng Gabinete ni Pangulong Arroyo dahil may ilan umanong career officials ang hindi maitalaga sa puwesto sa kabila ng pananatili ng kanilang suporta sa liderato ng Pangulo. Sinabi ni Gonzalez na may ilang mga undersecretaries ang masama ang loob matapos hindi ma-appoint bilang kapalit ng mga nag-resign na miyembro ng Gabinete partikular na ang Hyatt 10. Aniya, tulad umano ni Finance Undersec. Emmanuel Bonoan na umanoy masama ang loob matapos na italaga si dating Landbank president Gary Teves. Ipinaliwanag ng kalihim na ilang beses na tumayong officer-in-charge si Bonoan sa Department of Finance kapalit ng nagbitiw na si Cesar Purisima. Nakasama pa si Bonoan sa ilang Cabinet meetings subalit hindi siya ang naitalaga sa puwesto. (Ulat ni Grace dela Cruz)</body>
<link>http://www.philstar.com/Article.aspx?articleId=287346&amp;publicationSubCategoryId=92</link>
</article>
<article>
<title>GMA di raw nanalo sa Cebu</title>
<author>Rudy Andal</author>
<date>
<month>July</month>
<day>20</day>
<year>2005</year>
</date>
<body>Ibinunyag kahapon ni dating Sen. John Osme&amp;ntilde;a na mahigit sa 700,000 ang naging lamang ng yumaong si Fernando Poe, Jr. laban kay Pangulong Arroyo sa nakaraang 2004 elections. Ayon kay Osme&amp;ntilde;a, walang katotohanan na nanalo si Pangulong Arroyo sa lalawigan ng Cebu at Cebu City dahil padded anya ang boto ni GMA ng 460,000 kaya lumalabas na 621,000 lamang at hindi 1,185,000 ang nakuhang boto ng Pangulo. Ibinulgar din ni Osme&amp;ntilde;a na dinagdagan ang boto ni GMA sa Pampanga, Tarlac, Camarines Sur, Albay, Masbate, Sultan Kudarat, Zamboanga del Norte at Sur, Western at Central Visayas, Region 8 bukod pa sa Samar at Leyte, Caraga region, ARMM at Cordillera Autonomous Region. Natuklasan ito ni Osme&amp;ntilde;a dahil sa isinagawang pag-aaral ukol sa tunay na resulta ng eleksiyon para sa kanyang electoral protest sa Senate Electoral Tribunal dahil sa pagkatalo niya sa senatorial race. (Ulat ni Rudy Andal)</body>
<link>http://www.philstar.com/Article.aspx?articleId=287350&amp;publicationSubCategoryId=92</link>
</article>
<article>
<title>Apela ng 28,000 doktor: Igalang ang Konstitusyon</title>
<author>Ellen Fernando</author>
<date>
<month>July</month>
<day>20</day>
<year>2005</year>
</date>
<body>Nanawagan ang samahan ng mga manggagamot sa buong bansa sa taumbayan na igalang ang Konstitusyon at ang mga umiiral na batas sa pagresolba sa nagaganap na krisis sa pulitika ngayon. Sa kanilang bukas na liham sa mamamayan, umapela si Dr. Modesto Llamas, pangulo ng Philippine Medical Association, na igalang ang demokratikong proseso sa panawagang patalsikin si Pangulong Arroyo. Sa halip na makisali sa gulo, hinikayat ng PMA ang lahat na sektor ng lipunan at mga partido pulitikal na pangunahing pagtuunan ng pansin ang kagalingan at kapakanan ng sambayanan sa anumang pagkilos na kanilang gagawin upang maresolba ang umiiral na krisis sa pulitika sa bansa. &amp;quot;Frequent changes in goverment through procedures and processes outside of the bounds of the Constitution leads to political instability, drives and scares away foreign and domestic investors and downgrades our nations credit rating,&amp;quot; ani Llamas. (Ulat ni Ellen Fernando)</body>
<link>http://www.philstar.com/Article.aspx?articleId=287355&amp;publicationSubCategoryId=92</link>
</article>
<article>
<title>Walang mapiga kay Cam: Pagdinig sa jueteng hinto na</title>
<author>Rudy Andal</author>
<date>
<month>July</month>
<day>20</day>
<year>2005</year>
</date>
<body>Wala na umanong mapiga pang bagong impormasyon sa jueteng baglady na si Sandra Cam kaya hiniling kahapon ng Senado na tapusin na ang pagdinig ukol dito. Ayon kina Sen. Manuel Villar, chairman ng committee on public order and illegal drugs at Sen. Lito Lapid, chairman ng committee on games, amusements and sports, hindi na kailangang ipatawag pa ng komite si Cam at hindi na rin nila ipapatawag sina Pampanga Rep. Mikey Arroyo at Negros Occ. Rep. Iggy Arroyo. Sinabi nina Villar at Lapid, puwedeng buksan muli ang imbestigasyon sa jueteng kung lulutang ang sinasabing testigo ni Archbishop Oscar Cruz na magpapatunay na tumanggap ng campaign funds si Pangulong Arroyo mula sa mga jueteng lords. Kasalukuyang nasa Estados Unidos umano ang naturang testigo. Anila, kung handa na ang testigo ni Bishop Cruz na dumalo sa pagdinig ng Senado ay puwedeng buksan muli ang imbestigasyon pagkatapos ng SONA ni Pangulong Arroyo. Sapat na anila ang nakalap nilang mga impormasyon mula sa mga resource persons na dumalo sa isinagawang 6 hearings upang maging batayan nila sa isinusulong na panukala para sa legalisasyon ng jueteng. (Ulat ni Rudy Andal)</body>
<link>http://www.philstar.com/Article.aspx?articleId=287366&amp;publicationSubCategoryId=92</link>
</article>
<article>
<title>Chavez na-contempt ng senado</title>
<author>Rudy Andal</author>
<date>
<month>July</month>
<day>20</day>
<year>2005</year>
</date>
<body>Nagkasundo ang dalawang komite ng Senado na nag-iimbestiga sa jueteng payola na i-cite for contempt si Atty. Frank Chavez, abogado ni Sandra Cam at pagbawalang dumalo sa pagdinig dahil sa ginawang paninigaw at pakikipag-argumento nito kay Sen. Richard Gordon sa nakaraang Senate inquiry sa jueteng. Sa botong 10-2 ng mga miyembro ng joint committees ng public order and illegal drugs na pinamumunuan ni Sen. Manuel Villar at games, amusements and sports ni Sen. Lito Lapid ay pinaborang i- contempt si Chavez at hindi na papayagang dumalo sa anumang pagdinig ng Senado para magsilbi bilang legal counsel ng mga testigo. Ipinaliwanag naman ni Villar na hindi pa pinal ang nasabing desisyon dahil ikokonsulta pa nila ito kay Senate President Franklin Drilon. (Ulat ni Rudy Andal)</body>
<link>http://www.philstar.com/Article.aspx?articleId=287369&amp;publicationSubCategoryId=92</link>
</article>
<article>
<title>Angara gustong mag-VP!</title>
<author>Rudy Andal</author>
<date>
<month>July</month>
<day>21</day>
<year>2005</year>
</date>
<body>Ibinunyag kahapon ni Sen. Serge Osme&amp;ntilde;a na tumawag si Sen. Edgardo Angara kay Vice Pres. Noli de Castro para mag-aplay na bise presidente sakaling maupo na ito kapalit ni Pangulong Arroyo sa Malaca&amp;ntilde;ang. Sinabi ni Osme&amp;ntilde;a na ibinunyag sa kanya ng isang mapagkakatiwalaang source na tatlong linggo na ang nakakaraan mula ng tawagan ni Angara sa telepono si VP de Castro para hilingin na italaga siyang bise presidente. Ani Osme&amp;ntilde;a, maliwanag pa sa sikat ng araw ang paglitaw ng tunay na kulay ni Angara na nagkukunwaring oposisyon subalit nasa panig na pala ng administrasyon at ngayoy nag-aambisyon namang maging bise presidente. Ayon kay Osme&amp;ntilde;a, napatunayan nila ang pagpanig ni Angara sa Arroyo administration ng italaga ni GMA ang mga inirekomenda nitong sina Agriculture Sec. Domingo Panganiban at Energy Sec. Raphael Lotilla. Aniya, ikagugulat din ng kaibigan ni Angara na si dating Sen. Loren Legarda ang pagtawag nito kay de Castro. &amp;quot;Nasisiguro kong hindi ikatutuwa ni Loren ang ginawang pagtawag ni Angara kay VP de Castro lalo kapag nalaman nitong nag-aaplay ito bilang vice president kay Kabayan gayung naghahabol si Loren sa Presidential Electoral Tribunal laban kay de Castro,&amp;quot; ani Osme&amp;ntilde;a. (Ulat ni Rudy Andal)</body>
<link>http://www.philstar.com/Article.aspx?articleId=287506&amp;publicationSubCategoryId=92</link>
</article>
<article>
<title>Miriam target ang Senate presidency</title>
<author>Rudy Andal</author>
<date>
<month>July</month>
<day>21</day>
<year>2005</year>
</date>
<body>Kinumpirma kahapon ni Sen. Serge Osme&amp;ntilde;a na interesado si Sen. Miriam Defensor-Santiago na maging kauna-unahang lady Senate president kaya nililigawan nito si dating Pangulong Estrada upang makuha ang suporta ng mag-inang Sens. Loi at Jinggoy Estrada. Ayon kay Osme&amp;ntilde;a, hindi siya tinawagan ni Santiago upang hilingin ang kanyang boto para suportahan ang balak nitong maging Senate president pero nalaman niyang kinakausap na nito si Erap upang hingin ang basbas para suportahan siya ng mag-inang Estrada. Sa ngayon ay walang balak ang oposisyon na masungkit ang Senate leadership dahil kulang sa bilang ang kanilang kampo, gayundin ang administration bloc sa Senado kaya kinakailangan talaga ni Santiago na makakuha ng boto mula sa oposisyon, dagdag pa ng senador. Aniya, ang sinumang interesado na masungkit mula kay Senate President Franklin Drilon ang Senate leadership ay kinakailangang makakuha ng 13 boto. (Ulat ni Rudy Andal)</body>
<link>http://www.philstar.com/Article.aspx?articleId=287515&amp;publicationSubCategoryId=92</link>
</article>
<article>
<title>Anak ni Cam nawawala?</title>
<author>Joy Cantos/Lordeth Bonilla</author>
<date>
<month>July</month>
<day>21</day>
<year>2005</year>
</date>
<body>Nawawala umano ang 17-anyos na anak na lalaki ni jueteng bag lady Sandra Cam matapos mabigong makauwi ng kanilang bahay kamakalawa ng gabi. Nabatid sa abogado ni Cam na si Atty. Frank Chavez, hindi pa umuuwi si Paolo Cam, matapos ang klase nito dakong alas-6 ng gabi nitong Martes sa Air Link International Aviation School sa Domestic Road, Pasay City. Sinabi ni Chavez na ipinarating sa kanya ni Sandra na nawawala si Paolo at di pa nila inirereport sa pulisya ang insidente. Itinanggi naman kahapon ng Air Link school na sa compound nila nawala si Paolo, first year college sa kursong BS Aircraft Technology. Base anya sa kanilang rekord, itinuturing nilang drop-out ang anak nito kung saan nagsimulang lumiban ito noong Hunyo 17 at nasundan noong Hunyo 22, 23, 24, 30 at Hulyo 1, 6, 7, 8, 9 kaya imposible anyang mawala ito sa bakuran ng kanilang paaralan. Nakagawian na umano nitong mag-text o tumawag sa ina kung saan mang lugar ito pupunta. Noong Martes ay nag-text pa umano ang teenager sa isa nitong kapatid na lalaki dakong alas-5 ng hapon at sinabing pauwi na siya. Ngunit sa una aniyang pagkakataon ay hindi man lamang ito nagparamdam o tumawag man lamang sa kanyang ina. Labis na nangangamba si Cam sa pagkawala ng anak nito, dahil na rin sa pagbabanta sa buhay ng naturang jueteng witness. (Ulat nina Joy Cantos/Lordeth Bonilla)</body>
<link>http://www.philstar.com/Article.aspx?articleId=287523&amp;publicationSubCategoryId=92</link>
</article>
<article>
<title>Jinggoy pa-HK sinupalpal</title>
<author>Malou Rongalerios</author>
<date>
<month>July</month>
<day>21</day>
<year>2005</year>
</date>
<body>Hindi pinagbigyan kahapon ng Sandiganbayan Special Division ang kahilingan ni Sen. Jinggoy Estrada na makapunta sa Hong Kong. Sa isang pahinang resolusyon, sinabi ng korte na kulang sa merito ang kahilingan ng senador dahil wala naman itong &amp;quot;urgent&amp;quot; na dahilan. Nais ni Jinggoy na umalis kahapon. Sinabi pa ni Special Prosecutor Dennis Villa-Ignacio na napakaraming problema ng bansa at hindi nito malaman kung bakit kinakailangang lumabas ng Pilipinas ang senador. (Ulat ni Malou Rongalerios)</body>
<link>http://www.philstar.com/Article.aspx?articleId=287527&amp;publicationSubCategoryId=92</link>
</article>
<article>
<title>Walang anomalya sa loan contract</title>
<author>Rudy Andal</author>
<date>
<month>July</month>
<day>21</day>
<year>2005</year>
</date>
<body>Nilinaw kahapon ni North Luzon Railway Corp. (Northrail) president Jose Cortes Jr. na mali ang akusasyon ni Senate President Franklin Drilon na mayroong anomalya sa nilagdaang loan contract sa pagitan ng gobyerno at Export-Import Bank of China (Eximbank). Sinabi ni Cortes na nakahanda ang Northrail na busisiin ang nasabing kontrata na ngayon ay kinukuwestiyon ni Sen. Drilon dahil wala namang itinatago dito ang ating gobyerno. Wika pa ni Cortes, ang nasabing kontrata ay government to government contract para sa pagbuhay ng ating riles sa Northern Luzon na nagmula sa loan na nagkakahalaga ng $520 milyon. Aniya, hindi tama ang naging pagtataya ni Drilon na lubhang pabigat sa taumbayan ang nasabing loan dahil lumilitaw daw na P880 milyon ang halaga ng bawat kilometro ng gagawing riles na magmumula sa Sangandaan, Caloocan City hanggang Malolos, Bulacan para sa Phase 1 ng proyekto. Ipinaliwanag pa ni Cortes, two-way track ang ginagawang bagong riles ng tren na may habang 64.4 kilometro kaya mali ang sinasabi ni Drilon na P880 milyon ang halaga ng bawat kilometro kundi ito ay nagkakahalaga lamang ng P366 milyon bawat kilometro. (Ulat ni Rudy Andal)</body>
<link>http://www.philstar.com/Article.aspx?articleId=287532&amp;publicationSubCategoryId=92</link>
</article>
<article>
<title>Bishop Cruz humirit ng isa pang jueteng hearing</title>
<author>Rudy Andal</author>
<date>
<month>July</month>
<day>21</day>
<year>2005</year>
</date>
<body>Ipinahayag kahapon ni Sen. Manuel Villar Jr. na pagbibigyan niya ang kahilingan ni Archbishop Oscar Cruz na magdaos pa ng isang pagdinig ang Senado para pakinggan ang testimonya ng bagong testigo nito. Ayon kay Sen. Villar, chairman ng public order and illegal drugs, nagkasundo sila ni Sen. Lito Lapid, chairman ng games, amusements and sports, na magsagawa pa ng isang hearing ang kanilang komite ukol sa juetenggate scandal. Wika ni Villar, hindi na nila ipapatawag pa ang mga naunang testigo ni Bishop Cruz na sina Sandra Cam, Wilfredo Mayor at Richard Garcia kundi ang bago na lamang testigo ng obispo na magmumula pa sa Amerika. Aniya, sa sandaling makumpirma ng joint committee na handa na ang testigo ni Cruz na humarap ay agad silang magpapatawag ng hearing para pakinggan ang testimonya nito. Magugunita na nagkasundo ang mga miyembro ng 2 komite na tuluyang tapusin na ang imbestigasyon sa jueteng kung walang bagong testigong maihaharap si Cruz o bagong impormasyon hinggil dito. (Ulat ni Rudy Andal)</body>
<link>http://www.philstar.com/Article.aspx?articleId=287537&amp;publicationSubCategoryId=92</link>
</article>
<article>
<title>Kwidaw Noli  Loren</title>
<author>Grace Dela Cruz at Malou Rongalerios</author>
<date>
<month>July</month>
<day>22</day>
<year>2005</year>
</date>
<body>Sinabi kahapon ni dating Sen. Loren Legarda na winawasak ng mga sariling kaalyado si Vice Pres. Noli de Castro sa pagpapalsipika ng mga election returns upang papaniwalain ang publiko na si Legarda ang nandaya noong nagdaang eleksiyon. Ayon kay Legarda, isinumbong sa kanya ng ilang mapagkakatiwalaang source ang isang &amp;quot;plot&amp;quot; ng mga kakampi ni de Castro na magpalsipika ng election returns (ERs) upang mapaniwala ang publiko na si Legarda ang umanoy nandaya. &amp;quot;I just hope that my kumpare knows what some people close to him are planning. To produce ERs they themselves had faked would surely backfire on them as it would show that, up to now, they have access to election paraphernalia,&amp;quot; ani Legarda. Ang pamamalsipika ng ER na umanoy nais gawin ng ilang tao sa kampo ni de Castro ay upang masapawan ang presentasyon na ginawa ni Legarda noong Lunes, kung saan ipinakita niya ang &amp;quot;dagdag-bawas&amp;quot; na isinasagawa ng administrasyon laban sa kanya at sa kanyang yumaong running mate na si Fernando Poe, Jr. Gayunman, ipinaalala ni Legarda sa mga handler ni de Castro na ang mga ER na iprinisinta niya (Loren) sa Kapihan sa Maynila media forum ay opisyal na kopya na ibinigay ng Comelec sa Koalisyon ng Nagkakaisang Pilipino (KNP), ang partido ni Legarda. Kasabay nito, isang 13-pahinang impeachment complaint ang isinampa ni Atty. Elly Pamatong sa Mababang Kapulungan ng Kongreso laban kay de Castro. Sa kanyang reklamo, inilarawan ni Pamatong si de Castro na walang alam sa pamumuno kaya hindi nito kayang gampanan ang kanyang sinumpaang tungkulin bilang bise presidente ng bansa. Ibinigay na halimbawa ni Pamatong sa sinasabi nitong &amp;quot;constructive mental incapacity&amp;quot; at &amp;quot;gross ignorance of the law&amp;quot; ni de Castro ang nangyari noong naghain ang huli ng certificate of candidacy para sa 2004 elections kung saan hindi niya isinama ang kanyang tax certificate number. Isa si Pamatong sa na-disqualify noong 2004 presidential elections at tinawag ng Comelec na &amp;quot;nuisance candidate&amp;quot;. Inamin din niya ang pagpapakalat ng spikes sa mga lansangan sa Metro Manila, pero binawi niya ang pahayag nang mahuli siya at pansamantalang ikinulong. (Ulat nina Grace Dela Cruz at Malou Rongalerios)</body>
<link>http://www.philstar.com/Article.aspx?articleId=287686&amp;publicationSubCategoryId=92</link>
</article>
<article>
<title>Angara kay Osme&amp;ntilde;a: Sinungaling ka!</title>
<author>Rudy Andal</author>
<date>
<month>July</month>
<day>22</day>
<year>2005</year>
</date>
<body>Inakusahan kahapon ni Sen. Edgardo Angara na isang sinungaling at oportunista si Sen. Serge Osme&amp;ntilde;a matapos na palabasin na nag-aaplay siya bilang bise-presidente kay Vice Pres. Noli de Castro sa sandaling maupo ito sa Malaca&amp;ntilde;ang. Sinabi ni Sen. Angara na malisyoso ang akusasyong ito ni Sen. Osme&amp;ntilde;a dahil wala naman siyang ambisyong maging bise-presidente at hindi din siya tumawag kay de Castro para igiit na italaga siyang bise-presidente kapag napaalis si Pangulong Arroyo sa Malaca&amp;ntilde;ang. Ipinaliwanag pa ng pangulo ng Laban ng Demokratikong Pilipino (LDP), nasa panig pa rin siya ng oposisyon taliwas sa nais palitawin ni Osme&amp;ntilde;a na nasa kabilang bakod na siya ng administrasyon. Wika pa ni Angara, hindi lamang siya pumapabor sa panawagang magbitiw si GMA dahil ayaw niyang magkaroon ng pagdududa ang taumbayan sakaling maupo sila bilang senator-judge kapag sumampa sa Senado ang impeachment complaint laban sa Pangulo. Inakusahan pa ni Osme&amp;ntilde;a si Angara na kunwaring oposisyon dahil ang dalawang opisyal ngayon sa Gabinete ni Pangulong Arroyo ay rekomendado ng LDP president tulad nina Agriculture Sec. Domingo Panganiban at Energy Sec. Raphael Lotilla. (Ulat ni Rudy Andal)</body>
<link>http://www.philstar.com/Article.aspx?articleId=287690&amp;publicationSubCategoryId=92</link>
</article>
<article>
<title>Obrero mas matutuwa kay GMA kung dagdag-sahod ang inatupag</title>
<author>Malou Rongalerios</author>
<date>
<month>July</month>
<day>22</day>
<year>2005</year>
</date>
<body>Wala sanang krisis pulitikal sa bansa at walang kinakaharap na impeachment complaint si Pangulong Arroyo kung ang inatupag nito bago mag-presidential election noong 2004 ay ang pagdadagdag sa sahod ng mga manggagawa at hindi ang sinasabing pagdadagdag sa kanyang boto. Ito ang sinabi kahapon ni Bayan Muna Rep. Teddy Casi&amp;ntilde;o sa gitna ng isyu ng dagdag boto na ibinabato kay Arroyo at sa nakalimutan nang P125 wage increase na hinihingi ng mga manggagawa. Ayon kay Casi&amp;ntilde;o, puro dagdag sa boto na lamang ang pinag-uusapan sa ngayon at nakalimutan na ang dagdag na sahod ng mga manggagawa kahit patuloy na tumataas ang presyo ng mga pangunahing bilihin. Kung pinakinggan kaagad aniya ng Pangulo ang kahilingan ng mga manggagawa na dagdagan ang kanilang sahod bago pa man mag-eleksiyon noong nakaraang taon, mas nakasiguro pa ito ng panalo at hindi na kailangan pang tumawag kay dating Comelec Commissioner Virgilio Garcillano. &amp;quot;Noon pang 12th Congress nakahain yong P125 wage increase, pero hindi naman sinisertipikang urgent bill ng Malaca&amp;ntilde;ang, sana yon muna ang inuna bago ang dagdag-boto,&amp;quot; ani Casi&amp;ntilde;o. Patuloy aniyang nananawagan ang mga manggagawa sa pagbibitiw sa puwesto ni Arroyo dahil mas naging prayoridad pa nito ang kasiguruhan na muling maluluklok sa puwesto kaysa sa kapakanan ng mga maliliit na empleyado. Ipinaaalala pa ni Casi&amp;ntilde;o na mas nauna pang maipasa ang mga tax measures ng Malaca&amp;ntilde;ang kaysa sa P125 wage hike na hinihingi ng mga manggagawa. (Ulat ni Malou Rongalerios)</body>
<link>http://www.philstar.com/Article.aspx?articleId=287699&amp;publicationSubCategoryId=92</link>
</article>
<article>
<title>Sa latest Ibon survey: GMA nakabawi</title>
<author>Edwin Balasa at Grace dela Cruz</author>
<date>
<month>July</month>
<day>22</day>
<year>2005</year>
</date>
<body>Bahagyang tumaas ang satisfactory rating ni Pangulong Arroyo batay sa pinakahuling resulta ng nationwide survey na isinagawa ng Ibon Foundation, Inc., para sa buwan ng Hulyo 2005. Sa survey, nakakuha si Arroyo ng -62.50 satisfactory rate, mas mataas ng mahigit 4 porsiyento kumpara sa nakuha nito sa kaparehong survey noong Marso na -66.97%. Tumaas din ang porsiyento ng mga naniniwala na patuloy na ginagampanan ng Pangulo ang kanyang tungkulin, 14.8% kumpara sa 9.41% noong Marso. Sa kabila nito, tumaas naman ng isang porsiyento ang hindi na nasisiyahan o unsatisfied sa ginagawang pamumuno ni Arroyo na nakapagtala ng 77.37% kumpara sa 76.38% noong nakaraang survey. Ang survey ay sinagutan ng 1,379 respondents sa mga probinsiya at Metro Manila. Sa naturang bilang, 46% ang naglahad na dapat mag-resign si GMA, habang 19% ang nais ang impeachment at bumaba naman ang bilang ng mga naniniwala na lamang sa People Power revolt. Malaki din ang paniniwala ng mga Pinoy na sangkot sa jueteng ang pamilya ng Pangulo, 69% ang nagsabi ring talamak ang katiwalian sa pamahalaan. Naniniwala naman ang 65% ng mga respondents na hindi tapat ang Pangulo sa kanyang ginawang &amp;quot;I am sorry&amp;quot; sa sambayanan at kumonti ang tumututol sa Charter change. Hinggil naman sa ekonomiya, 68% ng mga Pinoy ang nagsasabing lumala ito at 59% ang umaming mas humirap ang kanilang buhay habang 61.06% ang nagsabing maliit at hindi kasya sa kanilang mga pangunahing pangangailangan ang kanilang mga suweldo. (Ulat nina Edwin Balasa at Grace dela Cruz)</body>
<link>http://www.philstar.com/Article.aspx?articleId=287700&amp;publicationSubCategoryId=92</link>
</article>
<article>
<title>Mosqueda hahabulin ng BIR</title>
<author>Angie dela Cruz at Grace dela Cruz</author>
<date>
<month>July</month>
<day>22</day>
<year>2005</year>
</date>
<body>Malamang na kasuhan din ng tax evasion ng Bureau of Internal Revenue (BIR) si retired Gen. Restituto Mosqueda dahil sa umanoy kinita nitong multi-milyong pisong halaga ng salapi mula sa operasyon ng jueteng sa bansa. Sinabi ni BIR officer-in-charge Jose Mario Bunag, bubusisiin ng ahensiya ang mga ari-arian ni Mosqueda kasama na ang kontrobersiyal na &amp;quot;Bahay-Kubo&amp;quot; nito sa Alfonso, Cavite. Batay sa pagdinig sa Senado, si Mosqueda ay nagmamay-ari ng isang 3-storey bahay na may halagang P1.3 milyon na may kasamang swimming pool at basketball court. Sinasabing nabili ni Mosqueda ang bahay na ito mula sa perang kinita mula sa jueteng partikular na sa jueteng operation sa Bicol region. &amp;quot;We will look into it. Hindi natin puwedeng palampasin ang mga taong ito sa tax evasion cases,&amp;quot; pahayag ni Bunag. Binigyang diin pa ni Bunag na maging ang iba pang personalidad na sinasabing nagkamal ng malaking halaga ng salapi sa jueteng ay iimbestigahan ng ahensiya. Samantala, kinasuhan naman ng tax evasion ng BIR ang Mitsuko Philippines Corp., isang Customs bonded warehouse na may kinalaman sa pagbebenta ng Christmas decor dahil sa pagkabigo nitong magbayad ng buwis ng halagang P165 milyon mula 1998 hanggang 2002. Ayon sa BIR, aabot sa P1.5 bilyon ang halaga ng resin material na naaangkat ng Mitsuko ng walang ibinabayad na buwis mula sa kanilang operasyon sa loob ng limang taon. (Ulat nina Angie dela Cruz at Grace dela Cruz)</body>
<link>http://www.philstar.com/Article.aspx?articleId=287710&amp;publicationSubCategoryId=92</link>
</article>
<article>
<title>Palasyo dedma sa pangangampanya ni Susan</title>
<author>Lilia Tolentino</author>
<date>
<month>July</month>
<day>22</day>
<year>2005</year>
</date>
<body>Walang nakikita ang Malaca&amp;ntilde;ang na paglabag sa batas ang ginagawang paglilibot ni Ms. Susan Roces sa ibat ibang dako ng bansa para pangunahan ang kampanyang &amp;quot;Gloria Step Down Movement&amp;quot;. Ang pahayag ay kaugnay ng pagpunta kahapon sa Davao ni Ms. Roces para ikampanya ang panawagang magbitiw sa puwesto ang Pangulo. Ayon kay Press Secretary at Presidential Spokesman Ignacio Bunye, walang magagawa ang Malaca&amp;ntilde;ang kung gusto ni Roces na maglibot sa ibat-ibang dako ng bansa dahil may kalayaan ang sinuman na magsalita sa ilalim ng demokrasya. &amp;quot;Wala akong nakikitang anumang liability dito so long as its done in a peaceful and orderly manner,&amp;quot; ani Bunye. Sinabi pa ni Bunye na hindi kinakabahan si Pangulong Arroyo sa kampanyang ginagawa ni Ms. Roces dahil palagi namang kontrolado niya ang sitwasyon sa bansa. Sa ginanap ding press briefing kahapon, sinabi ni Bunye na walang basehan ang mga obserbasyon na ayaw nang lumabas ang Pangulo sa Palasyo para hindi malagay sa alanganin ang kanyang seguridad kaugnay ng tumitinding problema sa pulitika sa bansa. Sinabi ni Bunye na nitong mga nakaraang linggo, hindi lumalabas ang Pangulo sa Palasyo dahil sa dami ng mga dumarating na bisita na kailangan niyang tanggapin sa Malaca&amp;ntilde;ang. Kahapon din, kinansela ng Pangulo ang nakatakda niyang pagdalo sa inagurasyon ng opisina ng Fil-Chinese Business Club sa Binondo, Maynila. Pinapunta na lang ng Pangulo si Executive Secretary Eduardo Ermita para katawanin siya sa okasyon. (Ulat ni Lilia Tolentino)</body>
<link>http://www.philstar.com/Article.aspx?articleId=287714&amp;publicationSubCategoryId=92</link>
</article>
<article>
<title>P5-M suhol bawat solon</title>
<author>Malou Rongalerios</author>
<date>
<month>July</month>
<day>23</day>
<year>2005</year>
</date>
<body>Lumutang kahapon sa media ang isang kongresistang kakampi ng administrasyon upang kumpirmahin ang nangyayaring suhulan sa House of Representatives matapos siyang alukin ng tatlong kasamahang kongresista at dalawang opisyal ng Malaca&amp;ntilde;ang ng P5 milyon kapalit ang hindi pagpirma sa impeachment complaint laban kay Pangulong Arroyo. Sa pagbubunyag ni Alliance of Volunteer Educators (AVE) party-list Rep. Eulogio &amp;quot;Amang&amp;quot; Magsaysay, sinabi nito na kinausap siya sa pamamagitan ng telepono ng tatlong kasamahan sa Kongreso at dalawang opisyal ng Palasyo upang suhulan ng P500,000 cash kung saan P200,000 ang agad na ibibigay sa kanya at ang P300,000 naman ay sa kasagsagan ng pagdinig ng impeachment complaint. Ipinangako rin umano sa kanya ang isa pang &amp;quot;slot&amp;quot; para sa AVE upang maging dalawa ang kinatawan ng kanilang party-list. Sa kabuuan aniya, P5 milyon ang offer sa kanya kung saan ang iba rito ay ipalalabas sa pamamagitan ng special allotment release order (SARO) na ipagkakaloob ng Palasyo sa mga kongresista bilang pondo sa kanilang mga proyekto. Pero tumanggi si Magsaysay na banggitin ang pangalan ng mga nagtangkang manuhol sa kanya bagaman at nagbanta ito na kung sisirain ng Malaca&amp;ntilde;ang ang kanyang pangalan at maging ng mga mambabatas na mula sa mayorya ay mapipilitan siyang pangalanan ang mga ito. Nagdalawang-isip din aniya siya sa ginawang pagbubunyag kahapon sa pamamagitan ng press conference, pero naisip din niyang panahon na upang gawin ang tama. &amp;quot;How can I be a good educator if I will not be honest to myself,&amp;quot; ani Magsaysay. Ayon pa sa kanya, hindi pare-pareho ang iniaalok na suhol sa mga mambabatas. Sa katulad niya na walang komiteng hawak at hindi senior member ng Kongreso ay aabot lamang sa P5 milyon ang alok, samantalang mas malaki sa mga senior member o hindi first termer at may hawak na mas malaking komite. (Ulat ni Malou Rongalerios)</body>
<link>http://www.philstar.com/Article.aspx?articleId=287833&amp;publicationSubCategoryId=92</link>
</article>
<article>
<title>Pagtalikod ng YOU kay GMA pinabulaanan</title>
<author>Joy Cantos at Lilia Tolentino</author>
<date>
<month>July</month>
<day>23</day>
<year>2005</year>
</date>
<body>Pinabulaanan ng Young Officers Union (YOU) ang lumabas na manifesto hinggil sa panawagan ng pagkakaisa para baguhin ang liderato sa gobyerno at pagbitiwin sa puwesto si Pangulong Arroyo sa anumang paraan. Ayon kay Brig. Gen. Danilo Lim, commander ng Armys 1st Scout Ranger Regiment na nakabase sa Bulacan at founder ng YOU, hindi galing sa mga original na kasapi at opisyal ng organisasyon ang nasabing manifesto. Ayon kay Lim, matagal ng nananahimik ang mga dating miyembro ng YOU matapos itong buwagin noong 1995 matapos ang mga itong lumagda sa kasunduang pangkapayapaan sa gobyerno. Sinabi ni Lim na kung mayroon mang mangyaring mga pagkilos o pag-aaklas sa militar ay hindi ito magmumula sa mga dating kasapi ng YOU at posible umanong may gumagamit lamang sa pangalan ng binuwag nilang grupo. Ayon naman kay Press Secretary at Presidential Spokesman Ignacio Bunye, ganap ang tiwala ng Pangulo na tapat ang mga sundalo sa kanilang tungkulin at nananatili silang neutral sa mga isyung pampulitika. Sa ipinalabas na statement ng YOU kamakalawa, nakasaad na handa umano silang gumawa ng aksyon para mailigtas ang bansa at umaatras na sila sa nilagdaan nilang peace agreement sa gobyerno 10 taon na ang nakalilipas. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=287841&amp;publicationSubCategoryId=92</link>
</article>
<article>
<title>GMA namumuro sa plunder!</title>
<author>Rudy Andal</author>
<date>
<month>July</month>
<day>23</day>
<year>2005</year>
</date>
<body>Ibinulgar kahapon ni Sen. Panfilo Lacson ang multi-million corruption sa paggawa ng tulay sa buong bansa kung saan inakusahan nito ang gobyerno na ginamit ang pondo noong nakaraang eleksiyon. Sa kanyang True State of the Nation Address (TSONA) sa Manila Hotel, tinukoy ni Sen. Lacson ang P8.3 billion pondo para sa paggawa ng Bailey bridge sa buong bansa na minadali noong nakaraang halalan sa ilalim ng Presidents Bridge Program. Ayon kay Lacson, puwede itong maging batayan sa plunder case na isasampa kay Pangulong Arroyo at nais niya rin itong maisama sa impeachment complaint na ikakasa ng Kamara laban sa Pangulo. Sinabi ni Lacson na lahat ng tulay, mahaba man o maiksi, tapos man o hindi ay nagkakahalaga ng P16,852,889.09 bawat isa. &amp;quot;The bridge is one for the Ripleys. As you cross this bridge in Zamboanga Sibugay, you end up Nowhere! A bridge in the middle of a ricefield that leads to nowhere believe it or not,&amp;quot; ayon kay Lacson. Aniya, maliit pa ito kumpara sa Diosdado Macapagal Boulevard na nagkakahalaga naman ng P1.1 billion sa habang 5 kilometro. Tinukoy din ni Lacson ang Road Users Tax na nakalikom ng P2 billion at ginamit sa kampanya ni Pangulong Arroyo kung saan ang naturang pondo ay siya rin daw na ginagamit para mabili ang boto ng mga kongresista sa impeachment. Inunahan ni Lacson ang SONA ni Pangulong Arroyo na gaganapin sa Lunes at sinabi nito na ang kanyang TSONA ang siyang tunay na nangyayari sa bansa. Inilahad din ni Lacson na ang unemployment rate nitong April 2005 ay umaabot sa 12.9% mula sa 11.3% noong Enero, taliwas sa pahayag ng pamahalaan na nagbigay sila ng 1.09 milyong trabaho noong unang limang buwan ng 2005. Mahigit kalahati naman daw ng Pinoy ang nagugutom kung saan ang ARMM ay pinakamataas na may hunger rate na 64.2%, kasunod ang Zamboanga Peninsula, Northern Mindanao at NCR. Ayon kay Lacson, ang lahat nang ito ay binaligtad ng gobyerno para mapalabas na may maganda silang ginagawa. Muling inulit ni Lacson ang panawagan kay Pangulong Arroyo na magbitiw na lamang sa puwesto kung may natitira pa siyang pagmamahal sa bansa. (Ulat ni Rudy Andal)</body>
<link>http://www.philstar.com/Article.aspx?articleId=287848&amp;publicationSubCategoryId=92</link>
</article>
<article>
<title>Lacson pinahuhubaran ng maskara</title>
<author>Grace dela Cruz</author>
<date>
<month>July</month>
<day>23</day>
<year>2005</year>
</date>
<body>&amp;quot;Lacson mapagkunwari!&amp;quot; Ito ang isinisigaw ng isang grupo na humihiling na mapatawan ng karampatang parusa si Sen. Panfilo Lacson dahil sa umanoy pagkakasangkot nito sa Kuratong Baleleng. Ayon sa Be Afraid, Be Very Afraid of Ping (BABVAP) movement na pinamumunuan ng dating whistleblower na si Mary &amp;quot;Rosebud&amp;quot; Ong, dapat nang tanggalan ng maskara si Lacson sa ginagawa nitong pagkukunwari na ito ay isang &amp;quot;crime buster&amp;quot; o di kayay bilang &amp;quot;Mr. Clean&amp;quot;. Sinabi ni Rosebud na dapat katakutan si Lacson lalo pa kung makikita ang tunay na pagkatao nito. Binigyang-diin ng BABVAP na hindi dapat na kalimutan ang mga krimen na kinasangkutan ng senador at ng mga tauhan nito dahil marami umanong buhay ang nawala dahil sa mga ito. Nagsagawa din ang nasabing grupo ng re-enactment ng Kuratong Baleleng rubout upang iparamdam sa korte na dapat ng madesisyunan ang kaso dito na ngayon ay nakabinbin sa Quezon City Regional Trial Court. (Ulat ni Grace dela Cruz)</body>
<link>http://www.philstar.com/Article.aspx?articleId=287851&amp;publicationSubCategoryId=92</link>
</article>
<article>
<title>Villar kumilos sa utang ng Pinas</title>
<author>Rudy Andal</author>
<date>
<month>July</month>
<day>23</day>
<year>2005</year>
</date>
<body>Inihain ni Sen. Manny Villar ang debt relief bill na naglalayong pababain ang utang ng bansa dahil malaking bahagi ng national budget ay napupunta lang sa pagbabayad ng ating utang. Sa Senate bill 1928 ni Sen. Villar, nakasaad na dapat pag-aralan ng gobyerno ang pagbabawas ng utang at ng maibigay naman ang malaking budget para sa social services ng bansa. Tinatayang aabot sa 40% ng total budget ang napupunta sa pagbayad ng utang at apektado naman ang para sa kabuhayan ng bansa. Naniniwala rin si Villar na puwedeng mapabilang ang Pilipinas sa kategoryang &amp;quot;heavily indebted poor countries&amp;quot; o HIPC para makakuha ng debt relief mula sa Group of Eight o G8. Sa dokumento ng HIPC, puwedeng sumali ang mahirap na bansa kung ang debt-export ration nito ay 150%. Ang Pilipinas ay 171.8% debt-export ration kaya pasok ito sa debt relief ng G8. (Ulat ni Rudy Andal)</body>
<link>http://www.philstar.com/Article.aspx?articleId=287858&amp;publicationSubCategoryId=92</link>
</article>
<article>
<title>Bonoan pinasisibak</title>
<author>Grace dela Cruz</author>
<date>
<month>July</month>
<day>23</day>
<year>2005</year>
</date>
<body>Nais ipasibak ng isang grupo si Finance Undersecretary Emmanuel Bonoan bilang isa sa mga nagsusulong ng Expanded Value Added Tax Law dahil sa umanoy katiwalian. Ang di nagpakilalang grupo ay nagpadala rin ng kanilang &amp;quot;open letter&amp;quot; sa Supreme Court, Department of Justice (DOJ) at kay Finance Sec. Gary Teves kung saan sinabi ng naturang grupo na ginagamit lamang umano ni Bonoan ang programa ng Department of Finance na Run After Tax Evaders (RATE) upang umanoy makapangikil mula sa sinumang opisyal ng Bureau of Internal Revenue at Customs. Bunga nitoy nagpahayag ng pagdududa ang di-nagpakilalang grupo sa kredibilidad ni Bonoan na mapamunuan ang programa ng DOF at ang pagrerepresenta nito sa mga pagdinig hinggil sa E-VAT. Gayunman, pinilit kunin ang pahayag ni Bonoan ngunit hindi ito pumasok sa kanyang tanggapan tulad ng sinabi ng secretary nitong si Bebot Alvarez. (Ulat ni Grace dela Cruz)</body>
<link>http://www.philstar.com/Article.aspx?articleId=287862&amp;publicationSubCategoryId=92</link>
</article>
<article>
<title>Walang pasok sa Lunes sa MM</title>
<author>Lilia Tolentino</author>
<date>
<month>July</month>
<day>23</day>
<year>2005</year>
</date>
<body>Idineklara ni Pangulong Arroyo ang Hulyo 25, araw ng Lunes, na walang pasok sa mga paaralan at opisina sa Metro Manila para bigyan anya ng pagkakataon ang mga mamamayan na pakinggan ang State of the Nation Address (SONA) ng Pangulo na idaraos sa araw ng pagbubukas ng sesyon ng Kongreso. Inaasahang magdudulot ng matinding trapiko at abala sa lansangan ang idaraos na SONA dahil na rin sa isasagawang rali ng ibat ibang militanteng grupo. (Ulat ni Lilia Tolentino)</body>
<link>http://www.philstar.com/Article.aspx?articleId=287864&amp;publicationSubCategoryId=92</link>
</article>
<article>
<title>Full alert vs NPA ikinasa!</title>
<author>Nina Angie Dela Cruz, Danilo Garcia At Doris Franche</author>
<date>
<month>July</month>
<day>24</day>
<year>2005</year>
</date>
<body>Nagbabala ang Philippine National Police (PNP) sa mga raliyista sa gaganaping State of the Nation Address (SONA) ni Pangulong Arroyo bukas na maging mapagmasid at mag-ingat sa mga armed leftist groups na maaaring gamitin ang mass action para maghasik ng kaguluhan. Ayon sa intelligence report na nakalap ng National Capital Region Police Office, kumikilos ang New Peoples Army Guerilla Fronts and Zones upang guluhin ang mga rally sa darating na Lunes ng mga pro-government at anti-Arroyo rallyists. May mga reports din na may na-intercept na mga communication efforts kung saan ang pamunuan ng Communist Party of the Philippines-NPA ang mismong gumagapang sa ilang mga religious groups upang papagdaluhin sa mga nasabing kilos-protesta. Bunga ng intelligence report, nagsagawa na ng sweeping operations ang kapulisan sa mga komunidad malapit sa Batasan Pambansa complex para siguruhing walang infiltrators ang magkaroon ng pagkakataon na makapanggulo. Gayunpaman, hiniling ni NCRPO Director Vidal Querol sa mga raliyista na ang sinumang may makalap na impormasyon o maramdamang galaw ng mga terorista sa Lunes ay kaagad na makipag-ugnayan sa pulisya. Bukod sa sweeping operations, magpapakalat din ang NCRPO ng mga miyembro ng Special Action Force at mga pulis na naka-sibilyan sa loob ng Batasan complex. Sa labas naman ng Kongreso, may 6,000 anti-riot police ang ipapakalat. Sa pangkalahatan, aabot sa 16,000 ang bilang ng mga pulis na naka-assign upang siguruhing magiging mapayapa ang SONA, kabilang na ang mga anti-hoodlum units para maiwasan din ang mga kriminal na samantalahin ang mga rally. Sinabi ni Querol na magiging napakahigpit ang gagawing pagbabantay ng kapulisan sa Lunes. Bawat isa sa mga raliyista maging pro-government man o anti-GMA ay kakapkapan para huwag magkaroon ng pagkakataon ang mga elemento na may maitim na balakin na maghasik ng</body>
<link>http://www.philstar.com/Article.aspx?articleId=288005&amp;publicationSubCategoryId=92</link>
</article>
<article>
<title>Pangalanan ang mga nanuhol!</title>
<author></author>
<date>
<month>July</month>
<day>24</day>
<year>2005</year>
</date>
<body>Hinamon kahapon ni House Majority Floorleader Prospero Nograles si AVE party-list Rep. Eulogio Magsaysay na ibunyag ang sinasabi nitong kongresista at dalawang opisyal ng Malaca&amp;ntilde;ang na nagtangkang manuhol sa kanya ng halos P5 milyon kapalit ang hindi pagpirma nito sa impeachment complaint laban kay Pangulong Arroyo. Isang insulto aniya at out-of-this world ang pahayag ni Magsaysay na inalok ang bawat mambabatas ng P5-M para huwag lamang pumirma sa impeachment complaint. Ayon kay Nograles, ang bribery o panunuhol ay isang krimen sa ilalim ng batas at batid ito ng mga mambabatas. Dapat aniyang tigilan ni Magsaysay ang pagdakdak at sa halip kasuhan nito ang mga naturang mambabatas at opisyal ng gobyerno na nag-alok sa kanya ng pera at proyekto. Kung hindi aniya ito gagawin ni Magsaysay ay dapat na humingi ito ng paumanhin sa mga kongresista sa buong kapulungan. Sinabi pa ni Nograles na ilang kasamahan ang tumawag sa kanya para magpahayag ng kanilang pagkadismaya sa naging alegasyon ni Magsaysay dahil naging suspek din sila sa mga naging akusasyon nito. Mahigpit namang pinabulaanan ng Palasyo ang alegasyon ni Magsaysay at wala anyang basehan ang bintang na hindi alam kung saan nagmula. (Malou Rongalerios/Lilia Tolentino)</body>
<link>http://www.philstar.com/Article.aspx?articleId=288014&amp;publicationSubCategoryId=92</link>
</article>
<article>
<title>GMA asang di tuloy ang walkout sa SONA</title>
<author></author>
<date>
<month>July</month>
<day>24</day>
<year>2005</year>
</date>
<body>Inaasahan ng Malaca&amp;ntilde;ang na hindi gagawin ng mga mambabatas ang planong walkout sa pagtatalumpati ni Pangulong Arroyo sa pagbubukas ng Kongreso sa Lunes. Ayon kay Press Secretary at Presidential Spokesman Ignacio Bunye, ang mga Pilipino ay likas na magandang tumanggap sa mga panauhin at tinatrato sila ng maayos. Sana naman anya ay panaigin ng mga mambabatas ang magandang kaugaliang ito ng mga Pilipino sa sandaling ang Pangulo ay magtungo sa Batasan Pambansa bukas para bigkasin ang kanyang State of the Nation Address (SONA). Ang planong pagboykot ng mga miyembro ng oposisyon sa SONA ay naglalayong hiyain ang Presidente. Bukod sa walkout, plano rin umano ng oposisyon na magsuot ng itim na laso sa kanilang braso, hindi pagtayo sa pagpasok sa session hall ng Pangulo at mananawagan para sa pagbibitiw sa puwesto ni Mrs. Arroyo. Kahapon ay siniguro ni Senate Minoritry Leader Aquilino Pimentel na iboboykot ng oposisyon ang ika-5 SONA ni Arroyo. Ani Pimentel, nagkaisa ng pananaw ang opposition senators na wala nang natitirang kredibilidad ang Pangulo kaya anuman ang sabihin nito ay wala ng halaga para sa bayan. Ayaw na anyang makibahagi ang oposisyon sa sarsuela sa Batasan kapag binitawan na ng Pangulo ang sangkaterba na namang kasinungalingan at dahilan para manatili lamang siya sa puwesto. Ang mga miyembro ng oposisyon sa Senado ay sina Pimentel, Sergio Osme&amp;ntilde;a, Jamby Madrigal, Alfredo Lim, Jinggoy Estrada at Panfilo Lacson. Hindi pa mabatid kung kasama sa makikiboykot ang dalawa pang oposisyon na sina Edgardo Angara at Juan Ponce Enrile. (Lilia Tolentino/Rudy Andal)</body>
<link>http://www.philstar.com/Article.aspx?articleId=288017&amp;publicationSubCategoryId=92</link>
</article>
<article>
<title>Pinay DH itinulak ng amo sa 10th flr. sa UAE</title>
<author></author>
<date>
<month>July</month>
<day>24</day>
<year>2005</year>
</date>
<body>Nagkalasug-lasog ang katawan ng isang Pinay domestic helper sa United Arab Emirates (UAE) matapos umanong itulak ng kanyang among Arabo sa ika-10 palapag ng gusali. Dahil dito, iniutos ni Foreign Affairs Sec. Alberto Romulo sa Embahada ng Pilipinas sa UAE na magsagawa ng imbestigasyon hinggil sa pagkamatay ni Jana Enelsa, 22, tubong Surigao del Sur. Ang naging aksiyon ni Romulo ay bilang tugon sa kahilingan ng mga kaanak ng biktima na alamin ang tunay na dahilan ng pagkasawi nito dahil pinalilitaw ng mga amo ni Enelsa na sadyang nagpakamatay ito sa pamamagitan ng pagtalon sa gusali. Sinasabing pinagalitan umano ang biktima ng kanyang among babae na hindi pa tinukoy ang pangalan dahil pinagbintangan na sinaktan nito ang kanyang batang anak na kanyang inaalagaan. Naging dahilan ito upang palayasin na umano si Enelsa subalit sa halip na umalis ay nagkulong ito sa kanyang kuwarto ngunit pinilit pa ring buksan ng kanyang amo ang pinto saka sinabunutan at itinulak sa bintana ng gusali ng Shaljia sa UAE. Nakita ng mga saksi na nakalambitin pa ang Pinay sa &amp;quot;railing&amp;quot; ng balkonahe at humihingi ng tulong bago tuluyang mahulog. (Mer Layson)</body>
<link>http://www.philstar.com/Article.aspx?articleId=288027&amp;publicationSubCategoryId=92</link>
</article>
<article>
<title>Walang pakinabang na lupa ng gobyerno gawing pabahay</title>
<author></author>
<date>
<month>July</month>
<day>24</day>
<year>2005</year>
</date>
<body>Isinulong kahapon ng dalawang mambabatas ang pagtatayo ng bahay para sa mga empleyado ng gobyerno at mga squatters lalo na sa mga urban areas sa mga lupa o idle lands ng gobyerno na hindi naman napapakinabangan. Ayon kay Rep. Rozanno Biazon (Muntinlupa), isa sa mga awtor ng panukala, ang pagtatayo ng socialized housing sa mga hindi ginagamit na lupa ng gobyerno ang isa sa mga sagot sa problema ng squatting. Sa kanyang panukala, nais ni Biazon na ang 10 porsiyento ng mga lupang pag-aari ng gobyerno na nakatakdang ibenta sa pribadong sektor ay dapat gamitin sa mga socialized housing projects. Nais naman ni Ilocos Sur. Rep. Eric Singson na tayuan ng mga bahay para sa mahihirap ang mga agricultural land na pag-aari ng gobyerno na hindi na napapakinabangan sa loob ng 10-taon. Ang National Housing Authority aniya ang dapat na magtake-over sa mga public lands na gagamitin para sa socialized housing. Ang mga nabanggit na panukala ay dinidinig ng House committees on natural resources at housing and urban development. (Malou Rongalerios)</body>
<link>http://www.philstar.com/Article.aspx?articleId=288028&amp;publicationSubCategoryId=92</link>
</article>
<article>
<title>Death benefits sa bgy. officials ibinigay ni Recom</title>
<author></author>
<date>
<month>July</month>
<day>24</day>
<year>2005</year>
</date>
<body>Ipinagkaloob na ni Caloocan City Mayor Enrico &amp;quot;Recom&amp;quot; Echiverri sa pamilya ng mga namayapang kapitan at kagawad ng barangay ang inilaang benepisyo para sa kanila mula sa Department of Interior and Local Government (DILG) at Government Service Insurance System (GSIS). Sinabi ni Echiverri na ang halaga ay mula sa welfare benefit program sa ilalim ng Executive Order 115 na nagkakaloob ng death benefit para sa mga opisyal ng barangay na namatay habang nagsisilbi. Sa ilalim ng EO 135, ang pamilya ng mga yumaong punong barangay ay pagkakalooban ng P22,000 habang P12,000 naman ang ibibigay sa pamilya ng barangay kagawad, barangay secretary, barangay treasurer at Sangguniang Kabataan chairman. Idinagdag nito na batid niya ang kahalagahan ng pagsisilbi ng mga miyembro ng opisyal ng barangay sa kanilang nasasakupan kaya nararapat lang na maipagkaloob sa kanilang pamilya ang benepisyong inilaan ng pamahalaan para sa kanila. (Rose Tamayo)</body>
<link>http://www.philstar.com/Article.aspx?articleId=288038&amp;publicationSubCategoryId=92</link>
</article>
<article>
<title>DOJ nagbabala vs pag-iisyu ng tseke</title>
<author></author>
<date>
<month>July</month>
<day>24</day>
<year>2005</year>
</date>
<body>Binalaan ng Department of Justice (DOJ) ang sinuman na mag-ingat sa pag-iisyu ng tseke, ito ay matapos na isulong ng Department of Justice (DOJ) ang kasong kriminal laban sa isang umanoy negosyante matapos na magtalbugan ang inisyung mga tseke. Sa 2-pahinang resolution, isinulong ng Pasay City Prosecution Office sa Pasay City Regional Trial Court ang kasong paglabag sa Batas Pambansa Blg. 22 o mas kilala bilang bouncing check law laban sa isang Oliver Arcenal. Batay sa rekord ng prosecution, inireklamo ng isang Raymond Yao si Arcenal ng nasabing kaso makaraang mag-isyu ito sa kanya ng pitong tseke noong Setyembre 2004 sa Galleria shopping mall sa Baclaran, bilang pambayad sa ilang biniling produkto. Subalit ng idineposito ni Yao ang mga tseke ay nadiskubre na sarado na ang mga accounts sa dalawang bangko ni Arcenal. Bunga nito, nagreklamo si Yao ng kasong BP 22 at estafa ngunit tanging ang unang kaso lamang ang isinulong ng prosecution dahil sa mabigat na ebidensiyang iprinisinta nito. Habang ang kasong estafa ay ibinasura dahil sa kawalan ng ebidensiya. (Grace dela Cruz)</body>
<link>http://www.philstar.com/Article.aspx?articleId=288039&amp;publicationSubCategoryId=92</link>
</article>
<article>
<title>Ngitngit ni GMA bubuga!</title>
<author>Ni Ellen Fernando</author>
<date>
<month>July</month>
<day>25</day>
<year>2005</year>
</date>
<body>Inaasahang ibubuga ngayong hapon ni Pangulong Arroyo ang kanyang galit sa mga taong humahadlang sa mga programa niya para mapaunlad ang ekonomiya sa kanyang State of the Nation Address (SONA) sa joint session ng Kongreso. Ayon kay Press Secretary at Presidential Spokesman Ignacio Bunye, posibleng tamaan ang mga political detractors na nagsa-sourgraping sa mga pamamaraang legal ng Pangulo na ipagtanggol ang sarili sa mga kaliwat kanang akusasyon hinggil sa pagkakasangkot ng kanyang pamilya sa jueteng scandal at sa kontrobersyal na &amp;quot;Gloriagate CD&amp;quot; na naglalayong mapatalsik ito sa puwesto. Gayunman, sinabi ni Bunye na pangunahing nilalaman ng speech ng Pangulo ay ang kanyang bisyon at paano ipapatupad ang reform plan nito. Tatalakayin ang ukol sa Phase 2 ng kanyang reform program, karagdagang revenues, mas mataas na koleksyon sa buwis kabilang ang pagpapalawak ng kampanya laban sa tax evaders, pagpapaunlad ng turismo, anti-corruption, pagsugpo ng red tape sa pamahalaan, mga bagong investment sa imprastraktura, pagpapalawak ng programa na naglalayong makagawa ng mas maraming trabaho at magbibigay ng maayos na kalidad ng buhay para sa sambayanang Pilipino. Binira ni Bunye ang mga nagpaplanong magboykot o mag-walkout sa SONA na nagpapakita aniya ng kawalan ng respeto at sibilisado ng mga mambabatas. &amp;quot;Filipinos are known to be hospitable people. They are supposed to be gracious hosts. A boycott or a walkout would be an insult to both their contituents and the high institutions they represent,&amp;quot; ani Bunye. Nanawagan si Bunye na dapat ipakita ng lahat ang pagkakaroon ng &amp;quot;statemanship, decency at collective patriotism&amp;quot; sa araw na ito. Kaugnay nito, dadagsa ngayon sa Kongreso ang daan-daang alkalde mula sa ibat ibang panig ng Pilipinas upang magbigay ng todong suporta sa Pangulo. Positibo ang pananaw ng mga lokal na opisyal na sentimyento ng mga mamamayan sa mga lalawigan at bayan-bayan sa ilalahad ng Pangulo sa kanyang SONA. Sa pahayag ng League of Municipalities na may kasaping 1,501 alkalde sa Pilipinas, sinusuportahan nila ang pagnanais ng higit na nakararaming Pinoy na daanin sa Constitutional process ang krisis sa pulitika. Ayon kay Ramon Guico, Jr., mayor ng Binalonan, Pangasinan at national president ng samahan, sa ganitong tahimik na pamamaraan ay may oportunidad ang bansa na isulong ang 10-point legacy agenda ng Pangulo upang lumago ang ekonomiya. &amp;quot;Sa SONA ng Pangulo, tutukuyin niya ang mahahalagang reporma sa pag-angat ng kabuhayan sa mga lalawigan at bayan-bayan dahil sa sadyang pinalalakas niya ang local autonomy upang mabiyayaan ang mga taga-probinsiya,&amp;quot; ani Guico. Tinukoy naman ni Iloilo City Mayor Jerry Trenas, pangulo ng League of Cities, ang pagpapalabas ng Pangulo ng executive order kamakailan upang mapalawak ang kakayahan ng local goverment units na patatagin ang pagsasarili na pamahalaan ang kanilang mga bayan. Sa hanay ng city mayors, pamumunuan ito nina Trenas, Manila Mayor Lito Atienza at Quezon City Mayor Sonny Belmonte ang pagdalo sa SONA ng Pangulo sa Batasan. Kasama naman ni Guico na tutungo sa Batasan ang mahigit 100 municipal mayors, kabilang ang 34 mula sa Iloilo na tumangging suportahan si Senate Pres. Franklin Drilon sa panawagan nitong mag-resign ang Pangulo. Ang ibang dadalo ay mga vice-governors, board members, vice mayors, mga councilors at chairmen ng mga barangay.</body>
<link>http://www.philstar.com/Article.aspx?articleId=288182&amp;publicationSubCategoryId=92</link>
</article>
<article>
<title>Hindi Famas Award ang SONA</title>
<author></author>
<date>
<month>July</month>
<day>25</day>
<year>2005</year>
</date>
<body>Nagpahayag ng pagkadismaya sina House Majority Leader Prospero Nograles at Para&amp;ntilde;aque Rep. Eduardo Zialcita sa ginawang pag-uugali ng mga oposisyon na kalimutan ang kanilang tungkulin sa bayan bilang mga kagawad ng Kongreso matapos na magpasya ang mga ito na huwag siputin ang gagawing State of the Nation Address (SONA) ni Pangulong Arroyo. Ayon kay Rep. Zialcita, ang Kongreso ay hindi isang &amp;quot;Famas Award&amp;quot; kung saan binibigyan ng parangal ang mga natatanging aktor at aktres sa larangan ng pinilakang tabing. Ipinagdiinan ni Zialcita na kung nais ng mga nasa oposisyon na maging sikat at mapansin ng taumbayan ay dapat pumalaot sila sa industriya ng pelikula at hindi ang maging kinatawan ng sambayanang Pilipino sa Kongreso. Sa isang pahayag, sinabi naman ni Rep. Nograles na unparliamentary at hindi nararapat sa isang mambabatas na isnabin ang tradisyunal na pagbibigay ng mensahe ng Pangulo ng bansa sa mismong tahanan ng mga kagawad ng Kongreso. Aniya, nais ng oposisyon na makuha ang unang pahina ng mga pahayagan at ang ulo ng mga balita sa radyo at telebisyon kung kayat magsasagawa ang mga ito ng mga hakbanging sa tingin nila ay makakakuha ng atensiyon sa taumbayan. Naniniwala ang dalawang kongresista na mababaw ang dahilan ng oposisyon sa gagawing hindi pagsipot o pag-walkout sa SONA. Anila, sa harap ng krisis na nararanasan ngayon ng bansa, dapat naman maging hindi mga pasaway ang oposisyon at gawin ang responsibilidad na makinig sa sasabihin ng Punong Ehekutibo. (Malou Rongalerios)</body>
<link>http://www.philstar.com/Article.aspx?articleId=288194&amp;publicationSubCategoryId=92</link>
</article>
<article>
<title>Quantum Global job opportunity</title>
<author></author>
<date>
<month>July</month>
<day>25</day>
<year>2005</year>
</date>
<body>Inilunsad kamakailan ng Quantum Global Philippines, Inc ang isang programa na naglalayong makapagbigay ng &amp;quot;income opportunity&amp;quot; sa mga walang trabaho, mga maybahay, professionals at maging overseas Filipino workers (OFWs). Ayon kay Harold Dick Ledda, pangulo at chief executive officer ng Quantum Global Philippines, ang programa na tinawag na Quantum Direct Selling ay authorized distributor ng globally innovative products kagaya ng Aurigold, X-1R, Sensua, AB King Pro, Timeworks, Cable Gym, Natural Bra, Ultra Trim &amp;amp; Firm, Quantum FB Plus at Ultra Svelt Patch. Ang Quantum ay subsidiary ng Quantum Global Group, ang worlds pioneer ng Home TV Shopping na distributor ng mga kilalang produkto kabilang ang X-1R products. Sinabi ni Ledda na ang kanilang &amp;quot;job opportunity&amp;quot; ay makakatulong ng malaki para sa lumulobong bilang ng mga walang hanapbuhay. Sa mga nagnanais na maging dealer, maaaring tumawag sa tel. blg. 749-8888 para sa karagdagang impormasyon. Umabot sa 1,000 katao ang dumalo sa launching kasama ang mga showbiz personalities na sina Dyan J, Ryan Dublin, Harbour Babies, Showerboys, G-Boyz at Pork and Beans.</body>
<link>http://www.philstar.com/Article.aspx?articleId=288195&amp;publicationSubCategoryId=92</link>
</article>
<article>
<title>Cha-cha 'isayaw' na  PGMA</title>
<author>Doris Franche at Joy Cantos</author>
<date>
<month>July</month>
<day>26</day>
<year>2005</year>
</date>
<body>Pinaboran ni Pangulong Arroyo ang pag-amyenda sa Konstitusyon at pagbabago sa porma ng gobyerno sa 23-minutong State of the Nation Address (SONA) sa pamamagitan ng Constituent Assembly (Con-Ass). Sinabi ni Pangulong Arroyo, ang kasalukuyang sistema ng gobyerno ay hadlang sa pag-unlad ng bansa bagkus ay kailangan ang partisipasyon ng mamamayan sa mahahalagang desisyon ng pamahalaan. &amp;quot;The system clearly needs fundamental change, and the sooner the better. Its time to start the great debate on charter change,&amp;quot; wika pa ng Pangulo sa kanyang ika-5 SONA. Mungkahi ni PGMA sa Kongreso na isulong ang cha-cha sa pamamagitan ng Con-Ass subalit nasa kamay pa rin ng Kongreso kung anong pamamaraan ang kanilang gagamitin sa pagbabago ng Saligang Batas. Nais din ni Mrs. Arroyo na gawing parliamentary form ang kasalukuyang presidential form of government. Aniya, bilang pagkilala din sa mga lider ng pamahalaang lokal sa katatagan ng pangkabuhayan at panlipunan ay dapat bigyang kunsidirasyon ng mga mambabatas ang federalism. &amp;quot;The economic progress and social stability of the provinces along with the increasing self-reliance and efficiency of political developments and public services there, make a compelling case for federalism,&amp;quot; dagdag pa ni Arroyo. Nakiusap din ang Pangulo sa taumbayan na magkaisa na at makipag-tulungan sa gobyerno para sa ikauunlad ng bansa sa halip na magkawatak-watak. Binigyang-diin din ni PGMA sa kanyang talumpati ang kahalagahan ng edukasyon kung saan ay nagpalabas siya ng executive order no. 358 kung saan ay inatasan niyang ikredito sa college degree ang mga pinag-aralan sa vocational courses. Inabot naman ng 33 palakpak at 7 standing ovation ang SONA ng Pangulo na dinaluhan ng mga opisyal ng gobyerno at civil society habang kapuna-puna ang hindi naman pagpalakpak ni Senate President Franklin Drilon. Hindi din sumipot ang 9 na miyembro ng minority bloc ng Senado sa pamumuno ni Senate Minority Leader Aquilino Pimentel Jr. gayundin ang mga miyembro ng oposisyon sa Kamara para makinig sa SONA ni PGMA. Sa pagbubukas naman ng sesyon sa Mataas na Kapulungan, nanatili si Sen. Drilon bilang Pangulo ng Senado habang itinanggi ni Sen. Miriam Defensor-Santiago na may balak siyang agawin ang senate presidency. Samantala, inunahan naman ni dating Pangulong Erap Estrada si PGMA sa paglalahad ng SONA kung saan ay inakusahan ni Erap si GMA na isang mang-aagaw ng kapangyarihan. Naging mapayapa naman ang ginanap na mga kilos-protesta ng mga anti-GMA at pro-GMA sa labas ng Batasan complex. (Ulat nina Doris Franche at Joy Cantos)</body>
<link>http://www.philstar.com/Article.aspx?articleId=288339&amp;publicationSubCategoryId=92</link>
</article>
<article>
<title>9-man council para palitan si PGMA binuo ng PCNS</title>
<author></author>
<date>
<month>July</month>
<day>26</day>
<year>2005</year>
</date>
<body>Inihayag kahapon ng Peoples Coalition for National Salvation (PCNS) ang 9-kataong transition council upang magsagawa ng bagong sistemang pulitikal, sosyal at pang-ekonomiya ng gobyerno. Ayon kay Rodrigo San Gabriel, tagapagsalita ng malawakang samahan ng 120 na grupong sibiko, business, religous at pampulitika, ang pagbagsak ni Pangulong Arroyo ay hindi na mapipigilan at wala nang makakapagligtas ng kanyang nabigong liderato. Siniguro ni San Gabriel sa sambayanan na ang bansa ay mas nasa mabuting kamay sa ilalim ng council na ito na binubuo ng mga nationalists, patriots, at taong may matuwid na mga personalidad, may programa upang sagipin ang ating lumulubog na ekonomiya. Ang bubuo ng 9-man council na ito ay 1) isang retiradong may mataas na posisyon sa AFP na hindi nagpayaman sa puwesto; 2) isang lider ng civil society group na responsable sa pagkakaisa ng 120 organizations buhat sa maraming sektor at ngayon ay nasa ilalim ng PCNS at may papel sa pagpapatalsik ng dating dalawang Pangulo. 3)Isang nasa aktibong serbisyo sa militar na kilala sa kanyang radical na advocacy at pagmamahal sa bayan; 4) isang kasalukuyang senador na malakas ang koneksyon sa business sector buhat sa isang kagalang-galang na pamilya at hindi nasasangkot sa anumang anomalya; 5) isang galing sa academy, dating pangulo ng isang state university na kaalyado ng mga militant activist na nagsusulong ng pagtatatag ng isang revolutionary government; 6) isang kasalukuyang nanunungkulan sa gobyerno; 7) isang representante ng mga magbubukid, mangingisda, manggagawa, mga mahihirap at mga katutubo; 8) isang kakatawan sa mga kababaihan at kabataan na kilala sa pagtatanggol sa karapatan ng nasabing sektor; at 9) isang abogado, constitutionalist, educator at pilantropo.</body>
<link>http://www.philstar.com/Article.aspx?articleId=288349&amp;publicationSubCategoryId=92</link>
</article>
<article>
<title>Impeachment vs PGMA isinampa sa Kamara</title>
<author>Malou Rongalerios/Rudy Andal</author>
<date>
<month>July</month>
<day>26</day>
<year>2005</year>
</date>
<body>Pormal nang inihain ng oposisyon ang amended version ng impeachment complaint laban kay Pangulong Arroyo subalit nabigo naman ang mga ito na makuha ang 79 na lagda ng mga kongresista upang maiakyat agad sa Senado. Binigyang-diin sa 54-pahinang amended complaint ang culpable violation of the Constitution, betrayal of public trust at graft and corruption laban kay Pangulong Arroyo. Kaagad namang inendorso ni House Speaker Jose de Venecia sa order of business sa pagbubukas ng sesyon ng Kamara kahapon at hindi na hinintay ang 10 araw na nakasaad sa Konstitusyon. Kampante naman si San Juan Rep. Ronaldo Zamora na makukuha nila ang sapat na lagda ng mga kongresista upang maisampa na agad sa Senado ang impeachment complaint kung saan ay mangangailangan sila ng 79 na pirma. Ayon naman kay Rep. Simeon Datumanong, chairman ng house committee on justice, 41 kongresista lamang ang nakalagda sa impeachment complaint at hindi ito sapat para maiakyat agad sa Senado ang impeachment laban kay Pangulong Arroyo. Minaliit naman ni House Majority Leader Prospero Nograles ang ipinagyayabang ng oposisyon na mayroon silang sapat na bilang upang agarang madala sa impeachment court ang reklamo laban kay PGMA. Dahil dito, kailangang maghintay pa ng house committee on justice na maaprubahan ng plenaryo ang gagamiting Rules of Impeachment bago masimulan ang pagtalakay dito. Samantala, naniniwala si Senate Minority Leader Aquilino Pimentel Jr. na tatagal ng ilang buwan ang gagawing paglilitis kay PGMA sa pamamagitan ng impeachment trial. Sinabi ni Sen. Pimentel, ang pinakamabisa at pinaka-magandang gawing sakripisyo ni PGMA ay magbitiw upang hindi na mahati ang taumbayan at para hindi na rin maapektuhan ang ating ekonomiya. (Ulat nina Malou Rongalerios/Rudy Andal)</body>
<link>http://www.philstar.com/Article.aspx?articleId=288353&amp;publicationSubCategoryId=92</link>
</article>
<article>
<title>Umento sa barangay officials isinulong</title>
<author>EFernando</author>
<date>
<month>July</month>
<day>26</day>
<year>2005</year>
</date>
<body>Isinulong ang pagbibigay ng umento sa tinatanggap na honoraria ng mga barangay officials sa Maynila. Ayon kay Acting Vice-Mayor Ma. Theresa Bonoan-David, naghain ng ordinansa sa konseho ng Maynila na hinihiling na itaas ang tinatanggap na allowances ng mga barangay chairmen, kagawad, secretary, treasurer, tanod, lupon at Day Care teachers. Sinabi ni Coun. David, may akda ng panukalang ordinansa, nais lamang niyang matugunan ang pangangailangang pinansyal ng mga opisyal ng barangay dahil sa kakarampot na sahod ng mga ito. Hindi pa naman tiyak kung magkano ang maipagkakaloob na umento sa mga barangay officials ng Maynila. (Ulat ni EFernando)</body>
<link>http://www.philstar.com/Article.aspx?articleId=288362&amp;publicationSubCategoryId=92</link>
</article>
<article>
<title>Junior officers ng AFP umalma sa dayaan</title>
<author>Joy Cantos</author>
<date>
<month>July</month>
<day>26</day>
<year>2005</year>
</date>
<body>Nagbabala kahapon ang junior officers ng Armed Forces of the Philippines (AFP) na dadanak ng dugo kapag hindi nagbitiw si Pangulong Arroyo. Ito ang ipinarating na mensahe ng Protectors of the Filipino People sa mga mamamahayag sa Camp Aguinaldo kung saan ay nagbanta silang dadanak daw ng dugo kapag nagmatigas si PGMA na hindi umalis sa puwesto. Ginawa ng mga sinasabing junior officers ng AFP ang bantang ito sa gitna ng panawagan ni AFP chief Efren Abu na huwag makisawsaw sa pulitika ang mga sundalo. Binatikos ng junior officers ang naganap na dayaan sa nakaraang May 2004 presidential elections kung saan ay nakipagsabwatan pa umano si Comelec Commissioner Virgilio Garcillano para masiguro ang panalo ni GMA. Anila, pilit na lamang pinagtatakpan ni PGMA ang kanyang anomalya sa pamamagitan ng panawagang constitutional processes pero hindi sila papayag na magpatuloy pa ito. &amp;quot;Extra-ordinary situations requires extra-ordinary solutions,&amp;quot; wika ng mga junior officers sa kanilang mensahe. (Ulat ni Joy Cantos)</body>
<link>http://www.philstar.com/Article.aspx?articleId=288367&amp;publicationSubCategoryId=92</link>
</article>
<article>
<title>Gloria ala-Clinton sa impeachment</title>
<author>Malou Rongalerios at G. dela Cruz</author>
<date>
<month>July</month>
<day>27</day>
<year>2005</year>
</date>
<body>Pasasagutin sa pamamagitan ng teleconference sa impeachment complaint si Pangulong Arroyo kaugnay sa kanyang kinakaharap na kontrobersiya ng &amp;quot;Hello Garci&amp;quot;. Sinabi kahapon nina Taguig-Pateros Rep. Peter Cayetano at Ilocos Norte Rep. Imee Marcos sa isang press conference na isa sa pinag-aaralan nila ngayon na maisingit sa Rules on Impeachment ang pagsagot ni Arroyo sa pamamagitan ng telepono o kahit video-telephone na itutulad sa pagsagot ni dating US president Bill Clinton. Si Clinton ay humarap sa impeachment complaint sa pamamagitan ng video-conference kaugnay ng sex scandal na inihain laban sa kanya. Sinabi ni Cayetano na hindi naman kinakailangang humarap sa personal ang Pangulo sa House committee on justice sa sandaling talakayin na ang impeachment complaint subalit dapat lumabas ang katotohanan kaya kahit sa papaanong paraan ay kailangan itong sumagot. Idinagdag naman ni Marcos na gagamitin nila ang regular court type kung saan ipapatawag muna sa preliminary investigation ang inaakusahan. Samantala, sinabi ni House Majority Leader Prospero Nograles na sisimulan na ng committee on rules na talakayin ang Rules on Impeachment bilang pagtugon ng kaniyang komite sa kautusan ni House Speacker Jose de Venecia na simulan na nilang magtrabaho para umusad ang impeachment proceedings. Samantala, sinabi ni Justice Sec. Raul Gonzalez na mas malaki ang matitipid ng gobyerno kung gagawin ang pagbabago sa Constitution sa pamamagitan ng Constituent Assembly (Con-Ass) at hindi Constitutional Convention (Con-Con). Ipinaliwanag ni Gonzalez na mas mahaba ang proseso ng Con-Con kumpara sa Con-Ass dahil kinakailangan na magsagawa uli ng botohan kung saan gagastos ang pamahalaan ng P8 bilyon. (Ulat nina Malou Rongalerios at G. dela Cruz)</body>
<link>http://www.philstar.com/Article.aspx?articleId=288482&amp;publicationSubCategoryId=92</link>
</article>
<article>
<title>Abalos, Borra at Javier pinapa-impeach din</title>
<author>Malou Rongalerios</author>
<date>
<month>July</month>
<day>27</day>
<year>2005</year>
</date>
<body>Sinampahan na rin ng impeachment complaint ni Atty. Elly Pamatong sina Comelec Chairman Benjamin Abalos, Sr. at Commissioners Resurrecion Borra at Rufino Javier. Kasama ni Pamatong na nagsampa ng reklamo si dating Ilocos Sur Gov. Antonio Villanueva na kabilang sa na-disqualify na kandidato noong presidential elections. Nagkasala umano sina Abalos, Borra at Javier at iba pang commissioner ng Comelec ng culpable violation of the Constitution at betrayal of public trust. Wala anilang karapatan sina Abalos at iba pang commissioner na isama sila sa 77 sinasabing nuisance candidates. Matatandaan na una nang sinampahan ng impeachment complaint ni Pamatong si VP Noli de Castro noong nakaraang linggo. (Ulat ni Malou Rongalerios)</body>
<link>http://www.philstar.com/Article.aspx?articleId=288496&amp;publicationSubCategoryId=92</link>
</article>
<article>
<title>'Wala sa batas na pumalakpak ako'  Drilon</title>
<author>Rudy Andal</author>
<date>
<month>July</month>
<day>27</day>
<year>2005</year>
</date>
<body>Ipinaliwanag ni Senate President Franklin Drilon na walang nakalagay sa Saligang-Batas na pumalakpak siya at ang kanyang pagdalo sa State of the Nation Address (SONA) ni Pangulong Arroyo ay dahil nakalagay sa Saligang-Batas na bubuksan niya ang Senado bilang pangulo nito. Tugon ito ni Sen. Drilon sa mga puna sa hindi niya pagpalakpak at bukod tanging nakaupo habang makailang beses binigyan ng standing ovation ang Pangulo ng kanyang mga taga-suporta. Kung anong ingay ng kanyang katabing si House Speaker Jose de Venecia na nagmistulang cheerleader sa pagpalakpak at pangunguna sa pagtayo sa bawat salita ni Arroyo ay namukod-tangi naman si Drilon sa pagiging tahimik sa kanyang upuan. Sa kabuuan ng SONA ng Pangulo ay kahit isang palakpak ay hindi nagawang ibigay ni Drilon. Dismayado si Drilon sa SONA ng Pangulo dahil hindi raw nito sinagot ang mga isyu na kinakaharap ng kanyang pamahalaan. Sinabi ni Drilon na hinihintay niya kay Pangulong Arroyo kung ano ang sasabihin tungkol sa mga isyu ng impeachment, jueteng, krisis pulitikal at kung paano ito mareresolba. Aniya hindi ang oposisyon at taumbayan ang nag-umpisa ng problema sa krisis-pulitikal, bagkus ito ay nag-ugat sa pagkakasangkot ng Unang Pamilya sa jueteng, ikalawa ay ang Garcillano tape na nagbigay duda sa kanyang pagkapanalo bilang Pangulo. &amp;quot;Iyon po bang parliamentary form of government ay makakatuklas sa problema ng corruption, makapagpapataas ng sahod ng manggagawa, kakulangan sa trabaho?&amp;quot; wika ni Drilon. Sinabi rin ni Drilon na malabong magtagumpay ang pagbabago ng saligang batas sa Senado at hindi kasagutan ang pagbabago ng porma ng gobyerno sa problemang kinakaharap ng bansa partikular na ang political crisis. Wala rin anyang sapat na bilang sa Senado para isulong ito. Ayon kay Sen. Joker Arroyo, kailangan ng 3/4 o 18 boto ng senador para maipasa ito sa Senado. Sinabi ni Arroyo, 12 senador ang may termino pa hanggang 2010 at imposible na ibibigay nila ang kanilang puwesto para lang mailipat tayo sa parliamentary form of government. (Ulat ni Rudy Andal)</body>
<link>http://www.philstar.com/Article.aspx?articleId=288502&amp;publicationSubCategoryId=92</link>
</article>
<article>
<title>2 milyon estudyante ililikas</title>
<author>Joy Cantos</author>
<date>
<month>July</month>
<day>27</day>
<year>2005</year>
</date>
<body>Dalawang milyong mga mag-aaral sa buong bansa partikular sa Metro Manila ang ililikas sa ligtas na lugar bukas kaugnay ng isasagawang pinakamalaking national earthquake drill bilang bahagi ng programa sa paghahanda sa kalamidad ng National Disaster Coordinating Council (NDCC). Ayon kay NDCC acting Executive Secretary Dr. Anthony Golez, ang drill ay mag-uumpisa alas-10 ng umaga sa mga pampublikong paaralan sa National Capital Region at ilang mga piling eskuwelahan sa bawat rehiyon sa bansa. Sa ilalim ng programa, ang mga bata ay tuturuan ng kanilang mga dapat gawin para sa kanilang kaligtasan at paghahanda sa paglilikas sa pangangasiwa ng NDCC, Philippine Institute of Volcanology and seismology sa tulong ng DepEd. (Ulat ni Joy Cantos)</body>
<link>http://www.philstar.com/Article.aspx?articleId=288508&amp;publicationSubCategoryId=92</link>
</article>
<article>
<title>Pera ng bayan ang ginastos sa mga rali vs GMA  DOJ</title>
<author>Grace dela Cruz</author>
<date>
<month>July</month>
<day>27</day>
<year>2005</year>
</date>
<body>Ikinagulat ni Justice Sec. Raul Gonzalez na mula sa kaban ng bayan ang salaping ginamit sa mga paglulunsad ng kilos-protesta laban sa Pangulo. Ayon kay Gonzalez, ang milyon-milyong salapi ay ipinalabas umano ni dating Budget Sec. Emilia Boncodin noong mga buwan ng Abril at Mayo sa mga party-list group congressmen gaya ni Bayan Muna Rep. Satur Ocampo na tumanggap umano ng P10 milyon. &amp;quot;She release more fund and faster to the leftist which are not enjoyed by the other regular members of Congress,&amp;quot; ani Gonzalez. Anang kalihim, malaki ang diperensiya ng halagang inire-release ni Boncodin sa Poverty Development Assistance Fund (PDAF) ng mga opposition congressmen. Ani Gonzalez, ang pondo mula sa PDAF ng mga kongresista ay ipinalalabas nang cash para magamit sa mga proyektong isinumite ng mga ito na inaaprubahan naman ng DBM sa pamamagitan ng pag-iisyu ng Special Allotment Release Order (SARO). Ang basehan ng DBM sa pagbibigay ng SARO ay kung ito ay alinsunod sa itinakdang &amp;quot;menu&amp;quot; ng DBM para sa mga proyektong popondohan nito. Binigyang-diin ng DOJ chief na hindi niya inaakusahan si Boncodin. Nais lamang niyang iparating dito ang pagkakapansin ng malaking disparity sa ginawa nitong pagpapalabas ng pera sa pagitan ng opposition at administration congressmen. (Ulat ni Grace dela Cruz)</body>
<link>http://www.philstar.com/Article.aspx?articleId=288514&amp;publicationSubCategoryId=92</link>
</article>
<article>
<title>Luxury cars ibenta  GMA</title>
<author>Lilia Tolentino</author>
<date>
<month>July</month>
<day>27</day>
<year>2005</year>
</date>
<body>Binigyan ni Pangulong Arroyo ng dalawang buwan o 60 araw ang lahat na ahensiya ng gobyerno kasama na ang mga korporasyong pag-aari ng pamahalaan para ibenta ang mga biniling mamahaling sasakyan para makatipid ng pondo. Nakasaad ito sa Administrative Order No. 121 na mahigpit na nagpapatupad ng Administrative Order No.3 na nagbabawal sa mga ahensiya ng pamahalaan na bumili ng maluho at mamahaling sasakyan kaugnay ng ipinatutupad na programa ng pagtitipid. Ang kinitang pera sa pagbebenta ay ibibigay sa National Treasury upang magamit sa mga prayoridad na proyekto. (Ulat ni Lilia Tolentino)</body>
<link>http://www.philstar.com/Article.aspx?articleId=288519&amp;publicationSubCategoryId=92</link>
</article>
<article>
<title>Ex-president i-ban sa parliament</title>
<author>Butch Quejada</author>
<date>
<month>July</month>
<day>27</day>
<year>2005</year>
</date>
<body>Hinamon ni dating Pangulong Fidel Ramos ang mga mambabatas na gumawa o maghain ng panukalang batas na nagbabawal sa kanya at kina dating Pangulong Cory Aquino, Joseph Estrada at Pangulong Arroyo na makatakbo muli sa pagka-Pangulo o Prime Minister oras na binago ang Saligang-Batas mula sa Presidential form of government papuntang Parliamentary-Federal system. Muling binigyang-diin ni Ramos na wala siyang interes para muling tumakbo o mamulitika dahil mas importante dito ang i-angat ang ekonomiya ng bansa. Ayon kay Ramos, sa Parliamentary form of government ay may continuity ang programa ng gobyerno na mahalaga para sa mga international investors na namumuhunan sa bansa. Kapag nagpumilit anya siyang tumakbo kahit sa barangay ay handa siyang pa-asunto. Si Ramos ay umalis kahapon patungong Kuala Lumpur, Malaysia para sa isang economic summit. Babalik ito sa bansa sa Sabado. (Ulat ni Butch Quejada)</body>
<link>http://www.philstar.com/Article.aspx?articleId=288520&amp;publicationSubCategoryId=92</link>
</article>
<article>
<title>Gloria suko na!</title>
<author>Lilia Tolentino</author>
<date>
<month>July</month>
<day>28</day>
<year>2005</year>
</date>
<body>Inamin kahapon ni Pangulong Arroyo na malamang magtagal pa ang political crisis sa bansa dahil sa pinagtatalunang mga isyu sa impeachment at Charter Change, pero ipauubaya niya sa Kongreso at sa itatatag na Preparatory Consultative Committee ng Cha-cha kung paiikliin ang nalalabi pa niyang 5-taong panunungkulan sa puwesto. Sinabi ng Pangulo sa kauna-unahan niyang press conference sa mga miyembro ng Malaca&amp;ntilde;ang Press Corps matapos magkaroon ng krisis pulitikal dahil sa isyu ng &amp;quot;Hello Garci&amp;quot; tapes na ang Kongreso ang siyang may exclusive prerogative sa pag-amyenda kaya ito ang puwedeng magdesisyon kung dapat pa ba niyang tapusin ang 6-taon niyang panunungkulan. Ang termino ng panunungkulan ng Pangulo ay inirekomenda ni dating Pangulong Fidel Ramos kaugnay ng isinusulong niyang cha-cha na siya umanong makakalutas sa kasalukuyang krisis. Nauna rito ay nanindigan ang Malaca&amp;ntilde;ang na tatapusin ng Pangulo ang kanyang termino hanggang 2010. Inihayag din ng Pangulo na pinag-aaralan pa ang planong pagtatatag ng Preparatory Consultative Committee para sa Cha-Cha at binabalangkas pa ang isang administrative order ukol dito. Nais ng Pangulo na italaga si dating UP president Jose Abueva bilang pinuno ng committee. Magsasagawa ang Pangulo ng malawakang pakikipag-konsultasyon sa mamamayan para alamin ang damdamin ng bayan hinggil sa Cha-Cha. (Ulat ni Lilia Tolentino)</body>
<link>http://www.philstar.com/Article.aspx?articleId=288666&amp;publicationSubCategoryId=92</link>
</article>
<article>
<title>Ocampo, Gonzalez nagkaka-iringan</title>
<author>Malou Rongalerios/Grace dela Cruz</author>
<date>
<month>July</month>
<day>28</day>
<year>2005</year>
</date>
<body>Tumitindi ang iringan nina Bayan Muna Rep. Satur Ocampo at Justice Sec. Raul Gonzalez matapos payuhan kahapon ng una ang huli na magpatingin sa psychiatrist dahil mukhang naloloko na ito bunsod ng pahayag na ginagamit ng mga militanteng party-list groups ang pondo ng gobyerno sa mga kilos-protesta laban kay Pangulong Arroyo. Sinabi ni Ocampo na walang basehan ang mga pahayag ni Gonzalez at habang nagsasalita ito ay lalo lamang dumarami ang kanyang pagkakamali. &amp;quot;He has gone mad. Im afraid he should see a psychiatrist,&amp;quot; ani Ocampo. Kung mayroon anyang batayan si Gonzalez sa kanyang akusasyon ay dapat itong maghain ng kaukulang kaso sa korte. Tinaasan naman ng kilay ni Gonzalez ang panggagalaiti ni Ocampo at pinatutsadahan ang solon na magpatingin muna ng utak. Sinabi ng kalihim na hindi kabaliwan ang pagsasabi ng totoo kaya mas dapat umanong magpa-eksamin ng utak ang nagsasalitang siya ang baliw. Hinamon din ni Gonzalez na ilantad ni Ocampo kung saan nanggaling ang kanilang ipinantustos sa nasabing rally kung nais nitong pasinungalingan na hindi sa pork barrel nanggaling ang ipinambili ng mga naglalakihang banners na anti-GMA at effigy nito. Ani Gonzalez, ang banner at effigy pa lamang umano na sinunog sa rally ay umaabot na ng halagang P200,000. (Ulat ni Malou Rongalerios/Grace dela Cruz)</body>
<link>http://www.philstar.com/Article.aspx?articleId=288675&amp;publicationSubCategoryId=92</link>
</article>
<article>
<title>EZ-2 Lotto pinabubuwag</title>
<author>JCantos</author>
<date>
<month>July</month>
<day>28</day>
<year>2005</year>
</date>
<body>Isinulong kahapon ng Philippine National Police (PNP) ang pagbubuwag sa EZ-2 lottery ng Philippine Charity Sweepstakes Office (PCSO) sa bansa matapos mabulgar na ginagamit ito ng mga illegal gambling operator sa bansa. Inihayag kahapon ni Sr. Supt. Florante Baguio, hepe ng PNP-Anti-Ilegal Gambling Special Operation Task Force na nakatakdang ihain anumang oras mula ngayon ni PNP Chief Director General Arturo Lomibao ang rekomendasyon sa pagbubuwag ng naturang number game sa tanggapan ni PCSO Chairman Sergio Valencia. Ayon kay Baguio, nagagamit ng mga gambling lord ang resulta ng EZ-2 sa kanilang illegal na operasyon matapos ang pinaigting na kampanya ng PNP laban sa jueteng. Binigyang diin pa ng opisyal na sa kasalukuyan ay walang makitang ibang paraan o solusyon ang PNP upang tuluyang mapuksa ang naturang illegal number game sa bansa kundi ang ipatigil mismo ang mga sugal na pinatatakbo ng pamahalaan na ginagamit ng mga gambling lord. Aminado naman ang opisyal na nahihirapan ang PNP na ipagpatuloy ang kanilang operasyon laban sa illegal na sugal kung walang makukuhang tulong ang mga ito mula sa pamahalaan para tuluyang mapuksa ang illegal gambling. Sa kabila nito, ipinagmamalaki naman ni Baguio na epektibo ang kampanya ng PNP laban sa jueteng partikular na sa bahagi ng Luzon kung saan sa loob ng anim na buwan ay nakapagsagawa sila ng kabuuang 8,499 anti-illegal gambling operation. (Ulat ni JCantos)</body>
<link>http://www.philstar.com/Article.aspx?articleId=288676&amp;publicationSubCategoryId=92</link>
</article>
<article>
<title>Pinay nurse sa Saudi nagsoli ng P150 milyon</title>
<author>Malou Rongalerios</author>
<date>
<month>July</month>
<day>28</day>
<year>2005</year>
</date>
<body>Isang resolusyon na magbibigay ng parangal at pagkilala sa isang Pinay nurse na nagsauli ng P10 milyong riyals ($2.6 milyon o P150 milyon) sa isang bangko sa Jeddah, Saudi Arabia ang inihain kahapon ni Iloilo Rep. Raul Gonzalez Jr., sa Mababang Kapulungan ng Kongreso. Sa kanyang House Resolution No. 881, sinabi ni Gonzalez na dapat ipagmalaki ng sambayanang Filipino si Melitza Anne Chan, tubong Iloilo at kasalukuyang nursing assistant sa dental department ng Marabi Hospital sa Jeddah, Saudi Arabia. Nag-aaplay ng work visa sa British Embassy si Chan nang madiskubre niya na nagkamali ang Saudi-Hollande Bank at nalagyan ng halos 10 milyong riyals ang kanyang bank account. Nalaman ni Chan ang pagkakamali nang sabihan siya ng British consulate sa Jeddah na hindi nila maaaring tanggapin ang kanyang bank statement dahil sa napakalaking halaga ng salapi sa kanyang account. Nang malaman ni Chan ang pagkakamali, agad niya itong inireport sa mga opisyal ng bangko. Ayon kay Labor Attache Bulyok Nilong, head ng Philippine Overseas Labor Office sa Jeddah, ang pagkakamali o typographical error ng banko ay nangyari noon pang Pebrero 2005, pero nadiskubre lamang dahil inireport ni Chan. (Ulat ni Malou Rongalerios)</body>
<link>http://www.philstar.com/Article.aspx?articleId=288687&amp;publicationSubCategoryId=92</link>
</article>
<article>
<title>Cam hinamong maglabas ng ebidensiya vs GMA</title>
<author>Grace dela Cruz</author>
<date>
<month>July</month>
<day>28</day>
<year>2005</year>
</date>
<body>Pumalag ang kampo ni First Gentleman Mike Arroyo sa panibago na namang expose ni self confessed jueteng bagwoman Sandra Cam kung saan direktang idinawit si Pangulong Arroyo na tumanggap at namudmod ng jueteng payola mula sa umanoy jueteng lord na si Bong Pineda. Ayon kay Atty. Jesus Santos, legal counsel ng Unang Ginoo, dapat ay suportahan ng matitibay na ebidensiya ni Cam ang kanyang panibagong mabibigat subalit basurang akusasyon laban kay PGMA at pamilya nito. Sa isang pulong-balitaan kasama si Archbishop Oscar Cruz, tahasang ibinunyag ni Cam na sa isang hotel ay ipinatawag ni Pangulong Arroyo ang lahat ng Comelec regional directors at inabutan ng milyong halaga ng salapi galing umano kay Lilian Pineda, asawa ni Bong . Ito, ayon kay Cam, ay naganap bago ang May 2004 elections. (Ulat ni Grace dela Cruz)</body>
<link>http://www.philstar.com/Article.aspx?articleId=288691&amp;publicationSubCategoryId=92</link>
</article>
<article>
<title>Taktika ng oposisyon sa impeachment binira</title>
<author>Malou Rongalerios</author>
<date>
<month>July</month>
<day>28</day>
<year>2005</year>
</date>
<body>Kinastigo ng isang kongresistang kaalyado ng administrasyon ang gagawing panggagapang o 'creeping' impeachment ng oposisyon para matupad ang pangarap nitong makakuha ng sapat na bilang upang awtomatikong maipadala sa Senado ang reklamong patalsikin sa puwesto si Pangulong Arroyo. Ayon kay Para&amp;ntilde;aque Rep. Eduardo Zialcita, hindi magtatagumpay ang estratehiyang gagawin ng oposisyon na makuha ang sapat na numero dahil nakabatay ang reklamo sa mababaw na walang batayang paratang. Inaasahan din ni Zialcita na lalo pang pag-iibayuhin ng oposisyon ang pangangalap ng pirma dahil ito lamang ang kanilang huling baraha matapos na sumablay ang kanilang panawagang magbitiw na ang Pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=288696&amp;publicationSubCategoryId=92</link>
</article>
<article>
<title>Enrile mag-o-ober da bakod</title>
<author>Rudy Andal</author>
<date>
<month>July</month>
<day>28</day>
<year>2005</year>
</date>
<body>Inaasahan ang pagkakaroon ng pagbabago sa Senado partikular na sa liderato ng mga komite makaraang mapaulat na lilipat si Sen. Juan Ponce Enrile sa bakod ng administrasyon. Ang napipintong paglipat ni Sen. Enrile ay magbibigay daan para mabago ang committee chairmanship at paglakas ng administration bloc sa Mataas na Kapulungan. Si Enrile ay nauna nang kumalas sa minorya at naging independent matapos na hindi makasundo si Senate Minority Leader Aquilino Pimentel, Jr. na nagbigay daan naman para puwersahin si Enrile ng minorya na tanggalin ito sa Commission on Appointments at palitan ni Sen. Jamby Madrigal. Subalit ang paglipat ni Enrile ay nakadepende pa rin sa desisyon ng Wednesday Group ng Senado kung ibibigay nila ang Blue Ribbon Committee kay Enrile na kasalukuyang pinamumunuan ni Sen. Joker Arroyo. Sakaling mabigo si Enrile na makuha ang Blue Ribbon, ihihirit naman daw nito na makuha ang committee on government corporations and public enterprises na hawak ni Sen. Richard Gordon. Itinanggi naman ni Enrile ang ulat na paglipat niya sa administrasyon at pinabulaanan ding mayroon siyang nais na pamunuang komite bago lumipat sa majority bloc. (Ulat ni Rudy Andal)</body>
<link>http://www.philstar.com/Article.aspx?articleId=288697&amp;publicationSubCategoryId=92</link>
</article>
<article>
<title>Resolusyon ng 32 kongresista: Kill Cha-cha!</title>
<author>Malou Rongalerios</author>
<date>
<month>July</month>
<day>29</day>
<year>2005</year>
</date>
<body>Sa halip na magkaisa, lalong nahati kahapon ang Mababang Kapulungan ng Kongreso matapos isulong ang isang kontra Cha-cha resolution ng nasa 32 kongresista na naglalayong harangin ang planong pag-amyenda sa Konstitusyon at pagpapalit ng porma ng gobyerno. Ayon sa mga lumagda sa resolusyon, hindi napapanahon ang pagtalakay sa Charter change dahil hindi ito ang solusyon sa kasalukuyang krisis sa pulitika. Ayon sa oposisyon, desidido ang Malaca&amp;ntilde;ang na ituloy ang Cha-cha sa pamamagitan ng Constituent Assembly upang makaiwas ang Pangulo at pamilya nito na maimbestigahan ng Kongreso kaugnay ng kinasangkutang anomalya sa jueteng at pandaraya sa 2004 election. Hindi anila dapat maging isyu sa ngayon ang Charter change hanggat hindi sinasagot ni Arroyo ang mga isyung ibinabato sa kanya. Sinabi ni Bayan Muna Rep. Satur Ocampo na sa ngayon ay tatlong paraan ang gagamitin nila sa paglaban sa administrasyon at ito ay sa pamamagitan ng ibat ibang rali, pagsusulong ng impeachment complaint at pagharang sa Charter change. Inaasahan nilang madaragdagan pa ang kanilang bilang sa sandaling ipaikot na ang nasabing resolusyon sa iba pang mambabatas. Kasabay nito, nagbanta ang mga militanteng grupo na yayanigin ng mga kilos-protesta si Pangulong Arroyo kung itutuloy nito ang pgsusulong na maipatupad ang Charter change. Sa pahayag ng Kilusang mayo Uno (KMU) at Pambansang Lakas ng Kilusang Mamamalakaya ng Pilipinas (Pamalakaya), dapat patalsikin si Arroyo at bumuo ng transition council bago ipairal ang Charter change. Kailangan anilang ipagpatuloy ang isinasagawang imbestigasyon ng Senado sa jueteng scandal at Garci tapes at hindi ang Cha-cha ang bigyang prayoridad. (Ulat ni Malou Rongalerios)</body>
<link>http://www.philstar.com/Article.aspx?articleId=288835&amp;publicationSubCategoryId=92</link>
</article>
<article>
<title>Sandiganbayan kay JDV: 90-day suspension sa 2 solon ipatupad mo na!</title>
<author>Malou Rongalerios</author>
<date>
<month>July</month>
<day>29</day>
<year>2005</year>
</date>
<body>Nagbabala kahapon si Associate Justice Jose Hernandez ng Sandiganbayan Fourth Division na posibleng ma-contempt sina House Secretary Speaker Jose de Venecia at House secretary general Roberto Nazareno dahil sa patuloy nilang pagtanggi na ipatupad ang 90-day suspension na ipinataw ng korte kina Oriental Mindoro Reps. Rodolfo Valencia at Alfonso Umali. Sa16-pahinang desisyon na ipinalabas ni Hernandez, pinaalalahanan nito ang House of Representatives sa hindi pagpapatupad ng suspension kina Umali at Valencia na kapwa nahaharap sa kasong katiwalian sa Sandiganbayan. Pinuna din sa resolusyon na sa kasalukuyang krisis pulitikal sa bansa, halos lahat ay nananawagan na igalang ang batas lalo na ang liderato ng House pero hindi naman nito sinusunod ang sinasabing Rule of Law kapag ang apektado ay ang mga kongresista. Sina Valencia at Umali ay kinasuhan ng graft kaugnay sa pagpapalabas ng P2.5 milyong pondo habang ang una ay nanunungkulang gobernador at ang huli ay provincial administrator sa Oriental Mindoro. Ang suspension ay ipinalabas noon pang Pebrero pero umapela ang dalawang mambabatas at sinabing tanging ang Mababang Kapulungan lamang ang may kapangyarihan na suspendihin sila. (Ulat ni Malou Rongalerios)</body>
<link>http://www.philstar.com/Article.aspx?articleId=288844&amp;publicationSubCategoryId=92</link>
</article>
<article>
<title>60% ng Pinoy may Hepa-B</title>
<author>Rudy Andal</author>
<date>
<month>July</month>
<day>29</day>
<year>2005</year>
</date>
<body>Isiniwalat kahapon ni Sen. Pia Cayetano na 60% ng mga Pinoy ay apektado ng Hepatitis-B kung saan 10 hanggang 12 porsyento nito ay maituturing na carrier ng nabanggit na sakit na kadalasan ay nauuwi sa liver cancer. Sa ulat ng World Health Organization (WHO), ang Hepa B ay &amp;quot;highly endemic&amp;quot; sa ating bansa, ibig sabihin ay talamak ito, samantala ang liver cancer ay ika-apat na cancer sa mga Pinoy, pangalawa sa kalalakihan at pang-pito naman sa mga kababaihan. Idinagdag pa ng WHO na 70% ng liver cancer ay mula sa sakit na Hepatitis-B. Sa kanyang Senate Bill 2012, sinabi ni Sen. Cayetano na dapat magkaroon ng masusing impormasyon hinggil sa nabanggit na sakit at mandatory immunization sa loob ng 24 oras sa mga bagong silang na sanggol. Iminungkahi pa ni Cayetano na dapat gawing National Liver Cancer and Hepatitis-B Awareness Month ang buwan ng Pebrero. Inatasan din nito ang Department of Health (DOH) na siyang manguna sa pagpapakalat ng impormasyon hinggil sa Hepa-B, kung paano ito naisasalin sa ibang tao at ano ang karampatang lunas dito. Puwedeng maisalin ang Hepatitis-B sa pamamagitan ng dugo, pagtatalik, paggamit ng karayom at mula sa mga impektadong ina sa kanilang mga sanggol kung saan mayroon 90% na maisalin ang sakit. (Ulat ni Rudy Andal)</body>
<link>http://www.philstar.com/Article.aspx?articleId=288849&amp;publicationSubCategoryId=92</link>
</article>
<article>
<title>Pulitikong jueteng witness, reresbakan sina Cruz at Cam</title>
<author>Rudy Andal</author>
<date>
<month>July</month>
<day>29</day>
<year>2005</year>
</date>
<body>Nakatakdang bumalik sa bansa ang isang kilalang pulitiko na sinasabing jueteng witness ni Pangasinan Archbishop Oscar Cruz para supalpalin at ibunyag ang mga kasinungalingan ng Obispo at jueteng baglady na si Sandra Cam. Sa kanyang paglantad, ididiin din nito si dating Sen. Tito Sotto na umanoy kumukumbinsi sa kanya para gumawa ng kasinungalingan laban kay Pangulong Arroyo kaugnay sa diumanoy paggamit ng jueteng money sa nakaraang eleksiyon. Ito ang kinumpirma ng kapatid ng pulitiko na sinasabi sa isang press conference nina Cruz at Cam na namudmod umano ng tig-P2 milyon si dating Mayor Lilia Pineda, misis ng suspected jueteng lord na si Bong Pineda sa mga regional director ng Comelec sa hindi pinangalanang hotel sa lungsod ng Maynila. Ayon pa sa source, na tumangging magpabanggit ng pangalan, wala pa sa bansa ang kanyang kapatid at nasa Estados Unidos pero nakahandang umuwi at humarap sa imbestigasyon ng Senado upang sabihin ang totoo na nais siyang pagsinungalingin lamang ni Sotto laban sa pamilya ni Pangulong Arroyo at mga Pineda. Tiniyak din ng source na hindi personal na kilala ng kanyang kapatid sina Cam at Cruz at taliwas ito sa sinasabi ng Obispo na posibleng umatras ito dahil sa takot at nabayaran. Iginiit ng kapatid na sinasabing testigo na walang katotohanan ang alegasyon ng mga anti-jueteng crusaders dahil walang kinakatakutan ang kanilang pamilya bukod pa sa kilalang pulitiko. (Ulat ni Rudy Andal)</body>
<link>http://www.philstar.com/Article.aspx?articleId=288858&amp;publicationSubCategoryId=92</link>
</article>
<article>
<title>Barangay, SK elections hiling ipagpaliban</title>
<author>Rudy Andal</author>
<date>
<month>July</month>
<day>29</day>
<year>2005</year>
</date>
<body>Nanawagan kahapon si Sen. Richard Gordon na dapat ipagpaliban na ang barangay at Sangguniang Kabataan elections na naka-iskedyul ngayong Oktubre 31 dahil na rin sa kakapusan ng pondo at oras. Ayon kay Sen. Gordon, dapat na gawin na ang batas kung saan itatakda ang halalan sa Mayo 2007. Nauna ng sinabi ng Department of Budget and Management (DBM) at Comelec na walang sapat na pondo ang SK at Barangay election dahil hindi ito nakasali sa 2005 national budget. Aniya, hindi dapat ipagwalang-bahala ito at dapat na gumawa ng paraan ang dalawang Kapulungan na magsagawa na ng batas hinggil sa pagpaliban nito. Matatapos ang term of office ng SK at Barangay sa August 15, pero pwede rin silang maging hold-over hanggat hindi nakakapagdesisyon kung kailan ang eleksiyon. (Ulat ni Rudy Andal)</body>
<link>http://www.philstar.com/Article.aspx?articleId=288861&amp;publicationSubCategoryId=92</link>
</article>
<article>
<title>Loren wagi sa Metro</title>
<author>Edwin Balasa</author>
<date>
<month>July</month>
<day>29</day>
<year>2005</year>
</date>
<body>Naniniwala ang mga taga-Metro Manila na si dating senador Loren Legarda at hindi si Vice Pres. Noli de Castro ang nagwagi bilang bise presidente sa halalan noong 2004, batay sa pinakahuling survey ng Ibon Foundation. Halos isa sa bawat dalawang taga-Metro Manila o 42.64 porsiyento na tinanong ang nagsabing si Loren ang pinaniniwalaan nilang tunay na bise presidente ng bansa. Sa 455 survey respondents, 47.9% naman ang nagpahayag ng paniniwala na si de Castro ay nandaya sa nakaraang eleksiyon. Kapuna-puna rin na si Loren ang itinuturing ng mga na-survey na siyang &amp;quot;deserving&amp;quot; na pumalit kay Pangulong Arroyo oras na mag-resign, mapatalsik o ma-impeach siya dahil sa isyu ng pandaraya sa eleksiyon at pagkakasangkot ng pamilya nito sa maraming iskandalo tulad ng jueteng. Ang survey ay ginawa ng Ibon Foundation mula Hulyo 20-25. Batay pa sa survey, mayorya o 82.2% ng mga taga-MM ang nagsabing nagkaroon ng malawakang dayaan noong May 2004 election. (Ulat ni Edwin Balasa)</body>
<link>http://www.philstar.com/Article.aspx?articleId=288866&amp;publicationSubCategoryId=92</link>
</article>
<article>
<title>Wiretapping vs kidnapper, terorista, drug traffickers giit ng PNP</title>
<author>Joy Cantos</author>
<date>
<month>July</month>
<day>29</day>
<year>2005</year>
</date>
<body>Upang mapabilis ang pagsugpo laban sa kidnapper, terorista at drug trafficker, iginiit kahapon ng Philippine National Police ang pagsasagawa ng wiretapping laban sa mga pinaghihinalaang suspek sa itinuturing na high profile crime sa bansa. Ayon kay PNP chief P/Director General Arturo Lomibao, ang paggamit ng electronic surveilllance tulad ng wiretapping ay isa sa mga pinakamabisang paraan upang masupil ang mga krimeng nagaganap sa kapaligiran. This would be of good help but this (electronic surveillance) would only be used in extra-ordinary criminals like kidnappers, drug traffickers and terrorists, ani Lomibao. Sa kasalukuyan, ang RA 4200 o ang kinukuwestiyong Wiretapping Law ay mahigpit na nagbabawal sa paggamit ng electronics system sa pagmomonitor sa pagkilos at aktibidades ng mga elementong kriminal. Ayon kay Lomibao, nakipag-ugnayan na sila sa Kongreso upang gumawa ng batas na magpapahintulot na i-monitor sa pamamagitan ng wiretapping ang mga suspek na nakakagawa ng matitinding krimen. Kaugnay nito, tiwala naman si Lomibao na kakatigan ng mga mambabatas ang kanilang kahilingan para sa ikatatagumpay ng kampanya ng PNP laban sa kriminalidad. (Ulat ni Joy Cantos)</body>
<link>http://www.philstar.com/Article.aspx?articleId=288868&amp;publicationSubCategoryId=92</link>
</article>
<article>
<title>People Power wa epek na  GMA</title>
<author>Lilia Tolentino</author>
<date>
<month>July</month>
<day>30</day>
<year>2005</year>
</date>
<body>Wala na umanong bisa o epekto pa ang anumang People Power at tanging ang pagbabago sa porma ng gobyerno mula sa presidential tungo sa parliamentary ang makakalutas sa kasalukuyang krisis sa pulitika. Sa isang panayam, sinabi ni Pangulong Arroyo na hati pa sa kasalukuyan ang bansa sa kabila ng dalawang naganap na People Power Revolution na nagpatalsik sa puwesto sa dalawang presidente dahil sa sumasamang sistemang pampulitika. Dapat na anyang matigil ang nakaugalian ng mga Pilipino na patalsikin sa puwesto ang isang nanunungkulang Pangulo kung mayroong malaking problema ang bansa. Hindi anya susulong ang ekonomiya kung parati na lamang nagpapalit ng Presidente ang Pilipinas dahil nasasakripisyo ang magagandang programa na nasimulan na ng nakaupong Pangulo. &amp;quot;Imagine if we have president after president being toppled, president afrer president being tried by publicity, president after president being impeached,&amp;quot; pahayag ni Arroyo na nagsabi pa na sisikapin niya na maisulong ang Charter change dahil ito ang siyang puputol sa parating paghingi ng pagpapatalsik sa Pangulo. Kumbinsido ang Pangulo na sa sandaling lumutang na ang magagandang punto ng panukalang Cha-cha ay pati mga kontra dito ay susuporta rin. Nilinaw din ng Palasyo na ang isinusulong na Cha-cha ay hindi isang uri ng &amp;quot;graceful exit&amp;quot; para sa Pangulo. Samantala, napili ng respetadong Forbes Magazine bilang 4th most powerful woman in the world si Pangulong Arroyo. Kasama niya sa top 4 sina US Secretary of State Condoleeza Rice, China Vice Premier Wu Yi at Yulia Tymoshenko, PM ng Ukraine. Ayon sa Palasyo, ang pagkakapili sa Pangulo mula sa 100 maimpluwensiyang babae sa mundo ay pagpapatunay na magaling na lider si Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=289004&amp;publicationSubCategoryId=92</link>
</article>
<article>
<title>Taumbayan ang tanungin kung dapat mag-Cha-cha</title>
<author>Malou Rongalerios</author>
<date>
<month>July</month>
<day>30</day>
<year>2005</year>
</date>
<body>Upang matigil na ang bangayan ng Senado at House of Representatives, isinulong kahapon ni Negros Oriental Rep. Herminio Teves ang pagpapatupad ng plebisito para makuha ang pulso ng mga mamamayan sa pagbabago ng 1987 Constitution. Sinabi ni Teves na nasasayang lamang ang oras sa hidwaang nagaganap sa pagitan ng dalawang kapulungan at matatapos lamang ito kung idaraos ang plebisito kasabay ang barangay elections sa Oktubre 24, 2005. Noon pang nakaraang 12th Congress inihain sa Mababang Kapulungan ang isang House resolution na naglalayong magdaos ng plebisito para sa pagbabago ng Saligang Batas. Hindi naaprubahan ang nasabing resolusyon dahil sa teknikalidad na baka malito ang mga botante sa paghalal ng mga kandidato lalo na sa presidente at sa pagsasabi kung ano ang dapat baguhin sa Konstitusyon. Makakatipid din aniya ang gobyerno kung isasabay sa barangay elections ang plebisito para sa Chacha. (Ulat ni Malou Rongalerios)</body>
<link>http://www.philstar.com/Article.aspx?articleId=289015&amp;publicationSubCategoryId=92</link>
</article>
<article>
<title>Embahada sa Iraq pinalilikas</title>
<author>Mer Layson</author>
<date>
<month>July</month>
<day>30</day>
<year>2005</year>
</date>
<body>Bunsod ng lumalalang insidente ng pagpatay hindi lamang sa mga inosenteng sibilyan kundi maging sa mga opisyal ng pamahalaan, partikular na ang car at suicide bombing attack kaya pinapalikas ng Department of Foreign Affairs (DFA) ang operasyon ng embahada ng Pilipinas sa Baghdad, Iraq sa Amman, Jordan upang matiyak na hindi magiging biktima ng karahasan ang ating mga opisyal. Pinag-aalsa-balutan na rin ni Sec. Alberto Romulo sina Ambassadors Erik Andaya at Joel Luna sa takot na sila ang susunod na targetin ng mga bandidong Iraqi. Una rito ay iminungkahi na ng Estados Unidos ang pagbibigay ng seguridad sa ibat ibang embahada sa Baghdad matapos patayin ng mga nagpakilalang bandidong miyembro ng Al Qaeda network ang 3 diplomat mula sa Saudi Arabia at 2 diplomat mula sa Algeria. (Ulat ni Mer Layson)</body>
<link>http://www.philstar.com/Article.aspx?articleId=289019&amp;publicationSubCategoryId=92</link>
</article>
<article>
<title>DFA kinalampag na vs Garci</title>
<author>Malou Rongalerios</author>
<date>
<month>July</month>
<day>30</day>
<year>2005</year>
</date>
<body>Upang makumpirma kung totoong nasa Singapore o London si dating Commissioner Virgilio Garcillano, sumulat na rin sa Department of Foreign Affairs (DFA) ang limang komite na nagsagawa ng imbestigasyon upang beripikahin kung totoo ang ulat. Ayon kay Cavite Rep. Gilbert Remulla, chairman ng House committee on information, mahalaga pa ring mahanap si Garcillano dahil ito ang maituturing na &amp;quot;missing link&amp;quot; sa isyu ng wiretapping. Dapat aniyang magkaroon din ng kusa si DOJ Sec. Raul Gonzalez na tingnan kung may extradition treaty ang Pilipinas sa mga bansang pinaghihinalaang pinagtataguan ni Garcillano. Maging si dating NBI deputy director Samuel Ong na naunang umamin na may hawak ng master tape ng &amp;quot;Hello Garci&amp;quot; ay hindi pa rin nakikita ng gobyerno. (Ulat ni Malou Rongalerios)</body>
<link>http://www.philstar.com/Article.aspx?articleId=289029&amp;publicationSubCategoryId=92</link>
</article>
<article>
<title>Comelec officials na tumanggap ng jueteng payola tukoy na ng oposisyon</title>
<author>Malou Rongalerios</author>
<date>
<month>July</month>
<day>30</day>
<year>2005</year>
</date>
<body>Tinukoy na ng oposisyon ang mga opisyal ng Comelec na sinasabi ni jueteng whistleblower Sandra Cam na tumanggap ng jueteng payola mula kay dating Lubao, Pampanga Mayor Lilia Pineda. Sinabi kahapon ni House Minority Leader Francis Escudero sa isang press conference na ang mga opisyal ay mga regional directors ng Comelec sa Luzon noong panahon ng eleksiyon. Mismong sa bahay umano ni Pangulong Arroyo nakipagpulong ang mga ito sa La Vista na nasa Katipunan, Quezon City kung saan naganap ang abutan. Ayon kay Escudero, mayroon silang apat na testigo na magsisiwalat ng pagtanggap ng jueteng payola ng mga opisyal ng Comelec kung saan umaabot sa P2 milyon bawat isa. Pero hindi tinukoy ni Escudero kung ilan ang sinasabing tumanggap ng payola. Plano ng oposisyon na ilabas ang detalye sa mismong hearing ng House committee on Justice sa impeachment complaint. Nagbanta si Escudero na kung pipigilan ang pagpiprisinta nila ng testigo sa hearing ay mapipilitan silang gamitin ang media para sa gagawing pagsisiwalat. (Ulat ni Malou Rongalerios)</body>
<link>http://www.philstar.com/Article.aspx?articleId=289030&amp;publicationSubCategoryId=92</link>
</article>
<article>
<title>Giyera sa ARMM sisiklab</title>
<author>Rudy Andal</author>
<date>
<month>July</month>
<day>30</day>
<year>2005</year>
</date>
<body>Nakaamba raw ang panibagong digmaan sa Autonomous Region of Muslim Mindanao (ARMM) sakaling mabahiran ng dayaan ang nalalapit na halalan dito ngayong Agosto 8 dahil na rin sa pangamba na kumilos ng masama ang mga opisyal ng Comelec dito. Ayon kay Senate Minority Leader Aquilino Pimentel Jr., dapat na isuspinde muna ang halalan sa loob ng tatlong buwan para bigyang-puwang ang Comelec na magsagawa ng panibagong registration. Sinusuportahan ni Sen. Pimentel ang panawagan ng National Movement for Free Elections (Namfrel) at Moro National Liberation Front (MNLF) sa parehong dahilan. Boykot naman ang posisyon ng Moro Islamic Liberation Front (MILF). Aniya, hindi dapat balewalain ang banta ng MNLF na iboykot ang halalan sakaling ipagpatuloy ito dahil mababalewala ang kasunduang kapayapaan nito at ng pamahalaan noong 1996. Tinukoy pa ni Pimentel na nagpaabot na ng reklamo ang MNLF sa Organization of Islamic Countries (OIC) hinggil sa hindi pagsunod ng gobyerno sa kanilang kasunduan at magbibigay din ito ng negatibong epekto sa bansa na nais magkaroon ng observer status sa OIC. (Ulat ni Rudy Andal)</body>
<link>http://www.philstar.com/Article.aspx?articleId=289039&amp;publicationSubCategoryId=92</link>
</article>
<article>
<title>Ex-gov.pinipilit tumestigo sa jueteng vs PGMA</title>
<author>Rudy Andal at Edwin Balasa</author>
<date>
<month>July</month>
<day>31</day>
<year>2005</year>
</date>
<body>Pinupuwersa umano ng kampo ng oposisyon si dating Isabela Gov. Faustino &amp;quot;Jun&amp;quot; Dy Jr. na tumestigo laban kay Pangulong Arroyo sa isinasagawang imbestigasyon tungkol sa jueteng. Ayon sa mapagkakatiwalaang source, kinukulit umano ni dating Sen. Tito Sotto at iba pang personalidad sa oposisyon si Dy upang magsinungaling at sabihing mayroong jueteng money na ginamit sa nakaraang eleksiyon na ipinamahagi umano ni dating Lubao, Pampanga Mayor Lilia Pineda sa 13 regional directors ng Comelec sa harap mismo ni Pangulong Arroyo sa La Vista, Quezon City bago ang 2004 presidential polls para masiguro ang panalo nito. Bukod kay Sotto, kinukulit din umano si Dy na maging jueteng witness laban kay Arroyo nina ret. C/Supt. Roberto Calinisan ng Alliance of Generals for Fernando Poe Jr. (AGFOE), ex-PNP provincial director C/Supt. Julius Garcia at ex-Defense Sec. Renato De Villa. Sinabi pa ng impormante na nakalaro lamang ng golf ni Dy ang dating senador sa Amerika at dito umano siya kinumbinsi na tumestigo laban sa Pangulo pero tumanggi ang una. Nang hindi makumbinsi si Dy na maging witness ay gumawa ng media blitz ang kampo ng oposisyon kung saan ay ginamit umano ang jueteng baglady na si Sandra Cam at Archbishop Oscar Cruz na nagpatawag naman ng press conference para sabihing handa na ang kanilang testigo na magtuturo kay Pineda na namudmod umano ng tig-P2 milyon sa 13 Comelec directors. Magugunita na ang kapatid ng nasabing pulitiko ay nagsabi na handang humarap ang kanyang kapatid sa Senate inquiry upang isiwalat ang katotohanan na pinipilit lamang siya na tumestigo laban sa Pangulo. Sinabi ng kapatid ng pulitiko, mawawasak ang reputasyon nina Cruz at Cam sa sandaling tumestigo ito dahil sasabihin nito ang katotohanan na pinipilit lamang siyang magsinungaling. Bukod sa naturang pulitiko, inaawitan pa umano ng kampo ni Cruz ang isang natalong kongresista sa 2nd district ng Pampanga, talunang vice-gubernatorial candidate ng nasabi ring lalawigan, isang Undersecretary na dating mayor sa Pampanga at isang jueteng lord sa Central Luzon upang tumestigo sa pagpapatuloy ng Senate jueteng inquiry. Gayunman, bigo umano ang oposisyon na mapapayag ang mga nabanggit na tumestigo laban sa Pangulo. Kaugnay nito, sinabi ni Sen. Manny Villar, chairman ng Senate committee on public order ang illegal drugs na magtatakda siya ng isa pang pagdinig sa susunod na linggo hinggil sa jueteng kung may ihaharap na bagong witness si Cruz. Samantala, nakatakdang magsampa ng kasong libelo ang 16 regional directors ng Comelec kay Cam matapos na akusahang tumanggap ng tig-P2 milyong jueteng payola kay Mrs. Pineda. Sa kanilang liham kay Comelec Chairman Benjamin Abalos, pinabulaanan nila na tumanggap sila ng jueteng money. (Ulat nina Rudy Andal at Edwin Balasa)</body>
<link>http://www.philstar.com/Article.aspx?articleId=289190&amp;publicationSubCategoryId=92</link>
</article>
<article>
<title>Sec. Gonzales, 'mentally incapacitated' -solon</title>
<author>MRongalerios</author>
<date>
<month>July</month>
<day>31</day>
<year>2005</year>
</date>
<body>Matapos payuhan ni Bayan Muna Rep. Satur Ocampo si Justice Sec. Raul Gonzalez na magpatingin sa psychiatrist, sinabi naman kahapon ni Anakpawis Rep. Crispin Beltran na dapat nang mag-resign ang kalihim dahil &amp;quot;mentally incapacitated&amp;quot; na ito at hindi na kaya ang trabaho. Partikular na pinagtawanan ni Beltran ang ginawang pagbatikos ni Gonzalez sa National Bureau of Investigation (NBI) na wala itong kakayahan sa paghahanap ng mga nawawalang tao katulad ni dating Comelec commissioner Virgilio Garcillano. Sinabi ni Beltran na mukhang nakalimutan na ni Gonzalez na nasa ilalim ng kanyang pamamahala sa Department of Justice ang NBI kaya kung pagbabatayan ang tinatawag na &amp;quot;command responsibility&amp;quot; ay pananagutan nito ang kapalpakan ng ahensya. Nagtataka si Beltran kung bakit hanggang sa ngayon ay hindi pa rin sinisibak ni Pangulong Arroyo si Gonzalez sa kabila ng ibat ibang kapalpakan nito dahil sa pagbibigay ng maaanghang na reaksyon gaya ng pagtuligsa nito kay Susan Roces at dating Pangulong Corazon Aquino na tumatama rin mismo sa Pangulo. Matatandaan na mismong ang Pangulo ang humingi ng tawad kay Kris Aquino dahil sa hindi naging magandang pahayag nito nang bumanat si Gng. Aquino at hiniling na magresign na lamang si Pangulong Arroyo. Nakatanggap rin ng pagbatikos si Gonzalez sa mga mambabatas na kumakatawan sa ibat ibang party-list groups matapos nitong paratangan na ginagamit ang kanilang Priority Development Allocation Fund (PDAF) sa mga anti-GMA rallies. (Ulat ni MRongalerios)</body>
<link>http://www.philstar.com/Article.aspx?articleId=289193&amp;publicationSubCategoryId=92</link>
</article>
<article>
<title>Pekeng fare matrix sa jeepneys, sisiyasatin ng LTFRB</title>
<author>Angie dela Cruz</author>
<date>
<month>July</month>
<day>31</day>
<year>2005</year>
</date>
<body>Magtatalaga ang Land Transportation Franchising and Regulatory Board (LTFRB) ng mga tauhan sa Kamaynilaan upang mag-inspection kung peke o legal ang mga fare matrix na ginagamit ng mga jeepney drivers. Ito ay matapos na makarating sa tanggapan ni LTFRB chairman Ma. Elena Bautista na maraming jeepney drivers ang gumagamit na lamang ng pekeng tarima sa halip na kumuha ng fare matrix mula sa LTFRB. Sinabi ni Bautista na mag-iikot ang kanyang mga tauhan upang inspeksyunin ang mga sasakyang pumapasada upang mabatid kung legal o peke ang kanilang fare matrix. Nakipag-ugnayan na rin ang LTFRB sa tanggapan ng National Capital Regional Police Office na siyang magiging katuwang nila sa paghuli sa mga jeepney driver na may pekeng tarima. Nabatid na ibinebenta lamang ng mga sindikato sa Recto, Maynila sa presyong P150 ang pekeng tarima na makukuha sa LTFRB sa halagang P200. Sinabi ni Bautista na pati ang selyong inilalagay ng LTFRB sa legal na fare matrix ay nakokopya ng nasabing sindikato. Kailangang may nakapaskil na fare matrix ang mga pumapasadang jeepney upang makasingil sa mga pasahero ng dagdag-pasahe. (Ulat ni Angie dela Cruz)</body>
<link>http://www.philstar.com/Article.aspx?articleId=289202&amp;publicationSubCategoryId=92</link>
</article>
<article>
<title>4-M car owners target ng BIR</title>
<author>Malou Rongalerios</author>
<date>
<month>July</month>
<day>31</day>
<year>2005</year>
</date>
<body>Matapos na masampahan ng kasong tax evasion ang mga kilalang artista, ilang pulitiko at negosyante, target naman ngayon ng Bureau of Internal Revenue (BIR) ang mahigit apat na milyong may-ari ng sasakyan sa bansa upang malaman kung sino sa kanila ang hindi nagbabayad ng tamang buwis. Ayon kay Negros Oriental Rep. Herminio Teves, dapat samantalahin ng BIR ang pagpayag ng Land Transportation Office (LTO) na ipakita sa ahensya ang may 4.3 milyong car owners ng sasakyan na posibleng mga tax evaders. Sinabi ni Teves na malaki ang nawawala sa gobyerno dahil sa mga tax evaders na karamihan ay mga may-ari ng negosyo at mayayaman. Hindi matukoy ng BIR ang nawawalang P107 bilyon sa individual income tax bawat taon. Idinagdag ng solon na dapat makarating sa Office of the Ombudsman ang kaso ng mga government officials na hindi nagbabayad ng tamang buwis at lalagpak sa lifestyle check. Ayon sa LTO, maraming mayayamang indibidwal sa kanilang database ang nagmamay-ari ng mahigit sa limang sasakyan. Matatandaan na unang isinulong ni Teves ang isang resolusyon na naglalayong obligahin ang LTO at BIR na magsanib puwersa para madaling matukoy ang mga tax evaders. (Ulat ni Malou Rongalerios)</body>
<link>http://www.philstar.com/Article.aspx?articleId=289208&amp;publicationSubCategoryId=92</link>
</article>
</data>