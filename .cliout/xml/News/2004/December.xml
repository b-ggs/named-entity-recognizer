<?xml version="1.0" encoding="ISO-8859-1" ?>
<data>
<article>
<title>Illegal logging heinous crime na</title>
<author>Lilia Tolentino</author>
<date>
<month>December</month>
<day>05</day>
<year>2004</year>
</date>
<body>Hiniling ni Pangulong Arroyo sa Kongreso na amyendahan ang kasalukuyang umiiral na batas para mapatawan ng mas mabigat na parusa ang mga ilegal logger at ang kanilang mga kakutsaba sa iligal na pamumutol ng kahoy sa bundok at gubat. Sa hinihinging bagong batas, sinabi ng Pangulo na kailangang isali din sa ipapataw na parusa ang mga opisyal ng gobyerno at mga tagapagtupad ng batas na nagbibigay proteksiyon o permiso sa walang pakundangang pamumutol ng kahoy sa kagubatan. &amp;quot;I urge the Congress to amend existing environmental laws to promulgate stiffer penalties against illegal loggers and their cohorts including erring government officials and law enforcers,&amp;quot; pahayag ng Pangulo. Tiniyak rin ng Pangulo na hindi ito titigil hanggang hindi natutukoy kung sinu-sino ang responsable at dapat managot na naging sanhi ng malawakang baha at pagguho ng mga lupa sa mga lugar na apektado ng bagyong Unding, Winnie, Violeta at Yoyong. Sa isang pahayag ng Pangulo sa National Disaster Coordinating Council nang muling bumisita siya dito kahapon, tinagurian niyang karanggo ng mga terorista, kidnapper at drug traffickers ang mga illegal loggers kayat nararapat lang na patawan sila ng mabigat na parusa sa kanilang karumal-dumal na krimen. Ayon kay Press Secretary at Presidential Spokesman Ignacio Bunye, naniniwala ang Malaca&amp;ntilde;ang na hindi maisasakatuparan ang illegal na pamumutol ng kahoy sa mga kalbo nang gubat at bundok kung hindi nalalaman ito ng kinauukulang mga opisyal. Sinabi pa ni Bunye na sinimulan na ni DENR Sec. Mike Defensor ang pagbabalasa sa Department of Environment and Natural Resources lalo na yaong may hurisdiksyon sa mga lugar na malubhang binaha at nagkaroon ng pagguho ng lupa na ikinasawi ng maraming tao. (Ulat ni Lilia Tolentino)</body>
<link>http://www.philstar.com/Article.aspx?articleId=267087&amp;publicationSubCategoryId=92</link>
</article>
<article>
<title>Total log ban isinusulong sa Kamara</title>
<author>Malou Rongalerios</author>
<date>
<month>December</month>
<day>05</day>
<year>2004</year>
</date>
<body>Upang hindi na maulit ang nangyaring malagim na flashfloods sa ibat ibang bayan sa Luzon nitong nagdaang linggo, isinulong na rin kahapon sa House of Representatives ang panukalang 25-taon total log ban sa buong kapuluan. Naniniwala si House Majority Leader Prospero Nograles na maipapasa ang nasabing panukala ngayong 13th Congress dahil isinusulong na rin ito sa Senado. Pinasususpinde na rin ni Nograles ang lahat ng logging licenses bilang paghahanda sa sunud-sunod na pag-atake ng mga illegal loggers na tatamaan ng total log ban. &amp;quot;We dont want these logging companies to cut everything that is within their concession area in anticipation to this total log ban measure so I recommend the immediate suspencion of all logging licenses,&amp;quot; pahayag ni Nograles. Sigurado aniya na susuportahan ng buong Kongreso ang total log ban dahil sa sunud-sunod na trahedyang naganap sa ilang bayan sa Luzon. Sinuportahan din ng solon ang ilang Senador at environmentalists na nananawagan na magkaroon na ng moratorium sa lahat ng puno sa kabundukan. Isinusulong rin sa Kongreso ang pagtatanim ng isang bilyong puno sa buong kapuluan. (Ulat ni Malou Rongalerios)</body>
<link>http://www.philstar.com/Article.aspx?articleId=267092&amp;publicationSubCategoryId=92</link>
</article>
<article>
<title>Debt relief hingi ni Recto</title>
<author>Rudy Andal</author>
<date>
<month>December</month>
<day>05</day>
<year>2004</year>
</date>
<body>Hiniling kahapon ni Sen. Ralph Recto sa pamahalaan na isulong ang debt relief sa mga pinagkakautangan nito upang magamit ang pondo sa mga proyekto ng pamahalaan na sinalanta ng mga bagyong Winnie at Yoyong sa Luzon. Sinabi ni Recto, chairman ng Senate Committee on Ways and Means, na hindi sapat ang P700 milyong calamity fund sa 2005 para tustusan ang rehabilitation project sa mga lugar na sinalanta ng bagyo. Partikular na isinulong ni Recto ang &amp;quot;debt-for-nature swaps&amp;quot; sa pagitan ng gobyerno at ng international creditors. Sa ilalim ng sistemang ito, isang creditor ang magwe-waive ng loan sa Philippine Governnent sa kondisyon na ang ibabayad sa buburahing loan ay gagamitin sa nature conservation projects. Maaari rin umanong sumali ang isang third party, katulad ng isang non-government organization (NGO) kung saan bibili ito ng Philipine debt notes sa discounted rates subalit ang gobyerno naman ang tutubos nito sa kondisyon na ang ibabayad na pera ay gagastusin sa conservation projects. (Ulat ni Rudy Andal)</body>
<link>http://www.philstar.com/Article.aspx?articleId=267105&amp;publicationSubCategoryId=92</link>
</article>
<article>
<title>Nueva Ecija aampunin ng Makati</title>
<author>Lordeth Bonilla</author>
<date>
<month>December</month>
<day>05</day>
<year>2004</year>
</date>
<body>Naglaan ng P8 milyong tulong pinansiyal, maraming puno at mga butong itatanim ang pamahalaang lungsod ng Makati sa lalawigan ng Nueva Ecija na kasama sa nasalanta ng nagdaang mga bagyo. Sa isang emergency session, inihayag ni Makati City Mayor Jejomar Binay na aampunin ng Makati ang nabanggit na lungsod dahil sa sinapit nitong kalamidad. Bukod sa P8 milyon, inimpormahan ng pamahalaang lungsod si Gov. Tomas Joson III na handa itong magbigay ng mga puno at buto para sa kanilang reforestation program. Ayon kay Binay, dapat na bigyan ng prayoridad ng mga lokal na pamahalaan ang problema sa nakakalbong mga bundok dahil ito ang pangunahing sanhi ng pagbaha at landslides na pumapatay ng daan-daang katao katulad ng naganap sa Nueva Ecija at ibang bahagi ng Central at Southern Luzon. (Ulat ni Lordeth Bonilla)</body>
<link>http://www.philstar.com/Article.aspx?articleId=267108&amp;publicationSubCategoryId=92</link>
</article>
<article>
<title>Ulo gugulong sa Occ. Mindoro dahil sa jueteng</title>
<author>Doris Franche</author>
<date>
<month>December</month>
<day>05</day>
<year>2004</year>
</date>
<body>Nagbanta kahapon ang tanggapan ng Department of Interior and Local Government (DILG) na gugulong ang ulo ng mga lokal na opisyal ng Occidental Mindoro kung hindi masasawata ng mga ito ang ilegal na sugal sa kanilang nasasakupan. Una nang ipinag-utos ni DILG Sec. Angelo Reyes na imbestigahan sina PNP Region 4-B C/Supt. Alejandro Lapinid, Gov. Nene Sato, San Jose Mayor Moloy Festin at isang Col. Atienza dahil sa nagaganap na dalawang beses kada araw na bolahan ng number games sa kanilang nasasakupan. Ito ay bunsod na rin sa paglutang ng mga umanoy jueteng operators na sina Maxi Gonzales at Alex na siyang may hawak sa bayan ng San Jose, Magsaysay, Rizal, Calintaan, Sta. Cruz, Mamburao at Abra de Ilog ng Mindoro Occidental. Tiniyak naman ni Reyes na ang kanyang banta ay hindi limitado sa Mindoro Occidental lamang kundi sa mga lugar na mayroon pa ring ilegal na sugal na umanoy ginagawang sangkalan pa ang ilang lokal na opisyal upang malayang mag-operate ng nasabing sugal. Sinabi pa ni Reyes na ang malawakang pagsugpo sa ilegal na sugal ay bunsod na rin sa kautusan ni Pangulong Arroyo para sa jueteng free na bansa. (Ulat ni Doris Franche)</body>
<link>http://www.philstar.com/Article.aspx?articleId=267115&amp;publicationSubCategoryId=92</link>
</article>
<article>
<title>700 OFWs pa-Iraq pinahaharang</title>
<author>Malou Rongalerios</author>
<date>
<month>December</month>
<day>05</day>
<year>2004</year>
</date>
<body>Hiniling kahapon ng mga lider ng Mababang Kapulungan ng Kongreso sa Labor Department na harangin ang nakatakdang pag-alis ngayong linggo ng 700 overseas Filipino workers (OFWs) papuntang Iraq. Nais din ng mga mambabatas na ang nakatakdang pagbiyahe ng mga Pinoy papuntang Iraq ay isang maliwanag na paglabag sa pinaiiral na development ban kung saan hanggang ngayon ay problema pa rin ng pamahalaan ang bihag na si Roberto Tarongoy sa Iraq. Sa pahayag ng House Committee on Labor and Employment, sinabi ng komite na dapat makipagtulungan ang mga Pinoy sa gobyerno upang hindi siya mabiktima ng masamang elemento sa Iraq. Idinagdag ng mga solon na miyembro ng komite na dapat isama sa blacklist ang mga recruitment agencies na patuloy na kumukuha ng serbisyo ng mga Pinoy patungong Iraq. Mas makabubuti din anilang humanap ng trabaho ang DOLE sa mga ligtas na bansa para sa mga OFWs. Nauna rito, napaulat na naghihintay na lamang ng visas ang mga OFWs upang makapag-trabaho sa US military Camp Anaconda sa Iraq. (Ulat ni Malou Rongalerios)</body>
<link>http://www.philstar.com/Article.aspx?articleId=267120&amp;publicationSubCategoryId=92</link>
</article>
<article>
<title>Pamilya Estrada hihirit ng Pasko at New Year sa HK</title>
<author>Rudy Andal</author>
<date>
<month>December</month>
<day>05</day>
<year>2004</year>
</date>
<body>Itutulak ng pamilya Estrada na mapalawig ang December 20 na palugit na ibinigay ng Sandiganbayan kay dating Pangulong Joseph Estrada para makapagpaopera sa Hong Kong. Nabatid na hindi kuntento ang pamilya Estrada sa panahong ipinagkaloob sa kanila ng Sandiganbayan para makapagpaopera ng kanyang tuhod si Erap sa HK. Ayon kay dating Rep. Didagen Dilangalen, tagapagsalita ni Erap, hindi umano sapat ang ibinigay na December 20 palugit dahil kinakailangan pa nilang makipag-ugnayan kay Dr. Christopher Mow na ngayon ay nasa Amerika para pumunta sa HK. Bukod dito, kailangan pa rin umano nilang makipag-ugnayan sa ospital kung saan gagawin ang operasyon. Dahil dito nakatakdang maghain ng petisyon si Dilangalen sa Sandiganbayan sa Lunes upang palawigin kahit man lamang dalawang linggo ang pananatili ni Erap sa HK. Kapag nagkataon, posibleng sa HK na rin abutin ng Pasko at Bagong Taon ang pamilya Estrada. (Ulat ni Rudy Andal)</body>
<link>http://www.philstar.com/Article.aspx?articleId=267122&amp;publicationSubCategoryId=92</link>
</article>
<article>
<title>14 DPWH employees, hinostage ng NPA</title>
<author>Ni Angie Dela Cruz</author>
<date>
<month>December</month>
<day>12</day>
<year>2004</year>
</date>
<body>Labing-apat na tauhan ng Department of Public Works and Highways (DPWH) ang dinukot ng mga miyembro ng New Peoples Army (NPA) habang hinaydyak naman ang 7 heavy equipments kamakalawa sa Davao del Norte. Ayon sa ulat, humihingi ng P2 milyong ransom ang mga rebelde kapalit ng kalayaan ng kanilang mga bihag at nagbantang susunugin din ang pitong heavy equipments ng DPWH na nagkakahalaga ng P39 milyon kung hindi sila magbabayad ng ransom. Sinabi ni Brig. Gen. Alexander Yano, bandang alas-10:00 ng gabi ng dukutin ng may 150 armadong NPA ang nasabing mga empleyado ng DPWH habang gumagawa ng mga kalsada sa barangay Basak, Talaingod, Davao del Norte. Maraming lokal na opisyal at lider ng Simbahan ang naging negotiator hanggang sa pakawalan ng NPA sa pamumuno ng isang Leonardo Pitao alyas Kumander Parago ang kanilang mga bihag matapos ang may 12 oras na negosasyon. Hindi naman binanggit kung nagbayad ng ransom para sa kalayaan ng mga hostage. Matatandaang sinamantala din ng mga rebelde ang ginagawang relief operations ng mga sundalo sa San Rafael, Bulacan ng tambangan ng mga ito ang militar kung saan ay sampung sundalo ang nasawi. Mahigpit na itinanggi naman ni CPP Spokesman Gregorio Ka Roger Rosal na nagsasagawa ng relief operations ang mga sundalo dahil armado ang mga ito ng mataas na kalibre ng baril at wala namang biktima ng bagyo sa kanilang naging destinasyon. Nagbabala naman si PNP chief Edgar Aglipay na mag-ingat ang mga ito at bantayan ang mga vital installations sa bansa habang nalalapit ang anibersaryo ng Communist Party of the Philippines (CPP) sa darating na Disyembre 26.</body>
<link>http://www.philstar.com/Article.aspx?articleId=267228&amp;publicationSubCategoryId=92</link>
</article>
<article>
<title>Tax sa cellphone tuloyPalasyo</title>
<author></author>
<date>
<month>December</month>
<day>12</day>
<year>2004</year>
</date>
<body>Hindi iuurong ng Arroyo government ang plano nitong patawan ng buwis ang mga cellular phone pero humahanap sila ng paraan upang hindi maapektuhan ang mga cellphone users para sa karagdagang pasanin. Ito ang naging reaksyon ni Finance Secretary Juanita Amatong sa napaulat na pagbabago ng pasya ng gobyerno kaugnay sa planong karagdagang buwis sa telecommunication. Ayon kay Sec. Amatong, intensyon ng Department of Finance (DOF) na isulong ang panukalang batas na ito sa pakikipagtulungan ng Kongreso upang makakalap ng karagdagang buwis ang pamahalaan. &amp;quot;An equitable tax on telecommunication companies continues to be in the priority legislative agenda of the administration although it has been placed in the short-term backburner in favor of more practical and feasible tax measures that would respond to the congressional calendar and the need to quickly put our fiscal house in order,&amp;quot; wika pa ni Amatong. Sinabi naman ni DOF Undersecretary Grace Tan ng dumalo ito sa pagdinig ng House committee on ways and means kamakailan, sinabi nitong pinag-aaralan nila ang isyu ng pagpapataw ng karagdagang buwis sa pamamagitan ng isang bagong telEcommunications tax. Naghayag ng reserbasyon ang DOF sa panukalang muling patawan ng franchise tax ang telecommunications kapalit ng Value Added tax (VAT). &amp;quot;We have reservations on the proposed reimposition of the franchise tax on telecos in lieu of the VAT because this would result in lower tax revenue for the government,&amp;quot; wika pa ni Usec. Tan. (Lilia Tolentino)</body>
<link>http://www.philstar.com/Article.aspx?articleId=267234&amp;publicationSubCategoryId=92</link>
</article>
<article>
<title>Mabigat na parusa sa ayaw magsakay na taxi driver</title>
<author></author>
<date>
<month>December</month>
<day>12</day>
<year>2004</year>
</date>
<body>Isinulong kahapon ng isang mambabatas na patawan ng mabigat na kaparusahan ang mga taxi driver na namimili o tumatangging magsakay ng pasahero lalo ngayong Kapaskuhan. Sa ilalim ng senate bill 782 ni Sen. Manuel Villar, layunin nitong patawan ng mabigat na parusa ang mga taxi drivers at operators na tatangging magsakay o mamili ng pasahero. Ayon kay Sen. Villar, naniniwala siya na bigo ang Metro Manila Development Authority (MMDA), Land Transportation Office (LTO) at Land Transportation Franchising and Regulatory Board (LTFRB) ang kanilang responsibilidad na hulihin ang mga abusadong taxi drivers. Aniya, ngayong Kapaskuhan ay tiyak na magsasamantala na naman ang mga taxi drivers na ito kung saan ay tumatanggi o namimili lamang ng isasakay nilang pasahero. &amp;quot;Dahil sa kumpol ng mga tao lalo na sa mga malls at department stores ngayong Kapaskuhan ay lalong lumalakas ang loob ng mga taxi drivers na mamili o tumanggi sa mga pasahero,&amp;quot; wika pa ni Villar. Hindi naman tinukoy ng mambabatas kung gaano kabigat ang dapat maging kaparusahan ng mga lalabag na taxi drivers subalit siniguro nitong bukod sa multa ay mayroong kulong silang magiging kaparusahan. (Rudy Andal)</body>
<link>http://www.philstar.com/Article.aspx?articleId=267243&amp;publicationSubCategoryId=92</link>
</article>
<article>
<title>Robbery isasampa ng Intsik vs CIDG men</title>
<author></author>
<date>
<month>December</month>
<day>12</day>
<year>2004</year>
</date>
<body>Hiniling kahapon ng isang Chinese national sa Department of Justice (DOJ) na sampahan ng kasong kriminal ang siyam na tauhan ng Criminal Investigation and Detection Group (CID) dahil sa umanoy pagnanakaw at tangkang pagtatanim ng ebidensiyang droga sa kanya. Sa 11-pahinang mosyon ni Shi Zheng Pang, hiniling nito sa Malabon Prosecutors Office na sampahan ng kasong robbery, carnapping, perjury at falsification sina Insp. Joven Trinidad, Insp. Angelo Nicolas, SPO2 Aldolfo de Ramos, SPO2 Secerino Bausa, PO3 Josefina Callora, PO3 Renato Gregorio, PO2 Rogie Pinili, PO2 Rogelio Rodriguez, PO2 Richel Creer at isang nagngangalang Cesar Chua. Sinabi ng complainant, dapat katigan ng Prosecutors Office ang kanyang mosyon matapos nagawang ibasura ni Malabon Assistant Prosecutor Joy Diaz ang nasabing kaso. Inabswelto ni Malabon Regional Trial Court Judge Benjamin Antonio si Pang sa kasong droga nito noong Marso 24, 2004 matapos ang may 8 buwang pagkakakulong dahil sa itinanim sa kanyang ebidensiya ng nasabing mga pulis. Sinabi ni Pang dapat lamang maparusahan ang nasabing mga pulis na sumalakay sa kanyang bahay sa Araneta village, Potrero, Malabon noong Agosto 16, 2003 pero ang nakuha lamang sa kanya ay isang tranquilizer na Diazepam pero tinangay din ng mga pulis ang kanyang Honda Civic at Mitsubishi Delica van hanggang sa sampahan siya ng kung anu-anong kaso. (Grace dela Cruz)</body>
<link>http://www.philstar.com/Article.aspx?articleId=267244&amp;publicationSubCategoryId=92</link>
</article>
<article>
<title>Gagastusin sa Xmas party ng gobyerno ibibigay sa binagyo</title>
<author></author>
<date>
<month>December</month>
<day>12</day>
<year>2004</year>
</date>
<body>Wala ng idaraos na Christmas party ang mga tanggapan ng gobyerno kasama ang Palasyo bagkus ay ibibigay na lamang nila sa mga biktima ng bagyo ang dapat gagastusin sa pagdiriwang. Ayon kay DSWD Secretary Dinky Soliman, wala mang marangyang pagdiriwang sa kanilang Christmas Party ay simpleng salu-salo na lamang ang magaganap. Aniya, maging ang Palasyo ay hindi na rin magdiriwang ng marangyang selebrasyon upang ipagkaloob na lamang sa mga biktima ng bagyo ang kanilang gagastusin dito. Sinabi pa ni Soliman, ang AFP ay nagkontribusyon ng P4 milyon, ang lalawigan ng Cebu ay P12 milyon, si QC Mayor Sonny Belmonte ay P9 milyon, P8 milyon ang nagmula sa Senado, P24 milyon naman ang natanggap na perang donasyon ng DSWD bukod sa P36 milyong halaga ng relief goods. (Lilia Tolentino)</body>
<link>http://www.philstar.com/Article.aspx?articleId=267252&amp;publicationSubCategoryId=92</link>
</article>
<article>
<title>Tapos na ang protesta sa pagkamatay ni FPJ -Pimentel</title>
<author>Rudy Andal</author>
<date>
<month>December</month>
<day>19</day>
<year>2004</year>
</date>
<body>Naniniwala si Senate Minority Leader Aquilino Pimentel Jr. na wala ng saysay ang inihaing electoral protest ni Fernando Poe Jr. sa Presidential Electoral Tribunal (PET) ngayong patay na ang naghain ng protesta laban kay Pangulong Gloria Macapagal-Arroyo. Ito ang inihayag kahapon ni Sen. Pimentel sa lingguhang Kapihan sa Sulo kaugnay sa nakabinbin na electoral protest ni FPJ sa PET. Sinabi ni Pimentel, wala naman puwedeng magtuloy ng protesta ni FPJ sa PET dahil hindi naman pinapayagan ang substitution sakaling mamatay ang naghain ng electoral protest. &amp;quot;Ito ang personal kong paniniwala kasi personal ang pag-file ng protesta at walang iba na puwedeng magsampa ng protesta kundi ang kandidato lamang (FPJ) at siya lang ang may karapatan na maging presidente kapag napatunayan na nagkaroon ng dayaan,&amp;quot; wika pa ni Pimentel. Aniya, hindi naman apektado ang inihaing electoral protest ni dating Sen. Loren Legarda laban kay Vice-President Noli de Castro sa PET dahil hiwalay na protesta naman ang inihain nito. Ipinagpaliban ng PET ang inisyal na pagdinig sa electoral protest ni FPJ na dapat ay ginanap noong Disyembre 13 subalit itinakda na lamang sa Enero 2005. Inamin naman ng Korte Suprema na uupo bilang PET na ito ang kauna-unahang kaso na namatay ang naghain ng protesta sa isang presidential election. Samantala, hiniling din ni Pimentel kay Pangulong Arroyo na huwag ng bigyan ng re-appointment paper si Comelec Commissioner Virgilio Garcillano dahil sa naging atraso nito sa yumaong si FPJ. Sinabi ng senador, hindi karapat-dapat sa puwesto si Garcillano matapos katigan nito ang diskwalipikasyon ni Mr. Poe sa usapin ng citizenship bukod sa pagkakasangkot nito sa electoral fraud ng maupo bilang regional director sa Mindanao. (Ulat ni Rudy Andal)</body>
<link>http://www.philstar.com/Article.aspx?articleId=267346&amp;publicationSubCategoryId=92</link>
</article>
<article>
<title>'FPJ' paborito ng mga Hapones</title>
<author>Marichu Villanueva</author>
<date>
<month>December</month>
<day>19</day>
<year>2004</year>
</date>
<body>Kyoto, Japan-Maging sa bansang ito ay popular si &amp;quot;FPJ&amp;quot; at paborito ng mga Hapones. Pero ang FPJ na paborito ng mga Hapones ay hindi ang yumaong si Fernando Poe Jr. na ngayon ay ipinagluluksa ng mga Pilipino. Ayon kay Yukihiro Iwata, vice-president ng Society of Associated Promoters for OPAs Welfare, ang paborito ng mga kliyente nilang Hapones na FPJ sa mga clubs dito ay hindi ang nakilalang artistang si Fernando Poe Jr. na maraming pinatay na Japanese Imperial Army sa mga pelikula. Ang paborito ng mga Hapones na kliyente sa ibat ibang night spots dito na FPJ ay hindi si Fernando Poe Jr. kundi ang &amp;quot;Filipinas Punta Japan&amp;quot; na mga Overseas Performing Artists (OPAs). Sinabi ni Iwata, masakit kasi sa tainga ang dating bansag sa mga OPAs na &amp;quot;Japayukis&amp;quot; kaya tinawag ng kanilang mga Japanese clients ang mga ito na FPJ. Mariing itinanggi din ni Iwata na 25-taong nasa club business dito sa Japan na ang may 80,000 OPAs o FPJs dito ay nagsisilbi bilang mga prostitutes bagkus sila ay nagtatrabaho dito ng marangal bilang mga singer, dancers at entertainers. &amp;quot;Filipinas di trabaho dito para puta, they earn money as a decent worker,&amp;quot; wika pa ni Iwata. Nakikiisa ang grupo ni Iwata sa mga OPAs na huwag munang ipatupad ang bagong immigration laws kung saan ay maghihigpit sa mga foreign workers na makapasok sa Japan. Idinagdag pa ni Iwata, patuloy na tatangkilikin ng mga Japanese clients ang mga FPJs kaya dapat tulungan ng Philippine government ang mga OPAs na nagre-remit ng bilyong dolyar sa bansa taun-taon. (Ulat ni Marichu Villanueva)</body>
<link>http://www.philstar.com/Article.aspx?articleId=267361&amp;publicationSubCategoryId=92</link>
</article>
<article>
<title>PGMA nagpasalamat sa tulong ng US</title>
<author>Lilia Tolentino</author>
<date>
<month>December</month>
<day>19</day>
<year>2004</year>
</date>
<body>Pinasalamatan ni Pangulong Gloria Macapagal-Arroyo ang Estados Unidos dahil sa tulong nito sa mga sinalanta ng bagyo at mabilis na pagtugon para sa rehabilitasyon ng mga tinamaan ng kalamidad. Pinuri ni Pangulong Arroyo ang mga tauhan ng US Pacific Command sa ilalim ng Joint Task Force 535 sa ginanap na simpleng seremonya sa Villamor Airbase, Pasay City kahapon. &amp;quot;We shall remember with deep gratitude, and we shall never forgert the noble soldiers of Joint Force 535, Third Marine Expeditionary Brigade of the US Pacific Command. I commend the soldiers of our own Armed Forces who crossed the perilous plains and mountains and mountains on foot, wading in strong currents to save people from hunger and death,&amp;quot; wika pa ng Pangulo. Umabot din sa $1 milyon ang naibigay na tulong ng US sa mga biktima ng bagyo sa ginawa nilang disaster relief operations kabilang dito ang mga tents, generators, medical supplies at relief goods. (Ulat ni Lilia Tolentino)</body>
<link>http://www.philstar.com/Article.aspx?articleId=267363&amp;publicationSubCategoryId=92</link>
</article>
<article>
<title>MMDA chairman pinasisibak</title>
<author>Malou Rongalerios</author>
<date>
<month>December</month>
<day>19</day>
<year>2004</year>
</date>
<body>Iginiit ni Pasig Rep. Robert &amp;quot;Dudut&amp;quot; Jaworski Jr. na sibakin sa puwesto si Metro Manila Development Authority (MMDA) chairman Bayani Fernando dahil sa hindi makataong pagtrato nito sa mga vendors. Nagsumbong ang mga vendors kay Rep. Jaworski sa ginawang hindi makataong pagbuwag ng mga tauhan ni MMDA chairman Fernando kung saan ay sinasaktan pa sila. Sinabi ni Jaworski, hindi niya kinukunsinti kung ilegal ang pagtitinda ng mga vendors pero hindi dapat maging marahas ang MMDA bagkus dapat maging makatao din sila. Inirekomenda ng kongresista sa Pangulo na ihalal na lamang ng mga alkalde sa Metro Manila ang uupong MMDA chairman dahil sa kasalukuyan ay wala naman itong mandato ng taumbayan at sinasapawan pa ang mga alkalde ng Kalakhang Maynila. (Ulat ni Malou Rongalerios)</body>
<link>http://www.philstar.com/Article.aspx?articleId=267370&amp;publicationSubCategoryId=92</link>
</article>
<article>
<title>Pumatay sa among Intsik arestado</title>
<author>Angie dela Cruz</author>
<date>
<month>December</month>
<day>19</day>
<year>2004</year>
</date>
<body>Naaresto ng Philippine Center on Transnational Crime (PCTC) ang isang dating OFW na pumatay sa kanyang mag-asawang among Intsik matapos ang isang taong pagtatago sa Ilocos Norte. Kinilala ni PCTC executive director Ricardo de Leon ang naarestong suspect na si Magno Cruz Halili, 34, dating domestic helper sa Hong Kong at residente ng Arayat, Pampanga. Nakatakdang iturn-over ng PCTC sa Hong Kong Interpol si Halili sa pamamagitan ng 1-24/7 Network. Batay sa record, sinaksak at napatay ni Halili ang kanyang mga among sina Ng Ka-mong at Sun King-man noong Abril 12, 2003 matapos hindi siya pautangin ng mga ito. Matagal na umanong naglilingkod bilang domestic helper si Halili sa kanyang amo sa Hong Kong. Nadiskubre ang bangkay ng mag-asawang Intsik 3 araw matapos ang krimen sa tahanan ng mga ito sa No.151 Pail Tau village, Shatin, Hong Kong habang mabilis namang nakauwi ng Pilipinas si Halili. Ang 1-24/7 Network ay konektado sa 182 member countries na naglalaan ng seguridad at unique law enforcement tool upang makakuha ng mabilis na impormasyon sa database na naglalaman ng mga kritikal na impormasyon ng buong mundo sa pagtutulungan ng mga awtoridad nationwide. (Ulat ni Angie dela Cruz)</body>
<link>http://www.philstar.com/Article.aspx?articleId=267381&amp;publicationSubCategoryId=92</link>
</article>
<article>
<title>Tuloy ang giyera  NDF</title>
<author>Ni Joy Cantos</author>
<date>
<month>December</month>
<day>20</day>
<year>2004</year>
</date>
<body>Ibinasura kahapon ng National Democratic Front (NDF) ang pagdedeklara ng unilateral ceasefire ng Arroyo government ngayong Kapaskuhan habang pinag-iisipan nila kung muli pang uupo sa negotiating table ukol sa isinusulong na peace talks. Sinabi ni Fidel Agcaoili, opisyal ng NDF, psywar lamang ng gobyerno ang idineklarang ceasefire upang magapi ang kilusang komunista dahil sa kabila ng ceasefire ay umaatake pa rin ang pulisya at militar. Unang nag-alok ng 3 linggong unilateral ceasefire mula Disyembre 15 hanggang Enero 5 si Pangulong Arroyo sa Communist Party of the Philippines-New Peoples Army (CPP-NPA) ngayong Kapaskuhan pero mariing ibinasura ito ng kilusang komunista. Sinabi ni Agcaoili, nakahanda ang NDF na muling bumalik sa negotiating table para sa peace talks subalit hindi sa ilalim ng administrasyon ni Pangulong Arroyo. &amp;quot;But the prospects for resumption under the Arroyo regime are dim,&amp;quot; wika pa ni Agcaoili. Nanawagan din ang liderato ng CPP-NPA-NDF sa lahat ng pwersang guerilla sa buong bansa na maging handa sa anumang pag-atake ng militar at pulisya ngayong Kapaskuhan. Sinabi ni Lt. Col. Buenaventura Pascual, AFP-PIO chief, nakahanda ang militar sa anumang gagawing pag-atake ng NPA sa kabila ng inaalok na ceasefire ng pamahalaan. &amp;quot;We will respond, if the NPA attacks the government installations, business establishments, we are ready. We are on alert, pero sana magbago sila sa kanilang pananaw at ma-feel nila ang spirit of Christmas. Basta kami ay nasa defensive position lamang,&amp;quot; wika pa ni Lt. Col. Pascual. Naunang ipinahayag ni AFP chief of staff Gen. Efren Abu na sakaling labagin ng CPP-NPA ang inaalok na 3-week unilateral ceasefire ay irerekomenda niya kay Pangulong Arroyo na kanselahin ito.</body>
<link>http://www.philstar.com/Article.aspx?articleId=267467&amp;publicationSubCategoryId=92</link>
</article>
<article>
<title>Permit ng chemical plant pinasususpinde</title>
<author></author>
<date>
<month>December</month>
<day>20</day>
<year>2004</year>
</date>
<body>Hiniling kahapon ni Sen. Pia Cayetano sa Department of Environment and Natural Resources (DENR) na huwag ng bigyan ng permiso para sa operasyon ang isang chemical plant sa Pasig City dahil sa nakakalasong usok na ibinubuga nito. Ayon kay Sen. Cayetano, chair ng senate committee on environment and natural resources, malaking panganib para sa mga residente kung bibigyan ng permiso ng DENR ang LMG Chemical para sa kanilang operasyon. Sinabi ni Cayetano kay DENR Sec. Mike Defensor, suriin muna nitong mabuti ang nasabing planta ng kemikal upang matiyak na ligtas ito bago bigyan muli ng permiso. Noong Agosto 19, 2001 ay namatay si Ana Cahindi dahil sa nakakalasong usok na ibinuga ng planta habang mahigit 30 katao ang isinugod sa ospital matapos malanghap ang usok mula sa LMG plant. Nang magkaroon naman ng leak ang planta nitong Setyembre 2004 ay 29 na estudyante mula sa San Joaquin Elementary School sa Pasig City ang naospital matapos malanghap ang nakakalasong usok nito. Ipinasara ni Mayor Vicente Eusebio ang LMG chemical plant noong Setyembre 13 at kinansela ang lisensiya nito pero may balak umanong mag-operate muli ang nasabing planta at gumagapang sa DENR para makakuha ng permit. (Rudy Andal)</body>
<link>http://www.philstar.com/Article.aspx?articleId=267482&amp;publicationSubCategoryId=92</link>
</article>
<article>
<title>Gumamit ng may kalidad na Xmas lights</title>
<author></author>
<date>
<month>December</month>
<day>20</day>
<year>2004</year>
</date>
<body>Iginiit kahapon ni Sen. Mar Roxas sa publiko na gumamit na lamang ng may kalidad na Christmas lights upang maiwasan ang anumang sakuna tulad ng sinapit ng pamilya de Venecia. Sinabi ni Sen. Roxas, chairman ng senate committee on trade and commerce, para maiwasan ang anumang sakuna ay hindi na dapat tangkilikin ang mga depektibo o pekeng mga Xmas lights. Hiniling din ni Roxas sa Department of Trade and Industry (DTI) na kumpiskahin ang lahat ng mga peke at mga depektibong Xmas lights na ibinebenta lalo na kung wala itong markang pumasa sa quality control. Magugunita na ang naging ugat ng sunog sa tahanan ni House Speaker Jose de Venecia ay dahil sa depektibong Christmas lights hanggang sa matupok ang tahanan nito at maiwang nasawi ang anak nitong si KC. Idinagdag ni Roxas, sa ilalim ng batas ay may katapat na kaparusahan ang sinumang nagbebenta ng mga produktong walang nakasaad na quality certification mark sa kanilang paninda. Isang popular na mall chain sa Metro Manila ang agarang inalis ang kanilang mga panindang Christmas lights na natuklasang walang quality certification mark. (Rudy Andal)</body>
<link>http://www.philstar.com/Article.aspx?articleId=267484&amp;publicationSubCategoryId=92</link>
</article>
<article>
<title>Kuwait border isinara</title>
<author></author>
<date>
<month>December</month>
<day>20</day>
<year>2004</year>
</date>
<body>Minabuti ng Kuwait government na isara ang kanilang border upang maiwasan ang pagpupuslit ng mga Overseas Filipino Workers (OFWs) patungo sa bansang Iraq. Ayon sa Overseas Workers Welfare Administration (OWWA), ang pagsasara sa Kuwaiti border ay limitado lamang sa mga OFWs upang maiwasang maulit ang nangyari sa 2 OFWs na nakapuslit patungong Iraq. Sinabi ng OWWA, minabuti ng isara ang border papasok ng Iraq para hindi na maulit ang nangyari kina Angelo dela Cruz at Angelito Tarongoy na pawang dinukot ng mga Iraqi rebels. Sinang-ayunan ng OWWA ang naging desisyon ng Kuwait government na pansamantalang isara ang kanilang border upang hindi makapuslit ang mga OFWs na nagpupumilit magtungo sa Iraq gayung delikado pa rin ang sitwasyon dito. Umaasa naman ang OWWA na muling makakapagtrabaho ang mga OFWs sa Iraq sa sandaling bumalik sa normal ang sitwasyon dito. (BQuejada)</body>
<link>http://www.philstar.com/Article.aspx?articleId=267490&amp;publicationSubCategoryId=92</link>
</article>
<article>
<title>Dagsa pa rin ang sumisilip kay FPJ</title>
<author></author>
<date>
<month>December</month>
<day>20</day>
<year>2004</year>
</date>
<body>Patuloy ang pagdagsa ng tao na sumisilip sa labi ni Fernando Poe Jr. na nakaburol sa Sto. Domingo Church sa Quezon City at inaasahang lalong dadagsa ito bago ilibing si Da King sa Disyembre 22. Ayon kina House Minority Leader Francis Escudero at pamangkin ni FPJ na si Renzo Cruz, baka umabot na sa 2 milyon ang mga dumalaw at sumilip na sa labi ni Da King. Inaasahan nila na aabot naman sa kalahating milyon ang makikipaglibing kay Da King sa Disyembre 22. Personal namang binisita ni Ms. Susan Roces ang paglilibingan ni FPJ sa Poe mousoleum sa Manila North Cemetery sa Disyembre 22 matapos tanggihan ang alok ng pamahalaan na ilibing ito sa Libingan ng mga Bayani. Nakiusap naman ang maybahay ni FPJ sa mga dadalo sa libing na huwag haluan ng pulitika at panggugulo ang paghahatid kay Da King sa huling hantungan at pabayaan na lamang na maging tahimik ang kaluluwa nito. Samantala, sinabi naman ni Senate Minority Leader Aquilino Pimentel Jr. na kahit hindi pumasok sa pulitika si Ms. Susan Roces ay puwede siyang pumalit kay FPJ bilang spokesperson ng maralita. Iginiit naman ni Mrs. Poe na wala siyang balak sa pulitika pero itutuloy niya ang anumang ginagawang pagtulong ng kanyang yumaong kabiyak sa mga mahihirap. (Rudy Andal)</body>
<link>http://www.philstar.com/Article.aspx?articleId=267499&amp;publicationSubCategoryId=92</link>
</article>
<article>
<title>Tarongoy ipinagdasal ng pamilya sa kanyang paglaya</title>
<author>Ellen Fernando at Lilia Tolentino</author>
<date>
<month>December</month>
<day>26</day>
<year>2004</year>
</date>
<body>Nagbuklud-buklod ang pamilya ng Pinoy accountant na si Roberto Tarongoy upang ipanalangin ang posibleng paglaya nito sa Iraq bagaman lumipas na ang araw ng Pasko kahapon. Naging malungkot ang pagselebra ng Kapaskuhan ng pamilya Tarongoy sa Davao City dahil sa bigo ang mga ito na makapiling si Roberto kasunod ng pag-aanunsyo ng pamahalaan na posibleng mapalaya ang nasabing manggagawa bago mag-Pasko. Sinabi ng pamilya Tarongoy na sa tuwing sasapit ang araw ng Pasko ay nagsisilbing Santa Clause si Roberto sa kanilang lugar kaya pinananabikan ang kawalan nito. Gayunman, isang taimtim na dasal ang inihandog ng mga kaanak at kaibigan ng nasabing Overseas Filipino Worker (OFW) para sa kaligtasan ng huli at patuloy na umaasa sa nakatakdang paglaya nito. Magugunita na nagpahayag ang Department of Foreign Affairs (DFA) na posibleng mapalaya na si Tarongoy bago mag-Pasko o Bagong Taon base na rin anila sa magandang negosasyong nagaganap sa pagitan ng Middle East Crisis Management Team na kasalukuyang nasa Baghdad sa pamumuno ni Foreign Affairs Usec. for Special Concern Rafael Seguis at mga abductors. Tiniyak ni Seguis na tuluy-tuloy pa rin ang pagsisikap ng Task Force Tarongoy sa paghahanap ng solusyon para mapalaya ang nasabing bihag na umaabot na sa 56 araw. Ayon kay Seguis, hindi sila humihinto sa pakikipagpulong sa kanilang mga contact kahit panahon ng Pasko para makalaya na si Tarongoy. &amp;quot;We believe that working for the release of Tarongoy even during the holidays is more in keeping with the real spirit of Christmas, which is damayan,&amp;quot; ani Seguis. (Ulat nina Ellen Fernando at Lilia Tolentino)</body>
<link>http://www.philstar.com/Article.aspx?articleId=267566&amp;publicationSubCategoryId=92</link>
</article>
<article>
<title>Jinggoy sasama sa HK trip ni Erap</title>
<author>Rudy Andal</author>
<date>
<month>December</month>
<day>26</day>
<year>2004</year>
</date>
<body>Hiniling ni Sen. Jinggoy Estrada sa Sandiganbayan Special Division na payagan siyang makasama ang kanyang amang si dating Pangulong Erap Estrada sa pagpunta nito sa Hong Kong. Sinabi ni Jinggoy, nais niyang makapiling siya ng ama habang nagpapa-opera ito ng kanyang tuhod sa Hong Kong Adventist hospital. Ayon kay Estrada, walang batayan ang mga bintang ng mga kaalyado ni Pangulong Gloria Macapagal-Arroyo na may balak na tumakas ang kanyang ama gaya ng paratang ni Ilocos Sur Governor Luis Chavit Singson. Sinabi ni Jinggoy, kung balak ng kanyang ama na tumakas ay noon pa ito ginawa nang alukin siya ni dating Justice Secretary Hernani Perez pero pinili ng kanyang ama na makulong dito sa loob ng apat na taon. Naniniwala ang batang Estrada na maaabsuwelto silang mag-ama sa kasong plunder na isinampa sa kanila dahil wala naman itong katotohanan at gawa-gawa lamang para mapatalsik ang dating Pangulo sa puwesto. Aniya, sa mga iniharap na testigo ng prosecution sa Sandiganbayan ay walang makapagturo na ang kanyang ama o siya ay sangkot sa ibinibintang na pandarambong. Sa iniharap na petisyon ni Jinggoy sa Sandiganbayan ay inaasahan niyang papayagan din siya ng anti-graft court na makalabas ng bansa para masamahan ang kanyang ama hanggang sa umuwi ito ng bansa sa itinakdang petsa ng korte na Enero 15, 2005. (Ulat ni Rudy Andal)</body>
<link>http://www.philstar.com/Article.aspx?articleId=267582&amp;publicationSubCategoryId=92</link>
</article>
<article>
<title>3 hukom kinastigo ng SC</title>
<author>Grace dela Cruz</author>
<date>
<month>December</month>
<day>26</day>
<year>2004</year>
</date>
<body>Tatlong hukom ang dinisiplina ng Supreme Court (SC) matapos na mapatunayang nagpabaya sa kanilang tungkulin. Kinilala ang tatlong judge na sina Sotero A. Navarro ng Cebu City MTCC Branch 6, Jose Bersales ng General Santos City MTCC Branch 2 at Antonio J. Fineza ng Caloocan Regional Trial Court Branch 131. Si Navarro ay sinampahan ng kasong administratibo sa Office of the Court Administrator (OCA) dahil sa umanoy pag-aantala sa pagbibigay ng hustisya ng isang Peter Ristig, isang German national. Inireklamo ni Ristig si Navarro dahil sa pag-aantala umano sa paglilitis sa kasong kriminal kung saan siya ang pribadong offended party. Natuklasan namang guilty si Bersales ng gross ignorance of the law dahil sa pagpayag na makapagpiyansa ang isang akusado sa dalawang drug cases nang walang notice at hearing kayat nabalewala ang oportunidad ng prosekusyon na makapagpahayag ng kanilang panig ukol dito. Samantalang si Fineza ay napatunayang guilty sa gross violation ng Code of Judicial Conduct dahil sa pagsasabi ng mga bulgar, pagmumura at nakai-insultong salita sa abogadong si Antonio D. Seludo. (Ulat ni Grace dela Cruz)</body>
<link>http://www.philstar.com/Article.aspx?articleId=267583&amp;publicationSubCategoryId=92</link>
</article>
<article>
<title>15 Pinoy ililikas sa Iraq</title>
<author>Ellen Fernando</author>
<date>
<month>December</month>
<day>26</day>
<year>2004</year>
</date>
<body>Matapos ang matinding pagkakasugat ng dalawang Overseas Filipino Workers (OFWs) na pawang mga babae bunga ng panghuling bomb attack sa Iraq, nagpasya ang may 15 manggagawang Pinoy na lumikas sa isang kampo ng mga sundalong Amerikano sa Mosul, nasabing bansa. Ayon kay Philippine Charge d Affaires to Baghdad Eric Endaya, nagpahayag ang mga nasabing bilang ng mga OFWs na nagtatrabaho bilang mga tagaluto, tagasilbi at tagalinis sa Camp Glory, kilala rin bilang Forward Operating Base Marez o Camp Ghislani sa Mosul, Iraq ng kanilang kagustuhang umalis doon bunga ng matinding takot dahil sa walang humpay na pag-atake ng mga terorista. Nitong nakalipas na Disyembre 21 ay dalawang Pinay worker sa nasabing kampo ng mga sundalong Amerikano ang kritikal na nasugatan bunga ng pagpapakawala ng bomba ng mga terorista at umaabot sa 18 US military personnel at anim pang sundalong Iraqi ang iniulat na namatay. (Ulat ni Ellen Fernando)</body>
<link>http://www.philstar.com/Article.aspx?articleId=267593&amp;publicationSubCategoryId=92</link>
</article>
<article>
<title>Ka Roger ban sa CCP-NPA anniversary</title>
<author>Joy Cantos </author>
<date>
<month>December</month>
<day>26</day>
<year>2004</year>
</date>
<body>Binawalan ng Communist Party of the Philippines New Peoples Army (CPP-NPA) ang kanilang spokesman na si Gregorio &amp;quot;Ka Roger&amp;quot; Rosal na dumalo sa ika-36 taong anibersaryo ng kanilang grupo ngayong araw. Ayon kay AFP spokesman Brig. Gen. Alexander Yano, isang reliable source na kasamahan ni George Madlos alyas Ka Cris, miyembro ng Mindanao Commission ng CPP ang nagbulgar na pinatawan ng &amp;quot;disciplinary action&amp;quot; si Ka Roger dahilan sa paglikha nito ng gusot sa pagitan ng mga lider ng rebolusyonaryong komunistang kilusan. Sinabi ni Yano na ang nasabing disciplinary action laban kay Ka Roger ay napagdesisyunan ng mga lider ng CPP Central Committee. Kabilang umano sa nasabing mga isyu na naging dahilan ng alitan ng mga lider ng CPP ay ang isyu ng nabulilyasong destabilisasyon laban sa gobyerno na binalak isagawa noong libing ng yumaong si action king Fernando Poe Jr. Ikinagalit pa umano ng mga lider ng CPP Central Committee kay Ka Roger ay ang pagbibitaw nito ng mga pahayag na sarili niyang opinyon at di man lamang ikinokonsulta sa mga lider ng kanilang samahan. Kaugnay nito, sinabi pa ni Yano na determinado ang liderato ng CPP sa panawagan ng mga ito sa kanilang mga tauhan na palakasin pa at paigtingin ang opensiba laban sa administrasyon ni Pangulong Gloria Macapagal Arroyo na nakasaad sa kanilang mensahe sa kalatas na inaasahang isasapubliko sa ngayong araw ng kanilang ika-36 taong selebrasyon ng pagkakatatag. (Ulat ni Joy Cantos )</body>
<link>http://www.philstar.com/Article.aspx?articleId=267598&amp;publicationSubCategoryId=92</link>
</article>
</data>