<?xml version="1.0" encoding="ISO-8859-1" ?>
<data>
<article>
<title>Last deadline tapos na!</title>
<author>Ni Ellen Fernando</author>
<date>
<month>November</month>
<day>07</day>
<year>2004</year>
</date>
<body>Natapos kagabi ang ika-lima o pinakahuling taning na ibinigay ng Afghan rebels para sumunod sa kanilang mga demand kapalit ng pagpapalaya sa Pinoy hostage na si Angelito Nayan at sa dalawa pang dayuhan. Ayon sa nakalap na impormasyon ng Department of Foreign Affairs (DFA) kahapon, pinagbigyan ni Mullah Sayed Mohammad akbar Agha, lider ng Jiash-e-Muslimeen o Army of Muslims, ang grupo na bumihag kina Nayan, ang request ng United Nations (UN) sa Afghan authorities na mag-usap muna, subalit nagbanta ang mga rebelde na uumpisahan na nilang pumatay ng bihag kapag hindi sila sinipot ng mga negosyador. Sinasabing nasa mahinang kalusugan ang tatlong bihag at hindi na pinapakain. Kasama ni Nayan ang dalawang dayuhang sina Annetta Flanigan ng Northern Ireland at Shqipe Hebibi ng Kosovo. Kabilang sa mga demand ng mga rebelde ang pagpapalaya sa mga Taliban prisoners mula sa mga US military camp sa Guantanamo Bay, Cuba at ibang Afghan jails, at ang pag-pullout sa British troops at UN sa Afghanistan. Ang tatlo na sakay ng kanilang service vehicle ng harangin ng mga kidnaper may isang linggo na ang nakakalipas ay kabilang sa UN contingent na tumulong sa Oct. 9 presidential election sa Afghanistan. Patuloy pa ring nakikipag-ugnayan ang grupo ni Foreign Affairs Sec. Alberto Romulo sa Afghan government at UN sa mga kaganapan ng negotiation. Tarongoy Release Di Kinumpirma Samantala, hindi kinumpirma ng DFA ang ulat na napalaya na ang Pinoy accountant na si Robert Tarongoy na nakidnap naman sa Baghdad, Iraq. Ayon kay DFA spokesman Gilbert Asuque sa isang press briefing kahapon, wala pa silang nakukuhang impormasyon sa embahada ng Pilipinas sa Baghdad hinggil sa nasabing impormasyon. Sinabi ni Asuque na base sa ulat ni Philippine Charge Affaires to Baghdad Ricardo Endaya, hindi pa nila hawak si Tarongoy. Iginiit nito na hanggang wala sa kustodya nila si Tarongoy ay hindi nila matitiyak na talagang pinakawalan na nga ito ng mga grupong bumihag sa kanya kasama ang ibang dayuhan. Base sa report, pinakawalan na si Tarongoy at isang kasamang bihag na si Unos Kawari, isang Nepalese. Kinumpirma ang paglaya ng Nepalese, subalit hindi masabi kung nasaan si Tarongoy. Evacuation Ng OFWs Sa Iraq Sinimulan Ikinasa na ng pamahalaan ang contingency plan at evacuation sa mga OFWs na nasa Iraq dahil sa patuloy na pambobomba at pagdukot sa mga dayuhang manggagawa doon kasunod ng kinakaharap ng pamahalaan na double hostage crisis kina Angelito Nayan sa Afghanistan at Robert Tarongoy sa Iraq. Maaapektuhan sa paiiraling evacuation ang mga manggagawang Pinoy na nasa labas ng US military camp o hindi kontrolado ng US military sa Iraq. Maging ang mga pumuslit patungo sa Iraq ay tutuntunin ng embahada at puwersahang pauuwiin.</body>
<link>http://www.philstar.com/Article.aspx?articleId=266749&amp;publicationSubCategoryId=92</link>
</article>
<article>
<title>P200-B nananakaw sa govt taun-taon</title>
<author></author>
<date>
<month>November</month>
<day>07</day>
<year>2004</year>
</date>
<body>Natuklasan ng House committee on appropriations na mahigit sa P200 bilyon ang nananakaw sa gobyerno taun-taon. Sa pinakahuling pagtataya ng United Nations, P100 bilyon ang nawawala sa gobyerno ng Pilipinas taun-taon dahil sa korupsiyon na nagaganap na spending levels samantalang nasa P105 bilyon naman ang hindi pumapasok sa kaban ng gobyerno dahil sa hindi tamang pagbabayad ng buwis. Kaugnay nito, hiniling ni Ombudsman Simeon Marcelo sa komite na pondohan ang pagkuha ng bagong 150 prosecutors at 500 investigators upang mabawasan ang tumataas na level ng korupsiyon sa pamahalaan. Idinagdag pa ni Marcelo na priority target ngayon ng Office of the Ombudsman sa isinasagawang lifestyle check ang mga opisyal ng Bureau of Internal Revenue at Bureau of Customs dahil sa dalawang ahensiya nagaganap ang malaking dayaan sa pagbabayad ng buwis. Inamin ni Marcelo na kulang na kulang ang kanilang mga prosecutors at investigators para tutukan ang lahat ng ahensiya ng gobyerno kung saan nagaganap ang katiwalian. Binabantayan na rin aniya ngayon ng Ombudsman ang korupsiyon na diumanoy nangyayari sa militar. (Malou Rongalerios)</body>
<link>http://www.philstar.com/Article.aspx?articleId=266763&amp;publicationSubCategoryId=92</link>
</article>
<article>
<title>Dagdag benepisyo sa mga taong may k</title>
<author></author>
<date>
<month>November</month>
<day>07</day>
<year>2004</year>
</date>
<body>Makakatanggap ng dagdag na benepisyo ang mga taong may k o kapansanan kapag naisabatas ang House Bill No. 1214 na isinusulong ni Las Pi&amp;ntilde;as Congw. Cynthia Villar na naglalayong amyendahan ang &amp;quot;Magna Carta for Diasabled Persons&amp;quot;. Layunin ng panukala na bigyang atensyon ng pamahalaan ang hinaing at pangangailangan ng mga may kapansanan sa pamamagitan ng dagdag na insentibo at pribilehiyo sa mga taong may k na itinuturing na isa sa mga napabayaang sektor sa lipunan. Sa ilalim ng panukala, ang mga may k ay bibigyan ng 20% na diskwento sa mga restoran, hotel, sinehan, at iba pang sentrong-libangan. Ito ay bukod pa sa 20% diskwento sa pasahe ng lokal na biyahe ng eroplano, barko maging ng iba pang pampublikong transportasyon tulad ng bus, dyipni, MRT at LRT. Samantala 10% diskwento naman ang ibibigay sa naturang sektor sa kanilang pagbili ng gamot saan mang panig ng bansa, bukod pa sa libreng medical at dental services sa lahat ng mga ospital ng gobyerno; 20% naman na diskwento sa mga pribadong ospital ang igagawad sa mga may kapansanan. Pagkakalooban naman ng gobyerno ng 5 taong holiday sa pagbabayad ng realty tax ang mga indibidwal at non-government organizations na nag-aaruga sa mga may kapansanan. (Malou Rongalerios)</body>
<link>http://www.philstar.com/Article.aspx?articleId=266767&amp;publicationSubCategoryId=92</link>
</article>
<article>
<title>Pagpatay sa mga kabayong pangarera, ipinatitigil</title>
<author></author>
<date>
<month>November</month>
<day>07</day>
<year>2004</year>
</date>
<body>Umapela kahapon ang mga racehorse owners sa pangunguna nina lawyers sportsman Narciso Morales, William Dagan at Carlos Reyes sa Philippine Racing Commission (Philracom) at sa Manila Jockey Club Inc. (MJC) na ihinto ang pagpatay sa mga kabayong pang-karera na hindi papasa sa compulsory blood testing laban sa equine infectious anemia (EIA). Nag-resign ang commissioner ng Philracom matapos na hindi nito makumbinsi si Chairman Jaime Dilag at ang bagong talagang si Commissioner Reynaldo Fernando sa mungkahing pagpapahinto sa implementasyon ng eksaminasyon. Iginiit ng tatlo na sa isang blood testing, kahit na normal at malusog ang isang kabayo subalit positibo sa EIA kahit na walang due process at abiso sa mga may-ari ng kabayo ay kaagad na pagbabawalan ng Philracom na tumakbo ang mga ito. Bukod sa awtomatikong pagkansela sa certificates of registration ng mga kabayo, aatasan din ng Philracom na patayin ang mga kabayo at hindi isinasaalang-alang ang nagastos at maintenance ng mga may-ari nito. &amp;quot;These also cause additional unemployment for trainers, jockeys and grooms whose livelihood depends on the racing industry and the loss of huge taxes generated by the government from the aforesaid industry. Oftentimes, those found positive are winners in the races and some are Stakes racehorses,&amp;quot; ayon pa sa grupo. Nilinaw pa ng grupo na ang blood testing ay hindi pa napapatunayang accurate at conclusive kahit na sa mga bansang mayroong advance technologies tulad ng US, Europe, Japan at Australia. Sa naturang mga bansa ang mga kabayong napatunayang nagtataglay ng nasabing sakit ay kinokonsidera pa rin at pinapayagang tumakbo dahilan sa hindi naman ito nakakahawa at binibigyan pa ng kahit na dalawa hanggang tatlong beses na blood examinations bago ikonsiderang positibo at kailangan ng ipagamot. Ayon pa sa grupo, ang mga tauhan ng MJC sa Carmona, Cavite ay gumagamit ng acetylene torch at binubuksan ang padlocks ng mga lalagyan ng kabayo lingid sa kaalaman ng mga may-ari nito at sapilitang inilalabas ang mga kabayo saka dinadala sa mga isang isolation area kung saan walang sapat na pasilidad upang malantad sa naturang elemento. (Gemma Amargo)</body>
<link>http://www.philstar.com/Article.aspx?articleId=266774&amp;publicationSubCategoryId=92</link>
</article>
<article>
<title>Calamity funds tatanggalin sa militar</title>
<author></author>
<date>
<month>November</month>
<day>07</day>
<year>2004</year>
</date>
<body>Kumikilos na ngayon ang ilang mambabatas sa Mababang Kongreso upang tanggalin sa kapangyarihan ng Department of National Defense at AFP ang kapangyarihan sa milyon-milyong pondo para sa kalamidad. Sinabi ng mga kinatawan ng Bayan Muna, posibleng hindi napupunta sa mga mamamayang sinasalanta ng kalamidad ang nasabing pondo kundi sa &amp;quot;super typhoon Gen. C.F. Garching&amp;quot; na ang pinatutungkulan ay ang kontrobersiyal na si Major Gen. Carlos F. Garcia. Isang panukalang batas ang isinusulong ngayon sa Kamara na naglalayong itatag ang National Disaster Management Commission (NDMC) na pamumunuan ng mga sibilyan. Sinabi ni Bayan Muna Rep. Satur Ocampo na napapanahon ang pagtatatag ng NDMC dahil sa ipinatutupad na bureaucratic streamlining sa AFP. Dapat aniyang maging top concern ng gobyerno ang disaster funds at masigurong hindi ito magagalaw o magagamit sa ibang kaparaanan maliban sa mga natural disasters na tumatama sa bansa. Pero nilinaw ni Ocampo na sa sandaling maitatag ang NDMC, mananatili pa rin sa AFP ang pagsasagawa ng search and rescue operations tuwing may bagyo, sunog, lindol at iba pang kalamidad at ang tatanggalin lamang sa kanila ay ang paghawak ng pondo. Sa kasalukuyan ang tanggapan ng secretary of Defense na kalimitang pinamumunuan ng mga retired generals ang namumuno sa national disaster at calamity management operations. (Malou Rongalerios)</body>
<link>http://www.philstar.com/Article.aspx?articleId=266778&amp;publicationSubCategoryId=92</link>
</article>
<article>
<title>Train accident sa Quezon,iimbestigahan ng Kamara</title>
<author>Malou Rongalerios at Lilia Tolentino</author>
<date>
<month>November</month>
<day>14</day>
<year>2004</year>
</date>
<body>Sisiyasatin ng Kongreso ang malagim na pagka-diskaril ng isang tren sa Padre Burgos, Quezon na ikinamatay ng 13 katao. Sinabi ni Bacolod Rep. Monico Puentevella, chairman ng House Committee on Transportation and Communication, dapat alamin ng Kongreso sa pamamagitan ng isang congressional inquiry kung paano maaayos ang railway system ng bansa. Maghahain din siya ng isang panukalang batas na magbibigay ng mahigpit na parusa sa mga mahuhuling nagnanakaw ng riles ng tren dahil inilalagay nito sa panganib ang buhay ng mga pasahero at empleyado ng Philippine National Railway (PNR). Dapat aniyang tingnan ang ulat na ninakaw ang ilang bahagi ng riles ng tren kaya naganap ang malagim na aksidente. Iniutos naman ni Pangulong Arroyo sa mga kaukulang ahensiya ng pamahalaan ang pagkakaloob ng tulong pinansiyal sa mga biktima ng trahedya kasabay ng pag-iimbestiga kung bakit ito nadiskaril noong Biyernes habang patungo sa Maynila mula sa Bicol. Iniutos din niya ang suspensiyon ng serbisyo ng tren hangga't hindi natitiyak na ligtas na ang operasyon ng mga tren ng PNR. (Ulat nina Malou Rongalerios at Lilia Tolentino)</body>
<link>http://www.philstar.com/Article.aspx?articleId=266863&amp;publicationSubCategoryId=92</link>
</article>
<article>
<title>Loyalty check sa opposition members</title>
<author>Rudy Andal</author>
<date>
<month>November</month>
<day>14</day>
<year>2004</year>
</date>
<body>Nagsagawa ng loyalty check ang mga miyembro ng oposisyon kamakalawa ng gabi kasunod ng ulat na unti-unti nang pinipirata ng Malakanyang ang ilang key opposition leaders. Sa naturang pulong sa Club Filipino sa Greenhills, San Juan, hindi dumalo si Sen. Edgardo Angara, presidente ng Laban ng Demokratikong Pilipino (LDP). Maging si dating Sen. Tito Sotto ay hindi sumilip sa naturang okasyon. Sinasabing inaalok ng Palasyo si Sotto para pamunuan ang Dangerous Drugs Board (DDB) samantalang si Angara ay iuupo raw bilang secretary ng Department of Environment and Natural Resources. Ito raw ang ikalawang pagkakataon na inindyan ni Angara ang importanteng pulong ng oposisyon. Naniniwala naman si Sen. Aquilino Pimentel na hindi titiwalag sa oposisyon si Angara na nakausap daw niya noong Biyernes at itinanggi ang mga balitang lumabas na tatalon na siya sa administrasyon. (Ulat ni Rudy Andal)</body>
<link>http://www.philstar.com/Article.aspx?articleId=266872&amp;publicationSubCategoryId=92</link>
</article>
<article>
<title>GMA wala nang paki sa mababang rating</title>
<author>Lilia Tolentino</author>
<date>
<month>November</month>
<day>14</day>
<year>2004</year>
</date>
<body>Inihayag ng Malakanyang na wala nang epekto kay Pangulong Gloria Macapagal-Arroyo ang pagbagsak ng kanyang acceptance rating sa mga pinakahuling poll survey na kinabibilangan ng Ibon Foundation, Pulse Asia at Social Weather Station. Ayon kay Press Secretary at Presidential Spokesman Ignacio Bunye, &amp;quot;hindi concerned&amp;quot; ang Pangulo sa mga popularity ratings at ang importante sa kanya ay isulong ang kanyang 10 puntong programa ng kaunlaran. Sinabi ni Bunye na marami nang naisakatuparang gawain ang Presidente at ang kailangan lamang ay ang ganap na pakikipagtulungan ng sambayanan at ng ibat ibang sangay ng gobyerno. Sa ngayon, dagdag pa niya, isinusulong din ng Pangulo ang pambansang rekonsilyasyon. &amp;quot;Natutuwa naman ang ating Pangulo dahil positibo naman ang katugunan at hindi naman dito pinag-uusapan ang &amp;quot;house trading&amp;quot; o anumang quid pro quo na mayroon kaagad kapalit. Ito ang magandang development at palagay ko, kapag natupad lahat ito ay higit na bibilis ang pagsulong ng ating bayan,&amp;quot; ani Bunye. (Ulat ni Lilia Tolentino)</body>
<link>http://www.philstar.com/Article.aspx?articleId=266877&amp;publicationSubCategoryId=92</link>
</article>
<article>
<title>Criminal case isinampa vs ex-live-in partner ng ambassador</title>
<author>Gemma Amargo</author>
<date>
<month>November</month>
<day>14</day>
<year>2004</year>
</date>
<body>Sinampahan na ng kasong kriminal ng Manila Prosecutor's Office sa Regional Trial Court (RTC) si Catherine Songco, ang dating live-in partner ni Laos Ambassador Antonio Cabangon-Chua dahil sa kasong qualified theft at estafa. Sa anim na pahinang resolution ni Asst. City Prosecutor Joseph Guevarra, bukod kay Catherine, treasurer ng pawnshop, kabilang din sa sinampahan ng kaso ang ina nito at pawnshop chief cashier na si Corazon, manager Claire Songco-Pique, at asst. cashier at appraiser Teresa Gallego. Kaagad namang nagpalabas ng warrant of arrest si RTC Branch 39 Judge Noli Diaz at posibleng maisampa na ang kaso dahil sa umanoy pagnanakaw ng P3,497,367.03 na halaga ng mga alahas at pera mula sa C.B Songco pawnshop na nasa 475-477 Quezon Blvd. Quiapo, Manila. Ang naturang pawnshop ay pag-aari ni Ambassador Cabangon-Chua na dating live-in partner ni Catherine Songco. Itinakda ng Korte ang P40,000 bilang piyansa para sa pansamantalang paglaya ng mga akusado. (Ulat ni Gemma Amargo)</body>
<link>http://www.philstar.com/Article.aspx?articleId=266881&amp;publicationSubCategoryId=92</link>
</article>
<article>
<title>Walang kudeta sa pagpunta ni GMA sa Chile</title>
<author>Lilia Tolentino</author>
<date>
<month>November</month>
<day>14</day>
<year>2004</year>
</date>
<body>Hindi kinakabahan ang Malakanyang sa mga tsismis na kudeta sa pag-alis ng Pangulong Gloria Macapagal-Arroyo patungong Chile para dumalo sa pulong ng Asia-Pacific Economic Conference sa loob ng walong araw simula sa Nobyembre 17. Ayon kay Press Secretary at Presidential Spokesman Ignacio Bunye, ang usap-usapang ito ay pawang mga ispekulasyon lang at walang matibay na basehan. Sinabi pa ni Bunye na bukod sa ito ay tsismis lang, tiwalang aalis ang Pangulo sa bansa at babalik pagkaraan ng pulong dahil matatag naman ang sitwasyong pulitikal ng bansa. &amp;quot;Sa paglakad ng ating Pangulo ay mananatili na matatag ang ating sitwasyon at ang Vice President ang magiging acting caretaker at sila naman ay patuloy na magkakaroon ng komunikasyon ng Pangulo,&amp;quot; ani Bunye. (Ulat ni Lilia Tolentino)</body>
<link>http://www.philstar.com/Article.aspx?articleId=266886&amp;publicationSubCategoryId=92</link>
</article>
<article>
<title>Bababa ang presyo ng kuryente kung...</title>
<author>Rudy Andal</author>
<date>
<month>November</month>
<day>14</day>
<year>2004</year>
</date>
<body>Bababa raw ang presyo ng kuryente kung maaamiyendahan ang Electric Power Industry Reform Act (EPIRA). Ayon kay Sen. Juan Ponce Enrile, may 80 probisyon ng EPIRA ang kailangang baguhin upang bumaba ang halaga ng kuryente sa Pilipinas na ngayon ay ikalawa sa pinakamataas sa mga bansa sa Asya. Ilan sa mga probisyon na kailangang isakatuparan upang bumaba ang halaga ng kuryente ay ang pagpapahintulot sa electric consumer groups na makibahagi sa generation, supply at distribution ng electric power at ang pagtapyas sa kapangyarihan ng Energy Regulatory Commission na magpalabas ng provisional order sa power rate increase. Sa ihaharap na panukala ni Enrile, kailangan munang patunayan ng mga independent power producers (IPPs) na nalulugi sila bago maipasa sa consumers ang lugi nila sa operasyon. (Ulat ni Rudy Andal)</body>
<link>http://www.philstar.com/Article.aspx?articleId=266890&amp;publicationSubCategoryId=92</link>
</article>
</data>
