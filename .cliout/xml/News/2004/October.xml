<?xml version="1.0" encoding="ISO-8859-1" ?>
<data>
<article>
<title>NBI pasok vs sindikato sa GSIS</title>
<author>Ellen Fernando</author>
<date>
<month>October</month>
<day>03</day>
<year>2004</year>
</date>
<body>Hihingin ng Government Service Insurance System (GSIS) ang tulong ng National Bureau of Investigation (NBI) upang masakote ang mga miyembro ng ilang sindikato na kung ilang dekada nang nambibiktima ng GSIS members sa pakikipagsabwatan sa ilang tiwaling empleyado ng state pension fund. Ayon kay GSIS spokesman at legal Estrella Elamparo, nabulabog ang mga sindikatong nambibiktima sa GSIS members dahil sa isinagawang reporma ni GSIS president at general manager Winston Garcia. &amp;quot;These racketeers have been engaged in the nefarious practice of claiming the pension of long-deceased members of the GSIS and taking out loans using the identities of unsuspecting members. With reforms instituted in the GSIS by the incumbent leadership, these racketeers have come to realize that their happy days are numbered,&amp;quot; wika ni Elamparo. Kabilang sa priority reforms ni Garcia ang computerization ng records ng GSIS na naglalayong mapaganda pa at lalong mapabilis ang pagbibigay serbisyo sa may 1.5 milyong miyembro ng GSIS at masawata ang samut saring gimik o raket. Matatandaan na noong isang linggo ay sinampahan ng GSIS ng kasong plunder ang apat nitong opisyal na nakabase sa Tarlac kaugnay ng umanoy pakikipagsabwatan nila sa isang private developer para maonse ng P413 million ang GSIS Bahay Ko Program. Sinabi ni Elamparo na sa pagnanais ng mga sindikato na manatiling gatasan nila ang GSIS, lumilitaw na nakikipagsabwatan na ito sa ilang interest group na nauna nang nabulgar na nagnanais mapatalsik si Garcia sa GSIS upang maisakatuparan nila ang pagkuha ng reinsurance ng GSIS para sa Napocor. Ang sindikato na pinagsususpetsahang may kakutsaba sa loob ng GSIS ay nakikipagtulungan rin daw sa ilang discredit leaders ng GSIS union laban kay Garcia. (Ulat ni Ellen Fernando)</body>
<link>http://www.philstar.com/Article.aspx?articleId=265636&amp;publicationSubCategoryId=92</link>
</article>
<article>
<title>GMA naimbiyerna, Davao Airport naubusan ng toilet paper</title>
<author>Lilia Tolentino</author>
<date>
<month>October</month>
<day>03</day>
<year>2004</year>
</date>
<body>Hindi naitago ni Pangulong Arroyo ang pagkainis nang matuklasan nitong naubusan ng toilet paper ang ladies room ng VIP lounge ng Davao International Airport. &amp;quot;Kung walang toilet paper sa VIP lounge, paano pa kaya sa ibang restrooms na ginagamit ng karamihan ng mga pasahero?&amp;quot; inis na pahayag ng Pangulo sa isang hapunan kamakalawa kasama ang mga Davao-based mediamen sa Davao Waterfront Insular Hotel. Higit pang nadagdagan ang pagkasuya ng Pangulo nang sabihin ni Davao Mayor Rodrigo Duterte na ang lokal na pamahalaan ang siyang nagsu-supply ng toilet paper at hindi ang lokal na Air Transportation Office na siyang nangangasiwa sa P6-B airport facility na nagsimulang mag-operate noong Disyembre ng nakaraang taon. Nagtataka ang Pangulo kung paanong nangyari na ang lokal na pamahalaan ang siyang supplier ng toilet paper ng international airport gayong hindi dapat na mag-deteriorate ang paliparan. Samantala ay pinapurihan naman ng Pangulo si Pastor Apollo Quiboloy ng Jesus the Name Above Every Name congregation dahil sa ginawa nitong pagpapaganda sa labas ng paliparan. &amp;quot;Nakakataba pa rin ng puso na malaman na mayroon pa ring ibang mga pribadong nilalang na tumutulong upang mapaganda ang ating paliparan,&amp;quot; pahayag ng Pangulo. Nabatid na nalulugi ang Davao Internatl Airport sa kabila ng pagiging ultra-modern nito at tanging Ninoy Aquino International Airport (NAIA) at Mactan Airport sa Cebu na lamang ang kumikita. Dahil dito ay ipinasailalim ng Pangulo ang Davao Airport sa kontrol at pangangasiwa ng Manila International Airport Authority (MIAA). (Ulat ni Lilia Tolentino)</body>
<link>http://www.philstar.com/Article.aspx?articleId=265643&amp;publicationSubCategoryId=92</link>
</article>
<article>
<title>28,520 public schools sa bansa, walang principal</title>
<author>Malou Rongalerios</author>
<date>
<month>October</month>
<day>03</day>
<year>2004</year>
</date>
<body>Nagbabala kahapon ang isang mambabatas na lalong bababa ang kalidad ng edukasyon sa bansa dahil umaabot na sa 28,520 pampublikong paaralan sa elementarya at sekondarya ang walang principal. Sinabi ni Alliance of Volunteer Educators (AVE) party list Rep. Eulogio Magsaysay na lubhang nakakabahala ang unti-unting pagkawala ng mga haligi ng paaralan sa elementarya at 1,434 sa sekondarya ang walang punong-guro. Sinabi ni Magsaysay na bagaman at matagal ng problema ang kakulangan ng mga school principal, patuloy pa rin itong nakapagbibigay ng alarma lalo pat nahaharap din ang edukasyon ng Pilipinas sa kakulangan ng mga guro, libro, lamesa at silid-aralan. Idinagdag nito na ang ilang mga kuwalipikadong guro na dapat gumanap bilang principal ay lumalayas sa Pilipinas upang magtrabaho sa ibang bansa kung saan mas malaki ang natatanggap nilang suweldo. Hindi aniya masisisi ang mga guro dahil ang isang public school principal ay sumusuweldo lamang ng P13,000 kada buwan. Ipinunto ni Magsayay na bagamat binigyan ng malaking bahagi ang pondo ng edukasyon para sa susunod na taon, hindi pa rin nito nasasakop ang karagdagang benepisyo para sa mga guro at punong-guro. Habang nasa panahon aniya nang pagtitipid ng budget ang gobyero, dapat idaan ng DepEd sa masusing pagkilatis ang kuwalipikasyon ng mga aktibong guro upang gumanap na principals. (Ulat ni Malou Rongalerios)</body>
<link>http://www.philstar.com/Article.aspx?articleId=265650&amp;publicationSubCategoryId=92</link>
</article>
<article>
<title>Benepisyo sa maaaksidente itataas</title>
<author>Malou Rongalerios</author>
<date>
<month>October</month>
<day>03</day>
<year>2004</year>
</date>
<body>Sa halip na P5,000 lamang, nais ni Alagad party-list Rep. Rodante Marcoleta na gawing P50,000 ang matatanggap na benepisyo ng isang pasahero o third party na mamamatay o seryosong masasaktan sa isang vehicular accident. Ayon kay Rep. Marcoleta, hindi na sapat ang halagang ipinagkakaloob sa third party o pasahero ng isang sasakyan na nasasangkot sa aksidente. Sa Section 378 ng Insurance Code of the Philippines, nakasaad dito na hindi dapat lumampas sa P5,000 ang benepisyong ibibigay sa pasahero ng isang sasakyan na mamamatay o masusugatan sa isang aksidente. Idinagdag ni Marcoleta na hindi na naaayon sa kasalukuyang takbo ng ekonomiya ng bansa ang nasabing halaga na kulang pa para ipambayad sa ospital at pambili ng gamot. Binatikos din nito ang napakabagal na sistema sa pagkuha ng claims ng pamilya ng mga nasasangkot sa aksidente. (Ulat ni Malou Rongalerios)</body>
<link>http://www.philstar.com/Article.aspx?articleId=265656&amp;publicationSubCategoryId=92</link>
</article>
<article>
<title>Senior citizens, 1-linggong libre sakay sa LRT at MRT</title>
<author>Edwin Balasa</author>
<date>
<month>October</month>
<day>03</day>
<year>2004</year>
</date>
<body>Bilang bahagi ng pagdiriwang ng Natl Elderly Week, isang linggong libre sa kanilang pasahe ang mga senior citizen sa Light Rail Transit (LRT) at Metro Rail Transit (MRT). Ayon kay LRT 2 Public Relations Chief Maricar Jara-Puyod, sinimulan kamakalawa (Okt. 1) at magtatapos sa Okt. 7 ang pagsakay ng libre ng mga senior citizens. Makakakuha ng free rides ang mga senior citizen sa dalawang tren mula alas-6 hanggang alas-9 ng umaga at alas-4 hanggang alas-7 ng gabi. Isang senior citizen ID lamang ang dapat na ipakita ng sinumang sasakay sa LRT o MRT upang ma-avail nila ang pribilehiyong ito. Ang MRT ay tumatakbo sa kahabaan ng EDSA, ang LRT 1 naman ay tumatakbo mula Monumento, Caloocan hanggang Baclaran, samantalang ang LRT 2 ay tumatakbo mula Legarda, Maynila hanggang Santolan sa Pasig City. Ito na ang ikalawang taon na nagsagawa ng libreng sakay ang pamunuan ng MRT at LRT para sa mga senior citizen tuwing sasapit ang Natl Elderly Week na ginaganap tuwing unang linggo ng Oktubre. (Ulat ni Edwin Balasa)</body>
<link>http://www.philstar.com/Article.aspx?articleId=265664&amp;publicationSubCategoryId=92</link>
</article>
<article>
<title>Mas malakas na lindol bago mag-Pasko !</title>
<author>Mer Layson</author>
<date>
<month>October</month>
<day>10</day>
<year>2004</year>
</date>
<body>Isang paraan umano ng Panginoong Hesukristo ang nagaganap na lindol sa bansa para tawagin ang mga tao na naliligaw ng landas at nakakalimot upang magbalik-loob sa Kanya. Ito ang inihayag kahapon ng kilalang feng shui master na si Professor Manuel Gomez Sr., may tanggapan sa Quezon Blvd., Quiapo, Manila ng kapanayamin kasunod ng lindol na yumanig sa Metro Manila at karatig lalawigan kamakalawa ng gabi. Sinabi ni Prof. Gomez, marami na kasing mga tao ang nakakalimot nang tumawag at magpasalamat sa Panginoon dahil na rin sa pagiging abala sa ibat ibang gawain at trabaho sa opisina at kani-kanilang tahanan. Natitiyak ni Prof. Gomez na ang naganap na lindol kamakalawa ay marami ang muling tumawag sa Dakilang Lumikha. Sa report ng Phivolcs, naitala ang lindol sa intensity 5 sa Tagaytay City; Puerto Galera; San Fernando, Pampanga; Los Ba&amp;ntilde;os, Laguna; Malolos, Bulacan,; Bacoor, Cavite at Batangas City. Naramdaman naman ang intensity 4 sa Maynila; Talisay, Batangas; Lucban, Quezon; Taguig, Pasay at Pasig habang intensity 3 sa Quezon City at Clark Airbase sa Angeles City. Ang sentro ng lindol na tectonic ang origin ay nakita sa Lubang island, Mindoro na mayroong magnitude na 6.2 sa Richter scale. Ayon pa sa feng shui master, kapag tuluyang binalewala ng tao ang pagpaparamdam na ito ng Diyos sa pamamagitan ng lindol ay posibleng maganap ang mas malakas na pagyanig bago sumapit ang Pasko. &amp;quot;Sana magkaroon tayo ng kahit ilang minuto lang sa loob ng isang araw na tumawag sa Maykapal para magpasalamat sa lahat ng biyaya na kanyang ibinibigay. Huwag na nating hintayin pa ang mas malakas na lindol bago tayo tumawag sa Kanya,&amp;quot; ani Prof. Gomez. Magugunitang nitong nakalipas na September 16, 2004 ganap na alas-3 ng madaling araw ay nabulabog din sa mahimbing na pagkakatulog ang marami matapos maramdaman ng ilang segundo ang lindol. Muli itong nasundan kamakalawa dakong alas-10:36 ng gabi. &amp;quot;Hihintayin pa ba natin ang mas malakas na pagyanig bago natin ibalik ang ating pananampalataya sa Diyos? Baka kapag dumating iyon at hindi nakahanda ang ating sarili at kaluluwa ay doon pa tayo magmamadaling lumapit sa Kanya. Natitiyak ko na hindi na kayo pakikinggan,&amp;quot; pagtatapos ni Gomez. (Ulat ni Mer Layson)</body>
<link>http://www.philstar.com/Article.aspx?articleId=265756&amp;publicationSubCategoryId=92</link>
</article>
<article>
<title>Starex ni Sec. Reyes wasak, binagsakan ng 3 sako ng semento</title>
<author>Edwin Balasa</author>
<date>
<month>October</month>
<day>10</day>
<year>2004</year>
</date>
<body>Wasak ang sasakyan ni Interior and Local Government Secretary Angelo Reyes makaraang hagisan ito ng tatlong sako ng semento na hinaluan ng bato, kahapon ng madaling araw sa Mandaluyong City. Arestado ang tatlo katao na kinabibilangan ng isang menor-de-edad na kinilalang sina Robert Amile, 23; Luisito Diones, 32 at isang 15-anyos, pawang mga residente ng Brgy. Hi-way Hills, Mandaluyong City. Nakakulong ang tatlo sa Mandaluyong police station. Nabatid na pauwi na si Sec. Reyes sakay ng kanyang Starex van (WNG-193) na minamaneho ni T/Sgt. Warlito Mostrales at habang binabagtas ang kahabaan ng EDSA Crossing ay bigla na lamang bumagsak mula sa overpass ang tatlong sako ng semento sa nasabing van at nabasag ang windshield. Dahil dito, muntik nang sumalpok ang sasakyan sa gilid ng kalsada. Mabilis namang tinunton ng mga nagrespondeng pulis ang mga suspek hanggang sa madakip matapos na ituro ng ilang saksi. (Ulat ni Edwin Balasa)</body>
<link>http://www.philstar.com/Article.aspx?articleId=265771&amp;publicationSubCategoryId=92</link>
</article>
<article>
<title>Ni-raid na shabu lab sa Cebu gagawing tourist spot</title>
<author>Malou Rongalerios</author>
<date>
<month>October</month>
<day>10</day>
<year>2004</year>
</date>
<body>Hindi pabor ang ilang mambabatas sa panukala ni Transportation Undersecretary Elberto Emphasis at ng ilang provincial officials ng Cebu na gawing tourist spot ang shabu laboratory na ni-raid kamakailan sa Umapad, Mandaue City. Ang nasabing laboratoryo ang pinakamalaking gawaan ng shabu na nadiskubre sa Asia. Ayon kay An Waray party-list Rep. Florencio Gabriel &amp;quot;Bem&amp;quot; Noel, hindi na dapat ipaalala sa mga makakakita ng nasabing laboratoryo na sa Pilipinas ngayon matatagpuan ang pinakamalaking shabu lab sa Asya. Ang mga ginagawa lamang aniyang tourist spot ay ang mga lugar na magpapaalala sa kasaysayan ng Pilipinas at hindi mga lugar na maglalagay sa Pilipinas sa kahihiyan. &amp;quot;Dapat bang ipagmalaki na dito sa Pilipinas makikita sa ngayon ang pinakamalaking shabu lab sa Asya? At saka wala itong kinalaman sa ating history kaya wag na lang,&amp;quot; ani Noel. Hindi aniya sapat ang katuwirang magiging reminder din ang nasabing shabu lab sa tagumpay ng kampanya ng gobyerno laban sa ilegal na droga kaya dapat itong gawing tourist spot. Kung itutuloy ang nasabing balak ay magpapaalala rin nito sa kapalpakan ng PNP dahil hindi kaagad nila napigilan ang pagtatayo ng pinakamalaking shabu lab sa bansa. Idinagdag ni Noel na bagaman at lokal na usapin ng probinsiya ng Cebu ang nasabing panukala ay dapat itong tingnan ng national government dahil tiyak na makakaapekto rin ito sa imahe ng bansa. (Ulat ni Malou Rongalerios)</body>
<link>http://www.philstar.com/Article.aspx?articleId=265772&amp;publicationSubCategoryId=92</link>
</article>
<article>
<title>Supplies ginagawang cash: Mga general madyikero</title>
<author>Malou Rongalerios</author>
<date>
<month>October</month>
<day>10</day>
<year>2004</year>
</date>
<body>Tinawag na madyikero ni Camarines Sur Rep. Rolando Andaya ang ilang tiwaling heneral ng militar sa Armed Forces of the Philippines (AFP) dahil ang mga supplies na nakalaan para sa mga sundalo ay nagagawa nilang i-convert sa cash. Dahil dito, hinamon ni Rep. Andaya, chairman ng House committee on appropriations, ang mga general na itigil na ang ilegal na conversion na mas talamak pa aniya sa mga military camps kaysa sa nangyayaring conversion ng mga imported na left-hand drive na sasakyan sa Subic. Ang conversion aniya ang pinagmumulan ng katiwalian at korupsiyon sa militar kaya nalalagay ngayon sa hot seat ang mga heneral at ex-general ng AFP. Ang isyu ng conversion ay unang sumingaw sa AFP noong Pebrero 2001. Ibinunyag ni Navy Flag-officer-in-command Rear Admiral Wong ang iregularidad sa pagbili ng mga helmet matapos siyang tanggalin bilang hepe ng Navy dahil na rin sa kahilingan ng matataas na opisyal ng Marines. Sa proseso ng conversion, inihahanda muna ang mga procurement documents na nagmula sa negotiated canvass o rigged bidding at sa halip na mga items na nasa purchase order ang ide-deliver ng isang dealer, ay ang cash equivalent nito ang ibibigay sa opisyal ng militar. Maliban pa sa conversion, nagkakaroon din umano ng &amp;quot;overpricing&amp;quot; at &amp;quot;underdelivery&amp;quot; o pagbabawas sa bilang ng dapat na i-deliver na mga items. (Ulat ni Malou Rongalerios)</body>
<link>http://www.philstar.com/Article.aspx?articleId=265783&amp;publicationSubCategoryId=92</link>
</article>
<article>
<title>Impeach Davide, hirit uli</title>
<author>Ni Andi Garcia</author>
<date>
<month>October</month>
<day>11</day>
<year>2004</year>
</date>
<body>Nanganganib na muling buhayin ang impeachment laban kay Chief Justice Hilario Davide at iba pang mahistrado ng Korte Suprema na binabalak ihain ng Phil Association of Water Districts Inc., (PAWDI). Ang hakbang na ito ng pamunuan ng PAWDI ay may kinalaman umano sa kinolektang P400 milyon ng Commission on Audit (COA) sa may 628 na local water districts sa bansa. Ang nasabing halaga na kinukuwestiyon ngayon ng pamunuan ni Engr. Ranulfo &amp;quot;Noli&amp;quot; Feliciano PAWDI national president ang posibleng dahilan upang ideklara ng Korte Suprema ang lahat ng local water district sa bansa bilang government owned and controlled corporations o GOCCs at dahil dito ay direktang bubuwisan ng pamahalaan. Mayroong ipinahihiwatig ang pamunuan ng PAWDI na lumilitaw na nagkaroon umano ng scratch my back and Ill scratch your tactics sa pagitan ni Davide at ng COA chief na si Guillermo Carague. Matatandaan na una ng isinulong ang impeachment kontra kay Davide kaugnay ng mga kaduda-dudang paglustay umano nito ng pondo, ngunit ito ay nabigo makaraang klaruhin ng COA sa pamamagitan ni Carague ang pangalan ng Punong Mahistrado. Sa isang panayam kay Engr. Feliciano ay sinabi nito na dismayado sila sa desisyong ipinalabas ng korte noong Jan. 14, 2004 na inilarawan niya ito na &amp;quot;hindi makatao, punong-puno ng pulitika, oportunismo at pananamantala.&amp;quot; Ipinaliwanag ni Feliciano na siya ding general manager ng Leyte Metro Water district na kasalukuyan na silang nakikipag-usap sa kanilang mga abogado para pag-aralan ang pagsasampa ng impeachment complaint laban sa mga mahistrado ng Mataas na Hukuman at hiwalay na kaso kay Carague. Dahilan sa nasabing SC ruling ay nanganganib na tumaas ng higit sa 200% ang babayaran sa tubig ng may 25 milyong subscribers sa buong bansa at ito ay ipatutupad bago matapos ang buwan ng Oktubre. Ang mataas na singil sa tubig ay bunsod na rin ng pagpapataw ng buwis sa mga LWDs kabilang na ang pagbibigay obligasyon dito bunga ng desisyon ng Korte Suprema na i-remit nila ng 50 percent ng kanilang kinita sa loob ng isang taon sa national government. Ang mga pagbaba-gong ito na nakatakdang maganap sa buwang ito ay labag umano sa PD 198 na lumikha ng lahat ng local water districts para pagkalooban ng serbisyo ang publiko (lalawigan) tulad ng halos libreng supply ng tubig.</body>
<link>http://www.philstar.com/Article.aspx?articleId=265874&amp;publicationSubCategoryId=92</link>
</article>
<article>
<title>3 opisyal ng KMG sa GSIS, sinipa!</title>
<author></author>
<date>
<month>October</month>
<day>11</day>
<year>2004</year>
</date>
<body>Sinibak ng mga manggagawa ng Government Service Insurance System (GSIS) ang tatlong bagong talagang opisyal ng kanilang unyon na Kapisanan ng mga Manggagawa (KMG) makaraang madiskubre ang anilay pagbaligtad at pangta-traydor ng mga ito. Ang mga sinipa ay sina Atty. Joseph Fellazar, acting president ng KMG; spokesman na si Robert Ibasco at Leonila Fulatan, secretary general ng nasabing unyon. Base sa ipinalabas na declaration of no confidence and petition for recall na nilagdaan ng may 90% miyembro ng unyon, hindi nila kinikilala ang pagkakatalaga sa mga nabanggit na opisyal at iginiit na ibalik ang pinatalsik na si KMG president Atty. Albert Velasco. Nakasaad sa petition na dapat lamang na ibalik sa puwesto si Velasco dahil pawang harassment ang ginawa sa kanya ng pamunuan ni GSIS president at general manager Winston Garcia na anilay kapit-tuko sa puwesto sa kabila ng kaliwat kanang panawagan na siya ay magbitiw bunga ng katiwalian. Inakusahan din ng mga manggagawa ang tatlong nabanggit na opisyal na &amp;quot;pakawala&amp;quot; lamang ni Garcia at nagpapanggap bilang &amp;quot;boses&amp;quot; ng KMG upang tiktikan ang galaw ng nasabing unyon. Ayon kay Velasco, magpapatuloy ang kanilang isasagawang kilos-protesta upang mapatalsik si Garcia sa kabila ng pagbibingibingihan ni Pangulong Arroyo. Ngayong araw ay magsasagawa ng kilos-protesta ang grupong COURAGE sa pamumuno ni Ferdinand Gaite at tutungo sa Office of the Ombudsman upang maghain ng panibagong kasong graft laban kay Garcia. (Ellen Fernando)</body>
<link>http://www.philstar.com/Article.aspx?articleId=265889&amp;publicationSubCategoryId=92</link>
</article>
<article>
<title>LMG Chemical pasok sa Senado</title>
<author></author>
<date>
<month>October</month>
<day>11</day>
<year>2004</year>
</date>
<body>Dahil sa posibleng pagbalik ng operasyon ng ipinasara ni Pasig City Mayor Vicente Eusebio na LMG Chemicals na sinasabing bumubuga ng nakalalasong kemikal, naalarma si Senadora Pia Cayetano, chairman ng Senate committee on environment na siyang magsusulong ng imbestigasyon dito. Sinabi ni Sen. Cayetano na hindi malayong mangyari ang lagim na naganap sa Chernobyl, Russia at Bhopal, India nang kapwa mag-leak ang mga planta ng kemikal dito na pumuksa sa maraming buhay. Lumilitaw na hindi pa puwedeng mag-operate ang LMG Chemicals dahil na rin sa pinakahuling resulta ng emission test na isinagawa ni Amado Santos ng Multipartite Monitoring Team (MMT). Lumilitaw na umaabot sa 2,126 sulfuric acid parts per million (ppm) ang emission na nagmumula sa LMG Chemical habang ang allowable limit lamang ay 768ppm. Ang sulfuric acid ang siyang uri ng kemikal na sumingaw noong isang buwan na naging dahilan ng pagkakalason ng may 36 kabataang estudyante sa dalawang public school sa Pasig City. Nabatid na magkatuwang ngayon ang grupo ni Sen. Cayetano at Sen. Biazon sa pagsasagawa sa imbestigasyon sa ipinasarang LMG Chemical. Maging ang mga residente na malapit sa kinaroroonan ng planta ay patuloy na nangangamba sa kanilang kalusugan at kaligtasan kapag pinahintulutan muli ng Dept of Environment and Natural Resources (DENR) na makapag-operate ang LMG Chemical. Anila, ayaw na nilang maulit ang trahedyang naganap noong nakalipas na Agosto 2001 kung saan sumingaw ang planta na naging dahilan ng pagkamatay ng isang Ana Cahindi matapos na makalanghap ng sulfuric acid. Naulit pa ang insidenteng ito noong nakalipas na Set. 10, 2004 na nagresulta ng pagkakasugod sa Pasig City General Hospital ng 26 na estudyante ng San Joaquin Elementary School. (Mer Layson)</body>
<link>http://www.philstar.com/Article.aspx?articleId=265894&amp;publicationSubCategoryId=92</link>
</article>
<article>
<title>Arestuhin, ikulong Rep. Barbers</title>
<author></author>
<date>
<month>October</month>
<day>11</day>
<year>2004</year>
</date>
<body>Naniniwala si Surigao del Norte rep. Robert Ace Barbers na kailangang ipaaresto at ibilanggo ang mga miyembro ng military na sangkot sa mga katiwalian at plunder kasabay ng mungkahing idaan ang ilan pang opisyal sa lifestyle check para malaman kung sinu-sino pa ang may hindi maipaliwanag na kayamanan. Hinihinala ni Barbers na ang hindi maipaliwanag na yaman nina Maj. Gen. Carlos Garcia at Col. George Rabusa ay maaaring tip of the iceberg lamang kaya dapat idaan sa masusing lifestyle check ang iba pang opisyal ng AFP. Iginiit ni Barbers na dapat na i-freeze at kumpiskahin ang lahat ng assets ng matataas na opisyal ng AFP na sangkot sa katiwalian habang sinisiyasat pa ang kaso dahil posibleng magamit nito ang yamang ito sa pagtatanggol ng kanilang sarili. Ayon kay Barbers habang hirap na hirap sa kabundukan at kagubatan ang mga sundalo sa pakikipagdigma at pagkasyahin ang maliit na sahod nito sa kanilang pamilya ay nagpapasasa naman sa kayamanan ang ilang tiwaling heneral ng AFP. Nagbabala ang mambabatas na ang pagsuspinde lamang ng pamahalaan sa mga tiwaling opisyal ng AFP ay magpapakita lamang ng kaluwagan nito laban sa mga magnanakaw at plunderer. (Malou Rongalerios)</body>
<link>http://www.philstar.com/Article.aspx?articleId=265896&amp;publicationSubCategoryId=92</link>
</article>
<article>
<title>Case fixing sa CA ibubunyag</title>
<author></author>
<date>
<month>October</month>
<day>11</day>
<year>2004</year>
</date>
<body>Papangalanan ang mga nagsisilbing fixers at extortionists na kabilang sa sindikato ng &amp;quot;case fixing&amp;quot; sa Court of Appeals (CA) kasunod ng pagkakahuli sa isang empleyado nito na naaresto sa entrapment operation. Ito ang isinasaad sa 5-pahinang kautusan ni CA Presiding Justice Cancio Garcia bago pa siya tuluyang manumpa bilang bagong hirang na mahistrado sa Supreme Court. Isang Ad Hoc committee ang binuo ni Garcia na kinabibilangan ng mga CA justices upang mag-imbestiga sa sinasabing sindikato sa loob ng appellate court matapos ang pagkakadakip sa kawaning si Elvira Cruz-Apao matapos ang isinagawang entrapment operation ng mga ahente ng PACER sa isang fastfood chain sa UN Ave., Manila noong Setyembre 28 makaraang manghingi umano ito ng halagang P1 milyon sa isang litigant kapalit ng pabor na desisyon ng korte sa isang malaking kaso. Nakuha kay Apao ang P100,000 marked money. Naniniwala ni Garcia na hindi lang si Apao ang gumagawa ng nasabing case fixing kundi mayroong sindikato sa loob ng CA na pinagkakakitaan ang nasabing ilegal na aktibidad. Bukod kay Apao na posibleng irekomendang kasuhan ng administratibo, pinatutukoy pa sa komite ang iba pang opisyal at kawani na sangkot sa pagbebenta ng kaso. Binigyan lamang ng 20-araw ni Garcia ang komite upang tapusin at irekomenda ang resulta ng imbestigasyon. May kapangyarihan din ang komite na ipatawag ang mga akusado, suspek at testigo, alinsunod sa Section 37, Chapter 8, Book 1 ng Administrative Code of 1987. (Ludy Bermudo)</body>
<link>http://www.philstar.com/Article.aspx?articleId=265904&amp;publicationSubCategoryId=92</link>
</article>
<article>
<title>NHMFC kumita ng P288-M</title>
<author></author>
<date>
<month>October</month>
<day>11</day>
<year>2004</year>
</date>
<body>Kung noong isang taon ay lugi ng may P1.5 milyon, ngayong taon ay kumita ang National Home Mortgage Finance Corp. ng mahigit P288 milyon. Ayon kay Celso delos Angeles, Jr. ang bagong pangulo ng NHMFC, na kumita man ang NHMFC ng daan-daang milyon ngayong taon ay hindi nangangahulugang nalugi talaga ang nasabing ahensiya ng mahigit isang milyong piso noong nakaraang taon. Niliwanag ni delos Angeles na ang P1.5 milyong kalugihan ay bunga na rin ng pag-waive ng NHMFC sa mga loan penalties ng mga naghihirap na socialized housing beneficiaries na naayon sa batas, partikular sa implementasyon ng R.A. 8501, ang Housing Condonation Act of 1998. Ang NHMFC, ayon na rin sa trabaho nitong ayusin ang pagpapabahay sa mga mahihirap ay may P1.6 bilyon nang pautang sa pabahay. Sinabi ni delos Angeles na kung ang halagang ito ay sapilitang sisi- ngilin ng NHMFC, makadadagdag ito sa kita ng ahensiya. Nilinaw din ng pangulo ng NHMFC na ang P700 milyon sa P1.6 bilyong pautang-pabahay ng NHMFC ay di-rect subsidy ng national govt. noong isang taon para sa Community Mortgage Program (CMP) ng ahensiya. (Ellen Fernando)</body>
<link>http://www.philstar.com/Article.aspx?articleId=265907&amp;publicationSubCategoryId=92</link>
</article>
<article>
<title>P700-M kontrata sa LRTA, nakopo ng anak ni Bro. Mike</title>
<author></author>
<date>
<month>October</month>
<day>11</day>
<year>2004</year>
</date>
<body>Demoralisado ang mahigit isang libong kawani ng Light Rail Transit Authority (LRTA) kaugnay ng kakaibang pabor na nakukuha ng pamilya ni El Shaddai leader Brother Mike Velarde para sa operasyon ng mass transit sa malaking bahagi ng Metro Manila. Ayon sa mga kawani na tumangging ipabanggit ang pangalan, monopolyo ni Dr. Frank Velarde ang supply ng spare parts sa LRT na nagkakahalaga ng P700 milyon kada taon. Si Dr. Velarde ay anak ni Bro. Mike na sinasabing nakapag-ambag ng malaki sa botong nakuha ni Pangulong Gloria Macapagal-Arroyo sa nakaraang eleksiyon. Bilang pagtanaw ng utang na loob, itinalaga ni GMA si Mel Robles, tumatayong spokesman ni Velarde na administrator ng LRTA. Sinabi ng source na ang anak ng charismatic leader ang kumakatawan sa contractor na Bombardier na pag-aari ng Belgium company. &amp;quot;Ibang-iba na ang nangyayari sa LRT ngayon. Naging El Shaddai country na magmula nang dumating si Robles. Kulang na lamang magtaas kami ng itlog at magpayong nang pabaligtad para matawag na kaming El Shaddai transit,&amp;quot; pahayag ng mga umaalmang kawani. Nagbanta pa ang mga empleyado ng LRTA na magsasagawa sila ng work stoppage kahit &amp;quot;ginagapang&amp;quot; ni Robles ang ilan sa kanilang mga lider-manggagawa. (Doris Franche)</body>
<link>http://www.philstar.com/Article.aspx?articleId=265910&amp;publicationSubCategoryId=92</link>
</article>
<article>
<title>Cardinal Sin 50/50</title>
<author>Mer Layson</author>
<date>
<month>October</month>
<day>12</day>
<year>2004</year>
</date>
<body>Nasa kritikal na kalagayan matapos na isinugod kahapon sa Cardinal Santos Hospital sa San Juan si dating Manila Archbishop Jaime Cardinal Sin makaraan umanong makaramdam ng pananakit ng dibdib o ma-heart attack. Sa ulat na nakarating sa Catholic Bishop Conference of the Philippines (CBCP), nabatid na ganap na alas-5:35 ng hapon nang isugod sa nasabing pagamutan ang dating arsobispo ng Maynila. Base sa ulat, agad na ipinasok sa Intensive Care Unit (ICU) si Sin makaraang mabatid na malubha ang kanyang kalagayan nang umatake umano ang sakit nito sa puso. Ayaw namang magbigay ng iba pang impormasyon ang mga doktor sa naturang ospital maliban lamang sa pagsasabing ginagawa nila ang lahat para makaligtas at maisalba ang kanyang buhay. Nauna rito, ilang beses na ring naratay si Sin dahil sa panghihina ng kanyang kalusugan bunga na rin ng nasabing sakit. Sa ngayon ay hinihiling ng pamunuan ng CBCP na ipagdasal ang arsobispo para sa kanyang mabilis na kagalingan. Si Sin ay itinuturing na &amp;quot;makapangyarihan&amp;quot; sa larangan ng pulitika at sinusunod halos lahat ng Katoliko ang kanyang mga pangaral at panawagan. Isa siya sa nanguna sa pakikibaka hanggang sa mapatalsik sa kapangyarihan ang dating diktadurang Marcos at naging malapit siya sa liderato nina dating Pangulong Fidel V. Ramos at Corazon Aquino. Siya rin ang isa sa mga maimpluwensiyang personalidad upang tumuligsa sa pamamalakad ni dating Pangulong Joseph Estrada.(Ulat ni Mer Layson)</body>
<link>http://www.philstar.com/Article.aspx?articleId=265986&amp;publicationSubCategoryId=92</link>
</article>
<article>
<title>Gen. Garcia biglang 'nagkasakit' di sumipot sa House hearing</title>
<author>Malou Rongalerios</author>
<date>
<month>October</month>
<day>12</day>
<year>2004</year>
</date>
<body>Hindi nakarating kahapon sa pagdinig ng House committee on national defense ang suspendidong si Armed Forces of the Philippines (AFP) comptroller Gen. Carlos Garcia matapos na isinugod sa ospital kamakalawa ng gabi dahil sa umano'y ibat ibang sakit na nararamdaman. Sa clinical abstract ni Garcia na nagmula sa Center of Respiratory Medicine ng UST Hospital, nakasaad dito na siya ay nahihirapang huminga at may &amp;quot;apneic episodes. &amp;quot;Admitting diagnoses included: sleep disordered breathing (Obstructive Sleep Apnea); chronic obstructive lung disease (COPD), in exacerbation and dyslipidemia,&amp;quot; anang clinical abstract ni Garcia. Ayon pa sa findings ni Dr. Ivan Villaspin, ang tumitingin sa heneral, noong 2002 ay nalimitahan ang pagkilos ng pasyente dahil biglang tumaas ang timbang nito. &amp;quot;He was previously well until 2002 when he claimed to have excessive daytime somnolence. During this time as well, he noted limitation of his physical activities and subsequent gained physical weight,&amp;quot; pahayag ni Garcia. Hindi rin nakarating sa hearing na ipinatawag ng komite ni Para&amp;ntilde;aque Rep. Roilo Golez si AFP chief of staff Narciso Abaya dahil kasalukuyan itong nasa Tokyo, Japan pero dumating si Maj. Admiral Ariston delos Reyes bilang kinatawan nito. Dahil dito, hindi ikinatuwa ng mga mambabatas ang hindi pagsipot ni Abaya at sa paraan nang paghawak ng liderato ng AFP sa sitwasyon. Si Garcia ay nasasangkot sa kasong graft and corruption kaugnay ng pagkakamal ng $1.7 milyong tagong-yaman matapos na mabuking nang mahuling may dalang $100,000 ang kanyang anak na si Ian Carl sa paliparan ng Estados Unidos kamakailan. (Ulat ni Malou Rongalerios)</body>
<link>http://www.philstar.com/Article.aspx?articleId=266002&amp;publicationSubCategoryId=92</link>
</article>
<article>
<title>Kudeta napipinto uli</title>
<author>Rudy Andal</author>
<date>
<month>October</month>
<day>12</day>
<year>2004</year>
</date>
<body>Kinumpirma ng isang opisyal ng Department of National Defense (DND) sa isinagawang senate inquiry kahapon na mayroong namumuong troop movements sa hanay ng militar na may layuning maglunsad ng panibagong mutiny o kudeta. Ito ang inamin kahapon ni Defense Undersecretary for Operations Antonio Santos sa Senate committee on national defense and security na pinamumunuan ni Sen. Rodolfo Biazon. Subalit hindi naman tinukoy ni Santos sa pagdinig kung saan posibleng magmula ang troop movement at kung anong grupo ito subalit masusi na umanong minamatyagan ng DND at AFP ang mga galaw ng mga sundalong ito. Ayon pa kay Biazon, hindi na kailangan ang isang executive session upang sabihin pa ni Santos ang detalye ng bandang kudeta bagkus ay paghahandaan na lamang ito ng AFP. Pinayuhan pa ng Senador na naglingkod rin bilang dating AFP chief of staff ang mga opisyal ng DND at AFP na gumawa na ito ng mga hakbang upang maiwasan ang panibagong Oakwood mutiny na pinangunahan ng mga young officers na miyembro ng Magdalo Group. Samantala, siniguro ni Vice-Admiral Ariston delos Reyes,vice chief of staff ng AFP, na sisimulan na niya ngayon ang pag-iikot sa mga sundalo upang kausapin ang mga ito para maiwasan ang anumang pagtatangkang muli na maglunsad ng mutiny o kudeta. &amp;quot;It is about time that the leadership of the AFP must take pro-active, preventive measures, meaning we may have go down to the rank and file and start talking to them. In other words, insulate them from the possibility of certain elements trying to agitate young officers,&amp;quot; ani Santos. Sinabi naman ni delos Reyes na sisimulan niya ang pakikipag-usap sa mga sundalo sa araw na ito at uunahin niya ang mga sundalo na nasa Palawan upang ipaliwanag na ginagawa lahat ng AFP leadership ang mga pamamaraan upang matugunan ang mga suliranin at pangangailangan ng mga sundalo. (Ulat ni Rudy Andal)</body>
<link>http://www.philstar.com/Article.aspx?articleId=266003&amp;publicationSubCategoryId=92</link>
</article>
<article>
<title>Rep. Asistio tumestigo kay Erap</title>
<author>Malou Rongalerios</author>
<date>
<month>October</month>
<day>12</day>
<year>2004</year>
</date>
<body>Iprinisinta kahapon ng depensa bilang isa sa kanilang mga testigo si Caloocan 2nd District Rep. Luis &amp;quot;Baby&amp;quot; Asistio na umamin sa Sandiganbayan Special Division na kapwa niya kaibigan sina dating Pangulong Joseph Estrada at Ilocos Sur Gov. Luis &amp;quot;Chavit&amp;quot; Singson. Ayon sa Kongresista, hanggang sa kasalukuyan ay nanatili pa rin ang kanyang pakikipag-kaibigan kay Singson at Estrada. Isinalaysay pa ni Asistio na nasabi sa kanya noon ni Singson ang mga hinanakit kay Estrada dahil sa higit na pinaboran ang kanyang mga kalaban sa Ilocos Sur. Dinala umano siya minsan ni Singson sa suite ni Estrada na naka-pajama sa Fairmont Hotel sa Washington nang may state visit ito doon noong Hulyo 2000. Hiniling din umano ni Singson kay Estrada na alisin ang mga opisyal ng Commission on Audit sa kanyang lalawigan dahil hinahabol siya ng mga ito, subalit tumanggi umano ang dating Pangulo at ipinaliwanag nito na mga constitutional appointee ang mga pinatatanggal na mga opisyal. Inihalimbawa pa umano ni Estrada na sumabit na siya kay dating Securities and Exchange Commission chairman Perfecto Yasay. Napilitan lamang umano silang umalis ni Singson ng makitang nairita si Estrada.(Ulat ni Malou Rongalerios)s</body>
<link>http://www.philstar.com/Article.aspx?articleId=266015&amp;publicationSubCategoryId=92</link>
</article>
<article>
<title>Pambobomba sa Super Ferry 14, lutas na</title>
<author>Lilia Tolentino/Ellen Fernando/Joy Cantos</author>
<date>
<month>October</month>
<day>12</day>
<year>2004</year>
</date>
<body>Lutas na ang kaso sa pambobomba sa Super Ferry 14 na ikinasawi ng 63 katao at ikinasugat ng marami pang pasahero noong Peb. 27, 2004. Sinampahan na ng kaso sa Chief State Prosecutor ng Department of Justice ang mga akusado na sina Gabil Dellosa, Alhamser Manatad Limbong alyas Hassan Kosovo; Khadaffy Janjalani; Abu Solaiman, Gamal Baharan alyas Tapay at Kasmir Doe matapos na lumabas sa pagsisiyasat ng awtoridad na sila ang responsable sa naganap na Super Ferry 14 bombing nang makakuha ng sapat na ebidensya laban sa mga ito. Iprinisinta kahapon sa PNP-NCR headquarters nina Pangulong Gloria Arroyo, DOTC Sec. Leandro Mendoza at PNP-NCRPO chief, P/Director Avelino Razon Jr. ang dalawa sa anim na suspek na sina Dellosa at Limbong na unang nakasuhan dahil sa pagkakasangkot sa Dos Palmas kidnapping at sa pagdukot sa mga guro sa Basilan. Nahaharap rin ang dalawa sa kasong illegal na pag-iingat ng pampasabog at sa nasabing krimen. Sinabi ng Pangulo na isa sa anim na akusado ang pumugot sa ulo ng Amerikanong si Guillermo Sobero. Inatasan na ng Pangulo ang AFP at PNP na magsagawa ng malawakang manhunt operation upang tugisin sina Janjalani, Solaiman at dalawang kasamahan nito. Base sa isinagawang imbestigasyon, binuo at itinanim ng mga nagpanggap na pasahero na sina Dellosa at Limbong ang timed bomb sa isang cabin ng nasabing barko habang nakadaong ito sa North Harbor at pagsapit ng alas-12:30 ng madaling-araw ng nasabing araw ay saka ito pinasabog habang lulan ang may 899 pasahero at crew nito. Nauna sa pagsabog, isang demand letter na nilagdaan ni Janjalani ang ipinadala sa tanggapan ng WG&amp;amp;A na humihiling ng $1 milyon kapalit ng kalayaang makapaglayag ang mga barko nito sa Mindanao.(Ulat nina Lilia Tolentino/Ellen Fernando/Joy Cantos)</body>
<link>http://www.philstar.com/Article.aspx?articleId=266016&amp;publicationSubCategoryId=92</link>
</article>
<article>
<title>Gen. Garcia itutumba</title>
<author>Malou Rongalerios at Joy Cantos</author>
<date>
<month>October</month>
<day>13</day>
<year>2004</year>
</date>
<body>Hiniling ng isang Kongresista na ilagay sa kustodya ng Mababang Kapulungan ng Kongreso si Armed Forces of the Philippines (AFP) Maj. Gen. Carlos Garcia dahil sa posibilidad na ipalikida ito ng mga matataas na opisyal na madadawit pa sa kinasasangkutan nitong kontrobersya. Ayon kay Laguna Rep. Benjamin Agarao, siguradong malaki ang banta sa buhay ni Garcia at hindi malayong ipapatay ito ng mga heneral na posibleng sumabit sa katiwaliang nangyayari sa hanay ng AFP. Naniniwala si Agarao na may kinalaman sa katiwalian sa militar ang iba pang matataas na opisyal na siguradong nagpaplano na ngayong patahimikin si Garcia upang hindi na mabunyag pa ang kanilang mga pangalan. Aniya, mas imposible na magkaroon ng malaking kayamanan si Garcia nang hindi nalalaman ng mas nakatataas sa kanya. Kasabay nito, inihayag ng tagapagsalita ng AFP na si Dep. Chief of Staff Maj. Gen. Edilberto Adan na kanila ng isasailalim sa court martial si Garcia dahil sa kasong &amp;quot;gross dishonesty at gross misconduct&amp;quot; bilang isang opisyal ng AFP. Ayon kay Adan, si Garcia ay nahaharap sa kasong conduct unbecoming an officer and a gentleman sa ilalim ng Articles of War 95, AW 96 o fraud against the government. Sinabi ni Adan na nabigo si Garcia na ideklara ang kanyang totoong statement of assets and liabilities (SALN). Samantala, itutuloy pa rin ngayon ng House committee on national defense sa pamumuno ni Para&amp;ntilde;aque City Rep. Roilo Golez ang isasagawang imbestigasyon kaugnay sa talamak na katiwalian sa AFP kahit hindi dumating sa pagdinig si Garcia na unang nagpasabi na may matinding karamdaman dahilan ng kanyang di pagdalo sa unang itinakdang committee hearing. Layunin ng imbestigasyon na makapagpasa ng panukalang batas upang mapigilan ang nangyayaring katiwalian. Nakatakdang isalang sa imbestigasyon ang maraming opisyal upang alamin kung gaano kalawak ang graft and corruption sa militar. Sinabi naman ni Anakpawis Party-list Rep. Crispin Beltran na hindi nila palalagpasin ang &amp;quot;cover-up&amp;quot; na maaaring gawin ng mga lider ng militar upang hindi mabuko ang kanilang lawak na katiwalian. Aniya, posibleng utos ng mga nakatataas na opisyal ng AFP ang hindi pagsipot ni Garcia sa hearing na isinagawa ng Kongreso. Iginiit din ni Bayan Muna Party-list Rep. Joel Virador kay Pangulong Gloria Arroyo na iutos kaagad sa Bureau of Immigration na magpalabas ng hold departure order at ilagay sa house arrest si Garcia upang masigurong hindi ito makalalabas ng bansa. Nilinaw naman ni AFP-PIO chief Lt. Col Daniel Lucero na walang isasagawang loyalty check sa hanay ng mga sundalo matapos ang balitang may namumuo na namang panibagong kudeta dahil sa anomalya sa militar. (Ulat nina Malou Rongalerios at Joy Cantos)</body>
<link>http://www.philstar.com/Article.aspx?articleId=266117&amp;publicationSubCategoryId=92</link>
</article>
<article>
<title>'Political pressure' sa DOJ ang kaso ng Fil-Sham players</title>
<author>Grace A. dela Cruz</author>
<date>
<month>October</month>
<day>13</day>
<year>2004</year>
</date>
<body>Maituturing umano na &amp;quot;political pressure&amp;quot; ang nagaganap sa loob ng Department of Justice (DOJ) kaugnay sa usapin sa Fil-Sham players ng Philippine Basketball Association (PBA). Sinabi ng isang reliable source na mayroong isang team owner sa PBA ang nasa likod ng matinding pagdedeklara sa DOJ na ang walong PBA players ay hindi tunay na Filipino. Idinagdag ng source na ang naturang team manager ay humingi ng tulong sa isa sa kongresista upang maisulong ang deportasyon sa walong Fil-Sham players na pinangungunahan ni Paul Asi Taulava. Sinasabing si Taulava ay pinupursigeng mai-deport dahil ito umano ang malakas at nagpapanalo sa laro ng koponang Talk N Text. Una ng inamin ni Justice Sec. Raul Gonzales na mayroon na siyang natatanggap na mga tawag mula sa ilang senador at congressman kung saan tinatanong umano siya kung ano ang tunay na naging desisyon ng DOJ hinggil sa pagiging pekeng Pinoy ng basketbolista na sina Taulava, Jonathan William Ordonio, Andrew John Seigle, Davon Harp, Rudolf Hatfield, Michael Pennisi, Allan Dorian Pena at Alex Crisano. &amp;quot;No one can pressure Justice Sec. Raul Gonzales. I will rule in accordance with law,&amp;quot; anang Kalihim. Binigyan-diin ni Gonzales na hindi pakikialam ng DOJ ang desisyon ng Manila Regional Trial Court laban sa Talk N Text player na si Taulava dahil maaari aniya silang patawan ng contempt. (Ulat ni Grace A. dela Cruz)</body>
<link>http://www.philstar.com/Article.aspx?articleId=266124&amp;publicationSubCategoryId=92</link>
</article>
<article>
<title>Cardinal Sin ligtas na</title>
<author>Mer Layson</author>
<date>
<month>October</month>
<day>13</day>
<year>2004</year>
</date>
<body>&amp;quot;Stable&amp;quot; na ang kalagayan sa Cardinal Santos Hospital sa San Juan si dating Manila Archbishop Jaime Cardinal Sin,76, bagaman nananatili pa ito sa Intensive Care Unit (ICU). Ayon sa Catholic Bishop Conference of the Philippines (CBCP), nagkamalay na ang arsobispo at unti-unti nang lumalakas ang resistensya mula sa kanyang pagkakaratay bunsod ng inabot na cardiac arrest o atake sa puso kamakalawa ng hapon. Ayon kay Fr. Jun Sescon, personal assistant ng cardinal, &amp;quot;round the clock&amp;quot; pa rin ang ginagawang obserbasyon ng mga doktor sa kalagayan nito sa kabila ng unti-unting pagbuti ng kanyang kondisyon. Dahil sa pagkakaratay ng arsobispo, patuloy na umaapela ang kaparian ng simbahang Katoliko sa mga mamamayan na ipagdasal ang lubusang paggaling nito. Nabatid na may isang taon na ring sumasailalim sa dialysis dahil sa &amp;quot;kidney ailment&amp;quot; si Sin sa kanyang tahanan sa Archbishops Palace sa Mandaluyong City nang biglang magsikip ang kanyang dibdib at mahirapang huminga kaya mabilis na isinugod sa nasabing pagamutan. Tinataya ng mga doktor na posibleng magtagal pa ng tatlo hanggang apat na araw ang cardinal bago tuluyang ilabas kapag nakitang maganda na ang kanyang kalagayan. (Ulat ni Mer Layson)</body>
<link>http://www.philstar.com/Article.aspx?articleId=266125&amp;publicationSubCategoryId=92</link>
</article>
<article>
<title>Erap isa nang magsasaka</title>
<author>Lilia Tolentino</author>
<date>
<month>October</month>
<day>13</day>
<year>2004</year>
</date>
<body>Isa na ngayong magsasaka na nagtatanim ng gulay at prutas si dating Pangulong Joseph &amp;quot;Erap&amp;quot; Estrada. Ayon kay dating Rep. Didagen Delanggalen, si Estrada ay abala ngayon sa kanyang bagong bokasyon sa 16-ektarya niyang lupain sa Tanay na kasalukuyan niyang detention. Ang pagtatanim ng gulay at prutas ang siyang kontribusyon ng dating Pangulo sa ilulunsad ngayong araw na &amp;quot;Rebolusyon Kontra sa Gutom&amp;quot; na pangungunahan ni Senadora Loi Ejercito Estrada, Sen. Jinggoy Estrada at iba pang lider ng Partido ng Masang Pilipino (PMP)na kinabibilangan nina Sen. Juan Ponce Enrile, Jamby Madrigal at dating Agrarian Reform Sec. Horacio &amp;quot;Boy&amp;quot; Morales sa Club Filipino. Ang kampanya kontra gutom ang tugon ng PMP sa resulta ng SWS survey na nagsasabing 15.5% ng pamilyang Pilipino ang walang makain dahil sa kahirapan. Ang PMP ay magsasagawa ng mga seminar at lecture na tatampukan ng mga eksperto sa agrikultura sa Taiwan na siyang naatasang magsanay sa mga PMP technician na tutulong sa mga miyembro ng PMP at mahihirap na pamilya. (Ulat ni Lilia Tolentino)</body>
<link>http://www.philstar.com/Article.aspx?articleId=266137&amp;publicationSubCategoryId=92</link>
</article>
<article>
<title>NBI operation sa Laguna, Rub-out hindi shootout--survivor</title>
<author>Rudy Andal</author>
<date>
<month>October</month>
<day>13</day>
<year>2004</year>
</date>
<body>Inihayag ng isang survivor sa umanoy naganap na shootout sa pagitan ng hinihinalang Dugoy gang at mga ahente ng National Bureau of Investigation (NBI) noong Oktubre 1 sa Southwoods sa Calamba, Laguna ay rub-out ang nangyari at hindi mga holdaper ang mga napatay. Ayon kay Damian Cea, 27, may-asawa, ng Area J, Block 10, Lot 64, Gen. Mariano Alvarez, Cavite, hindi mga holdaper ang pito niyang kasamahan na napatay ng mga NBI agents. Iginiit ni Cea, matapos iharap ni Sen. Jinggoy Estrada sa Senate media kahapon, walang nangyaring barilan kundi rub-out ang naganap dahil walang mga armas ang kanyang mga kasamahan na ang talagang pakay ay maghanap lamang ng trabaho. Napilitang humingi ng tulong si Cea kay Sen. Estrada dahil sa takot matapos na paghinalaan ng mga kaanak ng mga napatay na isa siyang NBI asset at may mga pagbabanta sa kanyang buhay. Ipinasa na ni Estrada si Cea sa custody ng PNP Region 4 kung saan ay kinatawan naman ni Sr. Supt. Ricardo Padilla, dep. regional director para masiguro ang kaligtasan nito. (Ulat ni Rudy Andal)</body>
<link>http://www.philstar.com/Article.aspx?articleId=266139&amp;publicationSubCategoryId=92</link>
</article>
<article>
<title>Mga barko ng Super Ferry pasasabugin</title>
<author>Mer Layson</author>
<date>
<month>October</month>
<day>13</day>
<year>2004</year>
</date>
<body>Nagbanta kahapon ang Abu Sayyaf Group (ASG) na kanilang pasasabugin ang lahat ng barko ng Super Ferry WG&amp;amp;A na naglalayag sa ibat ibang lalawigan sa bansa. Ito ang kinumpirma ni Commodore Wilfredo Tamayo ng Philippine Coast Guard-National Capital Region matapos na makatanggap ang kanilang tanggapan ng kopya ng liham ng ASG na ipinadala sa WG&amp;amp;A na nagsasaad ng kanilang malawakang pag-atake. Nakasaad sa sulat na kailangang magbigay ng $1 milyon ang nasabing pamunuan sa loob ng dalawang linggo mula ngayong araw kapalit ng planong pagpapasabog sa mga barko ng Super Ferry. Ayon kay Tamayo, ang terrorist attack ay bilang ganti umano ng ASG sa pamunuan ng WG&amp;amp;A dahil sa paghahain ng demanda laban sa kanila ng shipping company matapos ang malagim na trahedya sa pagkakasunog ng Super Ferry 14 noong Pebrero 2004 sanhi ng pagkamatay ng mahigit 100 katao, 44 nawawala at maraming nasugatan. (Ulat ni Mer Layson)</body>
<link>http://www.philstar.com/Article.aspx?articleId=266146&amp;publicationSubCategoryId=92</link>
</article>
<article>
<title>Gen. Garcia susugurin ng mga solons sa ospital</title>
<author>Malou Rongalerios</author>
<date>
<month>October</month>
<day>14</day>
<year>2004</year>
</date>
<body>Dahil walang kasiguruhan na sisiputin ni Maj. General Carlos Garcia ang mga susunod na hearing ng House committee on national defense at committee on banks kaugnay sa mga katiwaliang nangyayari sa militar, balak ng mga kongresista na miyembro ng dalawang komite na lumusob sa UST Hospital at doon gawin ang pagdinig ngayong ala-una ng hapon. Ito ay matapos mabigo na naman si Gen. Garcia na dumalo sa ikalawang hearing ng defense committee dahil naka-confine pa rin siya sa naturang ospital. Ipinanukala ni Negros Oriental Rep. Emilio Macias na gawin ang pagdinig sa UST hospital upang makuha ang panig ni Garcia kaugnay sa mga unexplained wealth nito. Nais din ni Macias na ilipat na ang suspendidong heneral sa V. Luna Hospital sa Quezon City, isang ospital ng gobyerno. Iginisa kahapon ng dalawang komite si Dr. Ivan Villespen, attending physician ni Garcia sa UST Hospital, na nagsabing pinayuhan niya ang kanyang pasyente na huwag dumalo sa pagdinig dahil sa kanyang kondisyon. Sinabi ni Villespen na mayroong &amp;quot;obstructive sleep apnea,&amp;quot; isang kondisyon na may kinalaman sa stroke, ang kanyang pasyente. Hindi naman nakumpirma ng medical team na ipinadala ng House of Representatives at AFP ang kalagayan ni Garcia dahil hindi sila pinahintulutan ng pasyente na makapasok sa kanyang kuwarto. Sinabi ni Colonel Rafael Regino, military surgeon general, na nagpunta ang kanilang grupo sa ospital noong Martes ng hapon pero tumanggi si Garcia na harapin sila. Pero pinabulaanan naman ni Villespen ang mga espekulasyon na nagdadahilan lamang ang kanyang pasyente at totoo aniya ang lahat ng nakalagay sa kanyang clinical abstract. (Ulat ni Malou Rongalerios)</body>
<link>http://www.philstar.com/Article.aspx?articleId=266236&amp;publicationSubCategoryId=92</link>
</article>
<article>
<title>Pagpunta ni Gen. Garcia sa Kongreso pinipigil ?</title>
<author>Malou Rongalerios/Joy Cantos</author>
<date>
<month>October</month>
<day>14</day>
<year>2004</year>
</date>
<body>Nangangamba si Gabriela party-list Rep. Liza Maza na tuluyang magkaroon ng whitewash sa kaso ng suspendidong si AFP Comptroller chief Maj. Gen. Carlos Garcia dahil sa patuloy nitong pananahimik at hindi pa rin pagsipot kahapon sa Kongreso. Ayon kay Maza, nakapagtataka ang biglang pagkakasakit ni Garcia na hindi na nakita ng publiko simula nang pumutok ang pagkakaroon niya ng unexplained wealth. Posible rin anyang may mga mambabatas na ayaw makarating si Garcia sa pagdinig ng komite dahil baka madawit ang kanilang pangalan sa kontrobersiyang kinakasangkutan ng heneral. Nauna rito, napaulat ang pagkakasangkot hindi lamang ng pangalan ni Garcia kundi ng iba pang heneral at mambabatas sa katiwaliang nangyayari sa AFP. Ibinunyag din ni retired Gen. Rex Robles kaugnay sa pagtawag sa kanya sa telepono ng ilang congressmen at Malaca&amp;ntilde;ang officials upang pakiusapan siyang manahimik kaugnay sa isyu. Sinabi rin ni Robles na nakausap niya si Garcia bago pumutok ang kontrobersiya at sinabi umano ng huli ang pagbibigay ng AFP ng pera sa ilang congressmen at senador na sumuporta sa AFP legislative agenda. Samantala, inirekomenda kahapon ni House committee on national defense chairman Para&amp;ntilde;aque Rep. Roilo Golez na italaga rin ang mga ahente ng National Bureau of Investigation (NBI) para mangalaga sa seguridad ni Garcia. Sinabi ni Golez na maging ang mga miyembro ng kanyang komite ay nangangamba sa kaligtasan ni Garcia kaya dapat lamang na dagdagan ang seguridad nito kung saan ay isinuhestiyon nitong magkaroon ng independent body tulad ng PNP at NBI para magbantay kay Garcia. Itoy sa gitna na rin ng pangambang pagtangkaan ang buhay ni Garcia ng mga sindikato sa AFP na kasabwat sa sinasabing anomalya ng heneral na nadiskubreng nagtataglay ng $41.7M. Kaugnay nito ipinanukala ni Golez na isang sibilyan ang gawing AFP Comptroller upang maiwasan ang graft &amp;amp; corruption. (Ulat nina Malou Rongalerios/Joy Cantos)</body>
<link>http://www.philstar.com/Article.aspx?articleId=266252&amp;publicationSubCategoryId=92</link>
</article>
<article>
<title>Pres. GMA kumilos na vs GSIS chief</title>
<author>Lilia Tolentino</author>
<date>
<month>October</month>
<day>14</day>
<year>2004</year>
</date>
<body>Inatasan na kahapon ni Pangulong Arroyo si Presidential Anti-Graft Commission Chairman Constancia de Guzman na imbestigahan si GSIS president and general manager Winston Garcia kaugnay ng mga kontrobersiyal na akusasyon laban sa kanya. Ang direktiba ay pinalabas ng Pangulo sa harap ng patuloy na mga akusasyon laban kay Garcia hinggil sa diumanoy mga anomalyang nagaganap sa GSIS at sa kahilingan ng mga empleyado na sibakin na ito sa posisyon. Nauna rito ay inatasan ng Pangulo si Garcia na direktang magpaliwanag sa publiko sa mga naisagawa niyang programa sa GSIS at linawin ng husto ang mga akusasyong ibinabato sa kanya. Sinabi ng Pangulo na bagaman patuloy na nagsasagawa ng mga rali ang mga empleyado ng GSIS laban kay Garcia, hindi anya epektibong batayan ito para husgahan na itong may pagkakasala. (Ulat ni Lilia Tolentino)</body>
<link>http://www.philstar.com/Article.aspx?articleId=266257&amp;publicationSubCategoryId=92</link>
</article>
<article>
<title>Hagedorn nag-'tipid gas' na rin</title>
<author></author>
<date>
<month>October</month>
<day>14</day>
<year>2004</year>
</date>
<body>Pati si Puerto Princesa Mayor Edward Hagedorn ay napahanga na rin sa Pinoy gas saving device at personal itong nagpakabit para sa kanyang luxury car na Ford Expedition noong nakalipas na Linggo. Personal na nagtungo sa tanggapan ng Inventionhaus International sa President Tower sa Timog Avenue, Quezon City si Hagedorn para saksihan kung paano ikinakabit ang nakakahangang gas-saving device sa kanyang sasakyan. Ayon sa mayor na minsan nang naisapelikula ang buhay, simula nang mabalitaan niya ang galing at husay ng Khaos Super Turbo Charger (KSTC) ay nagplano na kaagad siyang magpakabit nito. Ang KSTC (www.khaos.com.ph) ay maipagmamalaki aniya hindi lamang sa Pilipinas kundi sa buong mundo dahil sa laki ng tulong nito na magpatipid sa konsumo ng panggasolinang sasakyan, gayundin sa pagiging zero pollution nito. Lalo pang naengganyo si Hagedorn nang magpakabit ng turbo sina Energy Sec. Vince Perez at DENR Sec. Mike Defensor. Ang dalawang opisyal ay kapwa nakasaksi kung gaano kaepektibo ang imbensiyon ni Pablo Planas. Nagpakabit si Perez ng KSTC sa kanyang Honda Accord na sasakyan, habang isang DENR staff car naman ang pinakabitan ni Defensor. Kapwa rin nagpahayag ng suporta ang dalawang sekretaryo na nagsabi pang darating ang araw ay ilalako na rin sa abroad ang naturang tipid-gas gadget. Sa punto ni Hagedorn, naniniwala rin siyang magiging patok sa kanyang probinsiya ang KSTC. Binigyang-diin naman niya na sulit ang ibinayad niyang P6,500 kung pagtitipid sa gasoline at pagtatanggal ng usok ng sasakyan ang pag-uusapan.</body>
<link>http://www.philstar.com/Article.aspx?articleId=266264&amp;publicationSubCategoryId=92</link>
</article>
<article>
<title>Driver error dahilan ng aksidente sa lansangan</title>
<author>Gemma Amargo</author>
<date>
<month>October</month>
<day>14</day>
<year>2004</year>
</date>
<body>Ang mga pagkakamali o driver error ang umanoy pangunahing dahilan ng mga aksidente sa lansangan. Ayon sa ulat ni Dr. Ricardo Sigua, associate professor sa UP na may akda ng State of Road Safety in the Philippines, lumalabas na 62% ng aksidente sa lansangan ay driver error at karamihan sa mga biktima ay mga bata na nasa edad 15 pababa. May 2 katao rin kada minuto ang namamatay dahil sa aksidente sa lansangan, banggaan at iba pa. Lumalabas sa estadistika noong 2002, may 714 katao ang namatay dahil sa banggaan ng mga motorista na kinasasangkutan ng mga bus at kotse sa buong bansa. Umaabot naman sa P49 milyon ang halaga ng gastusing naitala o 1.2 porsiyento ng gross domestic product (GDP) na danyos ang naitala. Ayon kay Dr. Sigua, kapag hindi nabigyan pansin ng gobyerno ang problemang ito, maaaring mailagay sa ikatlong talaan ang road accidents, kasunod ng mga sakit na TB at HIV-AIDS. Bukod sa driver error, karaniwan rin dahilan ang overspeeding, pagmamaneho ng lasing, kakulangan ng road signs at hindi paggamit ng seat belts. (Ulat ni Gemma Amargo)</body>
<link>http://www.philstar.com/Article.aspx?articleId=266265&amp;publicationSubCategoryId=92</link>
</article>
<article>
<title>Pulis-Isabela sabit sa jueteng payola</title>
<author>Doris Franche</author>
<date>
<month>October</month>
<day>14</day>
<year>2004</year>
</date>
<body>Pinasasailalim sa imbestigasyon ni DILG Secretary Angelo Reyes kay PNP Director General Edgar Aglipay ang mga pulis ng lalawigan ng Isabela matapos na lumabas ang report na ilang opisyal ng pulis dito ay tumatanggap ng payola. Sa ulat na nakarating kay Reyes, 5 porsiyento ng kabuuang kita ng jueteng ang tinatanggap ng kapulisan at maging ang ilang local officials ng lalawigan kapalit ng proteksiyon. Aniya, hindi dapat na nakikihati ang mga pulis sa jueteng payola dahil tungkulin ng mga ito na itigil ang operasyon nito. Nauna rito, nanawagan si Isabela Governor Grace Padaca sa kanyang mga nasasakupang alkalde na makipagtulungan upang tuluyan nang masugpo ang ilegal na sugal sa kanilang probinsiya. Hindi umano nararapat na mamayani ang jueteng sa Isabela dahil ito ang nagiging mitsa ng pag-aaway-away ng mga pulis at opisyal ng pamahalaan. Itoy makaraang mapaulat ang pagpasok ng dalawang jueteng lord mula sa Batangas at Pampanga na kinilalang sina Melchor Calauag at Jun Marasigan na naghati sa distrito ng Isabela. (Ulat ni Doris Franche)</body>
<link>http://www.philstar.com/Article.aspx?articleId=266272&amp;publicationSubCategoryId=92</link>
</article>
<article>
<title>LRTA kontrolado ng 'Waray-waray'</title>
<author>Doris Franche</author>
<date>
<month>October</month>
<day>14</day>
<year>2004</year>
</date>
<body>Demoralisado na ang may 1,600 empleyado ng Light Rail Transit Authority (LRTA) dahil sa paghahari-harian umano ng Waray-Waray Gang na nagdidikta sa lahat ng patakaran na pinaiiral ni administrator Melchor Robles. Ayon kay Dominique Cabigting, LRT 2 Asst. Chief, bukod sa pamamayani ng mga miyembro ng El Shaddai, naghahari-harian din umano ang mga Waray na lalo pang nagpapagulo sa sistemang umiiral sa tanggapan. Tinukoy ni Cabigting ang mga Waray sa LRTA na sina Robles, DOTC asst. secretary Robert Castanares, Line 2 administrative manager Aurora San Juan at isang Dan Palami na financier ni Robles. &amp;quot;Ang problema sa LRTA, daig pa ang EDSA 1, 2 at 3. Napakaraming grupo ang gustong magpatakbo kung kayat nalilito na ang mga empleyado kung sino ang susundin,&amp;quot; ani Cabigting. (Ulat ni Doris Franche)</body>
<link>http://www.philstar.com/Article.aspx?articleId=266273&amp;publicationSubCategoryId=92</link>
</article>
<article>
<title>7 boy scouts nalunod, patay!</title>
<author>Angie dela Cruz at Joy Cantos</author>
<date>
<month>October</month>
<day>17</day>
<year>2004</year>
</date>
<body>Nabahiran ng trahedya ang ginaganap na Provincial Jamboree sa Iloilo matapos na malunod ang pitong boy scout habang naliligo sa dagat sa bayan ng San Joaquin, kahapon ng umaga. Ang pitong nasawi ay nakilalang sina Neriden Barcenas, 14; Jerry Semic, 14; George Selebio Jr., 14; Sydney Philip Mocas, 14; John Francis Marcon, 12; Christian Moniva, 11 at Alberto Cordero , 14 anyos. Pawang dead on arrival sa Guimbal District Hospital ang pito habang nakaligtas naman ang iba pa nilang kasamahan. Sa report na tinanggap kahapon ni Philippine National Police (PNP) Chief P/Director General Edgar Aglipay, naganap ang insidente dakong 8:30 ng umaga nang magkayayaan ang mga biktima na maligo sa dagat sa Purok 1, San Joaquin, Iloilo matapos ang mga itong manood ng labanan ng toro. Nabatid na may 6,000 boy scouts ang dumalo sa nasabing Provincial Jamboree kung saan napagtripan ng 10 batang campers ang maligo sa dagat. Habang naliligo ay bigla na lamang naghiyawan ang mga kasamahan ng mga biktima ng masaksihang nalulunod ang isang grupo ng mga kalahok sa Jamboree. Hindi na umabot ng buhay sa ospital ang pito. Kaugnay nito, sa isang press statement ay sinabi naman ng Boy Scout Council na aksidente lamang ang pangyayari at handa silang magbigay ng P5,000 pinansiyal na tulong sa pamilya ng mga nasawing biktima. (Ulat nina Angie dela Cruz at Joy Cantos)</body>
<link>http://www.philstar.com/Article.aspx?articleId=266369&amp;publicationSubCategoryId=92</link>
</article>
<article>
<title>NAIA sinasala sa human smuggling</title>
<author>Grace dela Cruz</author>
<date>
<month>October</month>
<day>17</day>
<year>2004</year>
</date>
<body>Masusing sinasala na ang Ninoy Aquino International Airport (NAIA) laban sa mga sindikato ng human smuggling na ginagamit ang Manila bilang jump-off point patungong ibang bansa, gamit ang mga pinekeng visa at passport. Sinabi ni Immigration Commissioner Alipio Fernandez Jr., na umabot na sa 26 foreign nationals ang kanilang ipatatapon na kinabibilangan ng 9 Chinese, 8 Koreans, 6 Indonesians, 2 Singaporeans at isang Indian. Pansamantalang nakapiit ang mga ito sa immigration jail sa Bicutan. Ilan sa mga nadakip ay ang couriers o tumatayong eskort ng mga dayuhan sa kanilang tangkang pag-alis sa bansa upang magtungo sa destinasyong bansa. Pawang nagtataglay ng pinekeng Korean at Singaporean passpors ang mga nasabing dayuhan nang siyasatin ang kanilang bagahe. Ito umano ang gagamitin sa paglapag ng sinasakyang eroplano sa Los Angeles, California o Vancouver, Canada upang makapasok doon. Nakita din ang mga visa na tampered at passports na pinalitan ng litrato. Galing ang mga nasabing dayuhan sa Singapore, Hongkong at Jakarta nang harangin habang papasakay naman sa biyaheng US at Canada nitong Setyembre 16 hanggang Oktubre 10, 2004. Blacklisted at ban na rin sa muling pagpasok sa bansa ang mga nasabing inaresto. (Ulat ni Grace dela Cruz)</body>
<link>http://www.philstar.com/Article.aspx?articleId=266377&amp;publicationSubCategoryId=92</link>
</article>
<article>
<title>Paglilipat kay Gen. Garcia sa V. Luna inutos na ng AFP</title>
<author>Joy Cantos </author>
<date>
<month>October</month>
<day>17</day>
<year>2004</year>
</date>
<body>Nagpalabas na kahapon ng direktiba si Armed Forces of the Philippines (AFP) Chief of Staff Gen. Narciso Abaya para sa mabilisang paglilipat sa kontrobersiyal na si dating AFP-Comptroller Major Gen. Carlos Garcia na inakusahang nagtataglay ng $1.7 M tagong yaman mula sa UST Hospital patungong V. Luna Medical Center sa Quezon City. &amp;quot;He will be transferred once his (Garcia) health will allow it,&amp;quot; pahayag ni AFP-Public Information Office (AFP-PIO) Chief Lt. Col. Daniel Lucero kung saan idedetermina ni AFP Surgeon General Brig. Gen. Rafael Regino kung maayos na ang kondisyon ng akusadong heneral. Hanggang kahapon ay nananatili pa rin sa UST Hospital ang 55 anyos na si Garcia na dumaraing ng paninikip ng dibdib, high blood pressure, di mapagkatulog at hirap sa paghinga. Si Garcia na posibleng maharap sa kasong plunder ay haharap rin sa Court Martial ng AFP kaugnay ng kasong &amp;quot;dishonesty, conduct unbecoming of an officer and a gentleman, fraud against the government at conduct prejudicial to good order and military discipline&amp;quot;. Sinabi ni Lucero na ang kautusan ng Chief of Staff ay kaagad nilang ipatutupad . Nilinaw pa ni Lucero na wala sa kanilang plano na bigyang proteksiyon at pagtakpan ang kaso ni Garcia. Kaugnay nito, nakahanda naman si Abaya na humarap sa imbestigasyon ng mga mambabatas hinggil sa isyu ng korapsiyon sa AFP. Maliban kay Abaya ay lima pang dating Chief of Staff ng AFP na pinagsilbihan ni Garcia ang iimbestigahan rin sa naturang anomalya. (Ulat ni Joy Cantos )</body>
<link>http://www.philstar.com/Article.aspx?articleId=266384&amp;publicationSubCategoryId=92</link>
</article>
<article>
<title>2 Pinay OFWs minaltrato na, ginatasan pa ng DFA officials?</title>
<author>Ellen Fernando</author>
<date>
<month>October</month>
<day>17</day>
<year>2004</year>
</date>
<body>Ibinunyag ng dalawang na-stranded na OFW na sila ay ginagatasan ng Department of Foreign Affairs (DFA) upang mapabilis ang pagpapabalik nila sa bansa. Sa pahayag ng magpinsang sina Herminia Miranda at Joan Sanchez, niloko sila ng pinag-aplayan na recruitment agency na JM Omese Promotions Agency. Inakala ng magpinsan na pagsapit nila sa airport ng Jordan ay may trabahong naghihintay sa kanila. Dahil sa matinding pangangailangan, napilitang magtrabaho nang ilegal ang dalawa. Sa puntong ito, nakaranas ng matinding pagmamaltrato mula sa ibat ibang employer ang dalawa. Pinakahuli nilang naging employer ay si Karam Elsiawi na pinapakain lamang sila ng isang beses isang araw. Dahil dito, ninais ng dalawa na bumalik na lamang sa Pilipinas. Lumapit sila sa embahada ng Amman sa paniwalang mabibigyan ng tulong. Sa halip, isang Atty. Edmundo Venturanza, personnel ni Ambassador Ruperto Dixon, ang nag-extort umano sa kanila. Sinuman ang makapagbigay ng hinihinging pera ay mauunang makababalik ng Pilipinas. Samantala, isang Mr. Salvador ng DFA-OUMWA ang humihingi naman ng US$1,500 sa bawat na-stranded na Pinoy sa naturang bansa. Ayon kay Chat Dimaano, tagapagsalita ng Migrante International. Patuloy pa rin namamayagpag maging sa ibang bansa ang corrupt na tauhan ng gobyerno. Nadiskubre rin ng Migrante na wala sa talaan ng POEA ang JM Omese Promotions Agency na pinag-aplayan ng dalawa. Sinabi pa ni Dimaano na hindi dapat makaranas ng ganitong panggigipit ang mga OFW lalo pat ipinagmamalaki ng Bangko Sentral na nagre-remit ng dolyares ang mga Pinoy na nagtatrabaho sa ibang bansa. (Ulat ni Ellen Fernando)</body>
<link>http://www.philstar.com/Article.aspx?articleId=266390&amp;publicationSubCategoryId=92</link>
</article>
<article>
<title>Gen. Garcia, di ubrang maging state witness</title>
<author>Lilia Tolentino</author>
<date>
<month>October</month>
<day>17</day>
<year>2004</year>
</date>
<body>Tinutulan ng Malakanyang ang panukala ni Sen. Edgardo Angara na gawing state witness si Major Gen. Garcia para umusad ang kaso at lumabas kung mayroong sabwatan sa anomalyang nagaganap sa militar. Ayon kay Press Secretary at Presidential Spokesman Ignacio Bunye, ang lahat ng nagkasalang opisyal ay tinatanggal sa puwesto at nilalapatan ng kaparusahan. Sinuportahan din ng Malakanyang ang paninindigan ni Sen. Juan Ponce Enrile na ang kaso ni Garcia ay hindi dapat na maging isang isyu para madamay ang buong institusyon ng militar. Naniniwala si Enrile na kung mapatunayan sa imbestigasyon na mayroon pang sangkot sa kaso at si Garcia ay maliit lang ang pagkakasala ay puwedeng gawing state witness si Garcia. Ayon kay Bunye, marami pa namang heneral sa AFP na matapat sa serbisyo at sa tinatalima nilang code of integrity. Sinabi pa ni Bunye na kumbinsido ang Pangulo sa maayos na pangangasiwa sa imbestigasyon ng mga senior officers sa AFP at ang mga repormang nais niyang ipatupad sa militar ay sinimulan nang ipatupad. Ayon pa kay Bunye, ang kaso ni Garcia ay hindi sapat para makasira ng imahe ng AFP dahil marami pa namang matatapat na sundalo sa AFP. (Ulat ni Lilia Tolentino)</body>
<link>http://www.philstar.com/Article.aspx?articleId=266398&amp;publicationSubCategoryId=92</link>
</article>
<article>
<title>Green card holders sa AFP bilang na ang araw</title>
<author>Angie dela Cruz</author>
<date>
<month>October</month>
<day>24</day>
<year>2004</year>
</date>
<body>Bilang na ang mga araw ng mga opisyales ng Armed Forces of the Philippines (AFP) na nagsisilbing mga green card holders matapos na halukayin ang kanilang rekord kasunod ng pagkakabunyag nang pagkakaroon ng dual citizenship ni AFP Maj. Gen. Carlos F. Garcia na nahaharap ngayon sa Court Martial dahil sa katiwalian. Ito ang inihayag kahapon ni AFP Public Information chief Lt. Col. Daniel Lucero matapos sabihing marami pang opisyales ng AFP ang may green card. Sinabi ni Lucero na ang naturang rekord ay hawak na ng Pros Vos Marshall at nagdo-double time ang mga ito ngayon para busisiin ito. Aniya, maging ang mga assets at liabilities ng mga AFP officials ay hinahalukay ngayon at maging ang mga nabigong magsumite ng kanilang assets ay masusing binubusisi. Ayon kay Lucero, nagbunyi ang karamihang miyembro o men in uniform ng AFP dahil sa aksiyon ng pamahalaang ibunyag, litisin at parusahan ang mga opisyal na nagkakamal ng nakaw na yaman ng bayan. Niliwanag ni Lucero na walang kinakanlong o kinakalinga ang AFP na opisyal nito maging heneral na mapapatunayang nagkasala sa batas. Gayunman, niliwanag na wala pa namang napapatunayang guilty sa kasong &amp;quot;graft and corruption&amp;quot; o anumang katiwalian sa mga inaakusahang heneral. Bagamat inamin ni Lucero na ang nagaganap na hakbang laban sa matataas na opisyal ng AFP ay medyo nakaka-demoralized sa kadete ng Philipine Military Academy (PMA), wala naman aniya silang pinipili sa mga opisyal kapag sila ay nagkasala. Kaugnay nito, hiniling na rin kahapon ni Senate Minority leader Aquilino Pimentel sa AFP na ilantad na ang mga pangalan ng iba pang AFP officials na may green card. Ayon kay Pimentel dapat na bigyan ng anim na buwan ang mga AFP officials na i-give up ang kanilang green card kundi ay mahaharap ang mga ito sa pagkasibak. Aniya, ang mga opisyal na mabibigong i-surrender ang kanilang green card ay dapat na matanggal sa military service. (Ulat ni Angie dela Cruz)</body>
<link>http://www.philstar.com/Article.aspx?articleId=266504&amp;publicationSubCategoryId=92</link>
</article>
<article>
<title>Palasyo tahimik sa isyung CIA ang may pakana sa AFP scam</title>
<author>Lilia Tolentino</author>
<date>
<month>October</month>
<day>24</day>
<year>2004</year>
</date>
<body>Ayaw pabulaanan o kumpirmahin ng Malaca&amp;ntilde;ang ang balitang kagagawan o pakana ng Central Intelligence Agency (CIA) ng Estados Unidos ang pagpapasingaw ng katiwalian sa Armed Forces of the Philippines (AFP) na kinasasangkutan ni Maj. Gen. Carlos F. Garcia. Ayon kay Press Sec. at Presidential Spokesman Ignacio Bunye, isang pag-aaksaya lang ng panahon kung pagtutuunan pa ng pansin ang aniyay tsismis na kumakalat laban sa bansa na diumanoy kagagawan ng mga galamay ni US President George W. Bush para madismaya ang mga dayuhang mamumuhunan at upang ipahiya ang pamahalaan sa buong mundo. Ayon kay Bunye, bukod sa malabong makumpirma ang ibinulgar ni Senador Aquilino Pimentel Jr., na ang military scam ay pinaputok ng CIA, ang importante naman ay gumagawa umano ng hakbang ang gobyerno para malutas ang matagal nang problema sa katiwalian. (Ulat ni Lilia Tolentino)</body>
<link>http://www.philstar.com/Article.aspx?articleId=266506&amp;publicationSubCategoryId=92</link>
</article>
<article>
<title>Pinoy niratrat ng US police dedo</title>
<author>Mer Layson</author>
<date>
<month>October</month>
<day>24</day>
<year>2004</year>
</date>
<body>Dahil lamang sa sobrang lakas ng pagpapatugtog ng radyo, isang Pinoy ang nasawi at isa pang Pinoy ang malubhang nasugatan at posibleng putulan ng paa sa naganap na shootout sa California kamakalawa. Kinilala ng Migrante International ang nasawi na si Cesar Bagyo, 34, habang nasa kritikal na kondisyon at posibleng maputulan ng paa ang isa pang Pinoy na si Anthony Casay, 30, bunga ng balang naglagos sa binti nito. Sa ulat na nakarating sa Migrante ay sinasabing galit na galit umanong sumugod ang biktimang si Bagyo na armado ng shotgun sa tahanan ni Casay para sitahin ito sa napakalakas na pagpapatugtog nito ng radyo. Sa halip umano na hinaan ni Casay ang radyo at humingi ng dispensa ay padabog pa nitong pinagbagsakan ng pinto si Bagyo. Dala ng galit at inis sa ginawa ni Casay ay walang sabi-sabing binaril ni Bagyo ang una na tinamaan sa binti at saka mabilis na nilisan ang lugar. Agad na tumawag ng mga pulis ang mga kasambahay ni Casay at mabilis ding dumiretso ang mga ito sa tahanan ni Bagyo. Kinausap pa umano ng mga nagrespondeng US Police si Bagyo na sumuko ng mapayapa at ibaba ang armas pero tumanggi ito. Isang warning shot ang ibinigay ng mga US operatives para bigyang babala si Bagyo ngunit sa halip na sumuko ay nagtangka pa itong lumaban kung kayat napilitang ratratin ito ng mga pulis sanhi ng kanyang agarang pagkasawi. (Ulat ni Mer Layson)</body>
<link>http://www.philstar.com/Article.aspx?articleId=266518&amp;publicationSubCategoryId=92</link>
</article>
<article>
<title>Lacson binuweltahan ng mga solons</title>
<author>Malou Rongalerios</author>
<date>
<month>October</month>
<day>24</day>
<year>2004</year>
</date>
<body>Sangkot din umano si Sen. Panfilo Lacson sa mga hindi maipaliwanag na kayamanan sa bansang Amerika kaya wala itong karapatang magmalinis. Ito ang tahasang sinabi kahapon ng ilang mambabatas matapos na paratangan ng senador ang mga kongresista na tumatanggap din ng kickback mula sa mga supplier at kontratista sa Kongreso katulad nang ginawa umano ng suspindidong si AFP Maj. Gen. Carlos Garcia. Sinabi ni House majority leader Prospero Nograles na hindi na iginalang ni Lacson ang inter-parliamentary courtesy dahil sa ginawa nitong pahayag na tigilan na ng Mababang Kapulungan ang isinasagawang imbestigasyon hinggil sa hindi maipaliwanag na kayamanan ni Garcia. Naniniwala si Nograles na hindi makatarungan na alipustahin ni Lacson ang kapwa niya mambabatas. Alam umano nina Reps. Roilo Golez, chairman ng House committee on national defense at Jaime Lopez, ng committee on banks kung kailan dapat tapusin ang isinasagawang pagsisiyasat kaugnay sa katiwaliang nangyayari sa AFP. Naniniwala si Nograles na mali ang pagtatalak ni Lacson dahil katulad ni Garcia na kanyang mistah sa PMA ay inakusahan din ang senador nang pagtatago ng kuwestiyonableng kayamanan sa ibang bansa. (Ulat ni Malou Rongalerios)</body>
<link>http://www.philstar.com/Article.aspx?articleId=266521&amp;publicationSubCategoryId=92</link>
</article>
<article>
<title>Mga guro di na makikiisa sa election</title>
<author>Edwin Balasa</author>
<date>
<month>October</month>
<day>24</day>
<year>2004</year>
</date>
<body>Pinayuhan kahapon ng Department of Education (DepEd) ang mga guro na iwasan ang mga pulitiko at huwag magpagamit sa mga ito upang hindi masira ang imahe ng departamento. Ayon kay DepEd Sec. Florencio Abad, kanila nang hinahanapan ng legal na paraan upang matanggal na sa kamay ng mga guro ang maglingkod tuwing halalan. Ang pag-alis ng paglilingkod ng mga guro tuwing halalan ay hindi lamang upang maprotektahan ang kanilang buhay kundi upang hindi magamit ng mga ambisyosong mga pulitiko na may pansariling interes. &amp;quot;I am a politician but I will work with you. We should depoliticize the department,&amp;quot; ani Abad. Sinabi pa ni Abad na kahit na sinusuportahan ng ilang lokal na pamahalaan ang ilang pampublikong paaralan, hindi umano nangangahulugan na kailangan na nitong magpasailalim sa mga pulitiko at panatilihin ang pagiging propesyunal sa trabaho. &amp;quot;We should enforce responsibility initiative from the grounds and should begin it now. We have to work on this together,&amp;quot; dagdag ni Abad. Dagdag pa ng Kalihim, kung ano man ang magiging problema ng mga guro ay direkta na lamang sa kanilang tanggapan at huwag sa mga pulitiko. (Ulat ni Edwin Balasa)</body>
<link>http://www.philstar.com/Article.aspx?articleId=266530&amp;publicationSubCategoryId=92</link>
</article>
<article>
<title>OFWs sa Iraq umakyat na sa 6,053</title>
<author>Malou Rongalerios</author>
<date>
<month>October</month>
<day>24</day>
<year>2004</year>
</date>
<body>Sa kabila ng pagbabawal ng pamahalaan na tumungo ang mga Overseas Filipino Workers (OFWs) sa Iraq, patuloy na tumataas ang bilang ng mga manggagawang pumupuslit patungo doon. Inamin ng mga opisyal ng Department of Foreign Affairs (DFA) sa House committee on appropriations na umaabot na sa 6,053 OFWs ngayon ang nasa Iraq sa gitna nang ipinatutupad na ban ng gobyerno bunga na rin ng patuloy na karahasan doon at sa naganap na pagbihag sa Pinoy truck driver na si Angelo dela Cruz ng mga Iraqi militants. Sinabi ng DFA na 25 porsyento ng nasabing bilang ay posibleng ipinuslit lamang ng kanilang mga recruiters matapos ipairal ang ban. Ayon kay Rep. Rolando Andaya Jr., chairman ng komite na lumalabas na talagang madiskarte ang mga Pinoy at hindi sila mapipigil ng ban kahit pa delikado ang magtrabaho sa nasabing bansa. &amp;quot;Ang Pilipinong nagigipit, kahit sa Iraq sisirit,&amp;quot; ani Andaya. Mas marami pa aniya ngayon ang mga Pinoy sa Baghdad kumpara sa mga registered voters sa kapitolyo ng Basco, Batanes. Aniya, ang 6,053 na manggagawang Pilipino sa Iraq ay nakakalat sa ibat ibang bayan dito kabilang na ang mga battlegrounds at sa mismong bayan ng pinatalsik na Iraqi president na si Saddam Hussein sa Tikrit. Base sa ulat ng DFA, may 2,500 Pinoy ang kasalukuyang nagtatrabaho sa United States military camp sa Camp Victory; 1,450 sa Camp Anaconda; 1,000 sa Camp Cooke (Taji); 400 sa Mosul; 300 sa Tikrit; 51 sa Nasiriyah; 300 sa Fallujah, Ramadi, Al Assad, at Sadr City; at 52 sa bayan ng Baquba. (Ulat ni Malou Rongalerios)</body>
<link>http://www.philstar.com/Article.aspx?articleId=266534&amp;publicationSubCategoryId=92</link>
</article>
<article>
<title>General Abu magpapabitay kapag nagkaroon muli ng anomalya sa AFP</title>
<author>Angie dela Cruz</author>
<date>
<month>October</month>
<day>31</day>
<year>2004</year>
</date>
<body>Nakahandang magpabitay si bagong AFP chief of staff Lt. Gen. Efren Abu sakaling magkaroon ng katiwalian sa ilalim ng kanyang pamumuno sa Armed Forces of the Philippines (AFP). Ayon kay Gen. Abu, handa niyang akuin ang responsibilidad sa anumang magaganap na korapsyon sa hanay ng militar sa ilalim ng kanyang liderato. Nang iluklok siya bilang kapalit ni Gen. Narciso Abaya bilang chief of staff kamakalawa, unang naging kautusan ni Abu ang pagbuwag sa office of the deputy chief of staff for comptrollership o J-6 na dating pinamumunuan ng suspendidong si Major Gen. Carlos Garcia. Iginiit ni Abu na walang puwang ang corruption sa ilalim ng kanyang pamumuno sa AFP at wala siyang sasantuhin sakaling matuklasan niyang mayroong tiwaling sundalo o heneral sa ilalim ng kanyang pamumuno. Samantala, tahasang sinabi ng maybahay ni Gen. Abu na si Lorna Abu na hindi siya makikialam sa official function ng militar pero all out naman ang ibibigay niyang support sa kanyang mister. Ayon kay Mrs. Abu, bagamat siya ang mamumuno sa Ladies Club na kilalang makapangyarihang unit sa AFP, ayaw niyang makisawsaw upang hindi siya madawit sa kontrobersya. &amp;quot;I dont need acting in the limelight, gusto ko simple lang, natural we will just do our work, kasi kailangan yung trabaho mo should not be announced,&amp;quot; wika pa ng maybahay ng bagong AFP chief. Tumanggi naman si Mrs. Abu na banggitin ang pangalan ng mga asawa ng heneral na may kinalaman sa mga katiwalian sa AFP. (Ulat ni Angie dela Cruz)</body>
<link>http://www.philstar.com/Article.aspx?articleId=266630&amp;publicationSubCategoryId=92</link>
</article>
<article>
<title>Sindikato ng pekeng gamot iimbestigahan ng senado</title>
<author>Rudy Andal/Lilia Tolentino</author>
<date>
<month>October</month>
<day>31</day>
<year>2004</year>
</date>
<body>Hiniling kahapon ni Sen. Ramon &amp;quot;Bong&amp;quot; Revilla Jr. sa Senado na imbestigahan nito ang nakakabahalang pagkalat ng mga pekeng gamot sa pamilihan dahil lalo lamang nalalagay sa peligro ang buhay ng publiko. Sa inihaing senate resolution 122 ni Sen. Revilla, nakakabahala ang naging ulat ng Department of Health (DOH), Bureau of Food and Drugs (BFAD) at mga local drug manufacturers na mahigit sa 10 porsyento ng mga gamot sa pamilihan ay peke na lalong maglalagay lamang sa kapahamakan sa publiko. &amp;quot;Bukod sa nawawalan ang ating kabang-yaman ng mahigit P7 bilyon taun-taon bunga ng smuggling ng mga pekeng gamot na galing India at China, ang paggamit o pag-inom ng mga ito ay hindi magdudulot ng mabuti sa ating kalusugan dahil sa halip na gumaling ang maysakit ay baka maging dahilan pa ito ng kanyang maagang kamatayan,&amp;quot; wika pa ni Sen. Revilla. Wika pa ng mambabatas, dapat matukoy kung sino-sino ang nasa likod ng sindikato ng pekeng gamot na ito na mas tinatangkilik ng publiko dahil sa may mura ito pero hindi nila alam na lalong banta sa kanilang kalusugan ang mga fake drugs na ito. Samantala, pinasisiyat din ng Malaca&amp;ntilde;ang sa Department of National Defense (DND) ang alegasyon ng isang nurse sa Army General Hospital na expired na ang ginagamit na antibiotics na tinuturok sa mga nasusugatang sundalo sa labanan. Ayon kay Press Sec. Ignacio Bunye, seryoso ang alegasyong ito ng isang nurse na expired ang mga antibiotics na ginagamit para gamutin ang nasusugatang sundalo kaya dapat lamang imbestigahan. (Ulat nina Rudy Andal/Lilia Tolentino)</body>
<link>http://www.philstar.com/Article.aspx?articleId=266638&amp;publicationSubCategoryId=92</link>
</article>
<article>
<title>Imported goods patawan ng 3% tax- Sen. Recto</title>
<author>Rudy andal</author>
<date>
<month>October</month>
<day>31</day>
<year>2004</year>
</date>
<body>Inirekomenda ni Sen. Ralph Recto sa Malaca&amp;ntilde;ang na kung gusto nito ng &amp;quot;instant money&amp;quot; ay patawan nila ng karagdagang 3 percent na buwis ang mga imported products sa bansa. Sinabi ni Sen. Recto, chairman ng senate committee on ways and means, sa loob lamang ng isang taon ay makakahakot ang gobyerno ng P48 bilyon na sapat na upang mabawasan ang ating budget deficit. Ayon kay Recto, minsan ng ginawa ito noon ni dating Pangulong Aquino kung saan ay nakalikom ng P19 bilyon matapos magpataw ng 9 percent na Ad Valorem tax sa lahat ng imported products. Nilinaw naman ng mambabatas na ang dagdag na buwis na ito ay pansamantala lamang habang hindi pa nakakapasa sa Kongreso ang walong revenue generating measures kung saan ay inaasahan ng pamahalaan na mag-aakyat ng P80 bilyon sa ating kaban. Idinagdag pa ni Recto, ang 3 percent additional duty ang magsisilbing pantakip sa panukalang rationalization of fiscal incentives na malamang hindi makapasa sa Kongreso. Magugunita kaya itinutulak ng pamahalaan ang mga bagong tax measures na ito ay dahil tinatayang P74 bilyon kada taon ang nawawala sa gobyerno dahil sa mga incentives ng ibat ibang industriya. (Ulat ni Rudy andal)</body>
<link>http://www.philstar.com/Article.aspx?articleId=266643&amp;publicationSubCategoryId=92</link>
</article>
<article>
<title>Dumpsite sa Metro pinabubusisi ng kongreso</title>
<author>Malou Rongalerios</author>
<date>
<month>October</month>
<day>31</day>
<year>2004</year>
</date>
<body>Pinabubusisi ng Kongreso ang lumalalang problema sa mga dumpsites sa Metro Manila partikular ang Payatas at Smokey Mountain dahil sa nalalanghap na methane gas ng mga residente na peligroso sa kanilang kalusugan. Sinabi ni Pampanga Rep. Rey Aquino, dapat imbestigahan ng Kongreso ang long term effect sa kalusugan ng mga nakatira sa Payatas dumpsite at Smokey Mountain dahil sa nalalanghap nilang methane gas. Nangangamba si Rep. Aquino ang mas malalang idudulot nito sa kalusugan ng mga residente kapag hindi kumilos agad ang pamahalaan para maagapan ang sakit na idudulot ng methane gas sa tao. Iginiit pa ni Aquino sa Department of Health na makipag-ugnayan ito sa mga kinauukulang ahensiya sa Estados Unidos at Europe para magsagawa sila ng pag-aaral sa mga landfills at dumpsite lalo na ang magiging epekto ng pagsinghot ng methane gas sa mga residente. Tinatayang aabot sa 50,000 ang residenteng nakatira sa Payatas dumpsite sa Quezon City at dating Smokey Mountain dumpsite sa Tondo, Maynila. Naunang hiniling din ni dating House Minority Leader Carlos Padilla Jr. kay Pangulong Arroyo na bumuo ng task force para imbestigahan ang dalawang dumpsites. Ayon kay Rep. Padilla,dapat ipakita ni Pangulong Arroyo ang kanyang pagmamalasakit sa mga residente dito dahil sa pangambang dulot ng nasisinghot nilang methane gas at iba pang toxic chemicals na ibinubuga pa rin ng dating tambakan ng basura. (Ulat ni Malou Rongalerios)</body>
<link>http://www.philstar.com/Article.aspx?articleId=266651&amp;publicationSubCategoryId=92</link>
</article>
<article>
<title>Osama bin Laden nagbanta uli ng pag-atake sa US</title>
<author>Ellen Fernando</author>
<date>
<month>October</month>
<day>31</day>
<year>2004</year>
</date>
<body>Muling lumutang ang international terrorist leader na si Osama bin Laden at nagbantang muling maghahasik ng terorismo sa buong mundo ang kanyang grupong Jemaah Islamiyah sa ilalim ng Al Qaeda Network kung saan target muli nilang atakihin ang Estados Unidos. Inamin din ni bin Laden sa unang pagkakataon ng lumabas sa Al Gazeera television network na sila ang may kagagawan ng pagpapasabog sa World Trade Center sa New York noong Sept. 11. Nagbanta pa ang international terrorist leader na ang inihahanda nilang pag-atake sa Estados Unidos ay kasing bigat ng ginawa nilang pambobomba sa World Trade Center. Ikinagalit ni bin Laden ang patuloy na paglabag ng US sa umiiral na Israel at Middle East policy. Ginawa ni bin Laden ang pagbabanta ng muling paghahasik ng terorismo habang abala si US President George W. Bush sa pangangampanya sa nalalapit na presidential election nitong November. Kaugnay nito, inalerto ng Department of Foreign Affairs (DFA) ang ating mga embahada partikular sa US upang gumawa ng mga hakbang para masiguro ang kaligtasan ng mga Filipino na nasa Estados Unidos at iba pang panig ng mundo dahil sa bantang paghahasik ng terorismo ng grupo ni bin Laden. (Ulat ni Ellen Fernando)</body>
<link>http://www.philstar.com/Article.aspx?articleId=266654&amp;publicationSubCategoryId=92</link>
</article>
<article>
<title>NBI ayaw garantiyahan ang dokumentong iniharap sa Sandiganbayan</title>
<author>Grace Amargo</author>
<date>
<month>October</month>
<day>31</day>
<year>2004</year>
</date>
<body>Iginiit kahapon ni NBI director Reynaldo Wycoco na hindi tetestigo ang kagawaran para pagtibayin ang isinumiteng dokumento ng sinibak na NBI regional director Carlos Saunar na nag-aabswelto kay dating Pangulong Estrada sa multi-milyong tobacco excise tax. Sinabi ni NBI director Wycoco, hindi puwedeng tumestigo ang NBI para pagtibayin ang authenticity ng isinumiteng dokumento ni Saunar sa Sandiganbayan dahil itinago ng sinibak na regional director for Western Mindanao ang lahat ng dokumento ng nanunungkulan pa ito bilang anti-graft division ng National Bureau of Investigation (NBI) na inatasang mag-imbestiga noon sa multi-milyong tobacco excise tax scam. Wika pa ni Wycoco, dapat ay nagpadala ng subpoena ang korte o sinumang indibidwal hinggil sa kinakailangang record na gagamitin sa paglilitis at maraming record sa anti-graft division na dating pinamunuan ni Saunar ang nawawala at hindi nito isinurender sa ahensiya. Aniya, hindi niya pinipigilan si Saunar na tumestigo sa Sandiganbayan pero hindi din puwedeng tumestigo ang NBI para kumpirmahin ang authenticity ng dokumento isinumite ng sinabak na NBI regional director dahil sa paglabag sa confidentiality policy ng ahensiya. (Ulat ni Grace Amargo)</body>
<link>http://www.philstar.com/Article.aspx?articleId=266660&amp;publicationSubCategoryId=92</link>
</article>
</data>