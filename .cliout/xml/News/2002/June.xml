<?xml version="1.0" encoding="ISO-8859-1" ?>
<data>
<article>
<title>'Kill GMA' plot ng Abu, nabulgar</title>
<author></author>
<date>
<month>June</month>
<day>01</day>
<year>2002</year>
</date>
<body>Nabunyag ang &amp;quot;assassination plot&amp;quot; ng mga bandidong Abu Sayyaf Group (ASG) laban kay Pangulong Arroyo matapos madakip ng mga awtoridad ang isang umanoy pinakawalang assassin na may balak umanong patayin ang Pangulo kaugnay ng pagbisita nito kahapon ng umaga sa Isabela City, Basilan. Kinilala ang suspek na si Khalif Abdullah, sinasabing notoryus na assassin ng ASG na naaresto habang gumagala sa Isabela City bandang 8:30 ng umaga o ilang minuto bago tuluyang lumapag ang helicopter na sinasakyan ni Pangulong Arroyo. Hindi pa mabatid kung armado ito ng maaresto. Sa ginanap na press briefing sa Camp Aguinaldo, sinabi ni AFP spokesman Brig. Gen. Eduardo Purificacion na si Abdullah ay naaresto ng pinagsanib na operatiba ng Military Intelligence Group (MIG) at Presidential Security Group (PSG) sa mismong bisinidad ng Isabela City na bibisitahin ng Pangulo. Nabatid na naka-schedule ang Pangulo na magtungo sa Isabela City para mamahagi ng relief goods at pinansiyal na tulong sa mga biktima ng sunog noong nakalipas na Mayo 29 sa mga residente ng Brgy. Kampurahan Zone 1 nasabing lungsod. Ayon pa kay Purificacion, bagaman wala pang konkretong ebidensiya na magpapatunay na talagang may balak ang suspek na patayin ang Pangulo, ang pagiging isang miyembro nito ng ASG na nahuling gumagala sa nasabing lugar ay patunay lamang na talagang may masama itong binabalak. Base sa rekord, si Abdullah ay nasa Order of Battle ng militar at may patong sa ulong P160,000 kapalit ng kanyang ikadarakip. Sa pahayag naman ni Col. Alexander Aleo, commander ng Armys 103rd brigade na nakabase sa Isabela City, ang suspek ay maraming kinakaharap na kasong kriminal sa ibat ibang korte ng Basilan kabilang na ang murder. Sa kasalukuyan ay sumasailalim na sa tactical interrogation ang suspek upang makakuha ng impormasyon na makakatulong ng malaki sa pagdurog sa ASG at mabawi ang nalalabi pang mga bihag. (Joy Cantos)</body>
<link>http://www.philstar.com/Article.aspx?articleId=163021&amp;publicationSubCategoryId=92</link>
</article>
<article>
<title>Pagtake-over sa Meralco, MWSS dapat unahin ni GMA bago ang PAL</title>
<author></author>
<date>
<month>June</month>
<day>01</day>
<year>2002</year>
</date>
<body>Dapat munang unahin ni Pangulong Arroyo ang pagtake-over sa mga public utilities na tulad ng Manila Electric Company (Meralco) at ng Metropolitan Waterworks and Sewerage System (MWSS). Ito ang sinabi kahapon ni Negros Occidental Rep. Apolinario Lozada, chairman ng House Committee on Foreign Relations kaugnay sa balak ng pamahalaan na i-take-over ang Philippine Airlines (PAL). Sinabi ni Lozada na kung sa palagay ng Pangulo ay may sapat siyang kapangyarihan na mag-take-over sa anumang mga public utilities, mas makabubuting unahin na muna ng Pangulo ang mga direktang nakaka-apekto sa mga maliliit na mamamayang Filipino, katulad ng tubig at kuryente. Magugunitang ipinag-utos ng Pangulo sa kanyang mga taga-payo na pag-aralan kung paano maibabalik ang PAL sa gobyerno upang makatulong ito sa pagpasok ng mga turista sa bansa. Sinabi naman ni Palawan Rep. Abraham Mitra na hindi ang pag take-over ng PAL ang sagot sa bumabagsak na turismo ng bansa kundi ang masawata ng pamahalaan ang pagpasok ng mga bandido sa mga resort katulad ng Dos Palmas sa Palawan. &amp;quot;Ayusin nila ang peace and order problem sa bansa at siguradong dadagsa dito ang turista&amp;quot;, dagdag pa nito. Wala umanong kinalaman ang ownership ng national flag carriers sa pagdating dito ng mga turista. (Malou Rongalerios-Escudero)</body>
<link>http://www.philstar.com/Article.aspx?articleId=163026&amp;publicationSubCategoryId=92</link>
</article>
<article>
<title>Makapagbibigay ng gutay-gutay na watawat ng Pilipinas may pabuya</title>
<author></author>
<date>
<month>June</month>
<day>01</day>
<year>2002</year>
</date>
<body>Magkakaloob ng pabuya ang Senado sa sinumang makapagsusumbong ng sira-sirang watawat ng Pilipinas na napapabayaan o maling paggamit dito dahil isang paglapastangan ito sa ating bandila. Sinabi ni Senator Blas Ople, hinahandugan natin ang ating bandila ng tamang respeto at paggalang kung saan ang mga sirang watawat ay dapat isinasaayos o kaya naman ay pinapalitan ng bago. Aniya, dapat ipabatid sa kanyang tanggapan sa Senado sa telepono 552-6791 o sa National Historical Institute ang anumang pagyurak at maling paggamit sa ating bandila kung saan ay magbibigay siya ng P500 sa bawat madadalang sirang watawat pero ang impormasyon dito ay dapat beripikado na nasira o napabayaan at hindi basta sinira para lamang makakakuha sila ng pabuya. Sabi pa ni Ople, hindi lamang isang simbolo ang ating bandila kundi ito ay nagpapatunay ng pagkakaisang bansa kung saan ay binibigyan tayo ng ating pagkakakilanlan kaya marapat lamang irespeto ito ng kanyang mga mamamayan. (Rudy Andal)</body>
<link>http://www.philstar.com/Article.aspx?articleId=163036&amp;publicationSubCategoryId=92</link>
</article>
<article>
<title>Baby Ortaliza isasama na sa plunder</title>
<author></author>
<date>
<month>June</month>
<day>01</day>
<year>2002</year>
</date>
<body>Nagdesisyon na kahapon ang panig ng prosekusyon na isama na rin sa kasong plunder o pandarambong si Lucena &amp;quot;Baby&amp;quot; Ortaliza, ang dating private secretary ni dating Pangulong Estrada. Maghahain ng manifestation sa Lunes ang prosekusyon upang maisama sa listahan ng mga akusado ang pangalan ni Ortaliza. Makakasama ni Ortaliza sina Estrada, anak nitong si Jinggoy, Atty. Edward Serapio, Yolanda Ricaforte, Charlie &amp;quot;Atong&amp;quot; Ang, Delia Rajas, Alma Alfaro at Eleuterio Tan. Ginamit na basehan ng mga abogado ng gobyerno ang pag-amin ni Ortaliza sa panayam sa telebisyon na may nangyayaring plunder subalit ang tanging naging partisipasyon niya ay ang pagdedeposito ng pera. Pinatunayan din umano nito ang salaysay ng mga naunang testigo na si Ortaliza ang nakikipag-transaksyon sa bangko bilang representative ni Estrada at Jose Velarde. Mariin namang kinondena ng kampo ni Estrada ang naging aksiyon ng Ombudsman at sinabing isa umano itong panggigipit sa kanila. Idinagdag ni Atty. Raymond Fortun na binibigyan umano ng immunity ng pamahalaan ang mga taong nais tumestigo laban sa dating pangulo, subalit isinasama naman sa kaso ang mga nais magtanggol dito. (Malou Rongalerios-Escudero)</body>
<link>http://www.philstar.com/Article.aspx?articleId=163040&amp;publicationSubCategoryId=92</link>
</article>
<article>
<title>Dahil sa $5M reward, US Embassy dinagsa ng callers</title>
<author></author>
<date>
<month>June</month>
<day>01</day>
<year>2002</year>
</date>
<body>Umaabot na sa mahigit 200 callers at patuloy pa rin ang pagdagsa ng mga tumatawag sa US Embassy upang magbigay ng impormasyon sa kinaroroonan ng mga pinaghahanap na leader ng grupong bandido, itoy matapos na mag-alok ng $5M ang US government sa sinumang makapagtuturo o makapagbibigay ng impormasyon para sa ikadarakip ng top leaders ng Abu Sayyaf. Inihayag ni AFP spokesman Brig. Gen. Eduardo Purificacion na kabilang umano sa mga callers ay mismong mga kasamahan pa ng mga bandido at kanilang mga kaanak na interesado at gustong magkamal ng milyong dolyares. Kasalukuyan nang sumasailalim sa masusing pag-aaral ng US Embassy officials ang mga nakuha nilang mga impormasyon na ayon kay Purificacion ay makatutulong ng malaki para madurog ang grupong bandido. (Joy Cantos)</body>
<link>http://www.philstar.com/Article.aspx?articleId=163047&amp;publicationSubCategoryId=92</link>
</article>
<article>
<title>US atat nang sumagupa sa Sayyaf</title>
<author></author>
<date>
<month>June</month>
<day>01</day>
<year>2002</year>
</date>
<body>Ibig nang direktang sumagupa ng mga tropang Kano sa mga bandidong Abu Sayyaf upang iligtas ang dalawang Amerikanong bihag na sina Martin at Gracia Burnham. Ito ang rekomendasyon ni Admiral Thomas Fargo, pinuno ng US Asia Pacific Command dahil sa pagkabigo ng AFP na iligtas ang mga hostage. Bukod sa mag-asawang Burnham, hawak pa rin ng mga bandido ang Pinay nurse na si Ediborah Yap. Ang rekomendasyon ay ihaharap umano sa pamahalaang Pilipinas para aprubahan. Sinabi naman ni Sen. Rodolfo Biazon na tututulan niya ang rekomendasyong ito na &amp;quot;pang-insulto&amp;quot; sa kakayahan ng AFP. Nauna nang nag-alok ang US government ng $5 milyong pabuya sa ikadarakip ng 5 top leaders ng Abu Sayyaf. Ayon kay US Defense Sec. Donald Rumsfeld, pinagpupulungan na ngayon ang panukala ni Fargo at inaasahang dedesisyunan anumang oras.</body>
<link>http://www.philstar.com/Article.aspx?articleId=163050&amp;publicationSubCategoryId=92</link>
</article>
<article>
<title>15-M Pinoy malnourished</title>
<author></author>
<date>
<month>June</month>
<day>01</day>
<year>2002</year>
</date>
<body>Umabot na sa 15 milyong Filipino ang itinuturing na malnourished at underweight dahil sa kakulangan sa sapat na pagkain. Ayon kay Senate President Pro-Tempore Manny Villar, chairman ng congressional oversight committee on food and agriculture modernization, mula sa 13.16 milyon na malnourished at underweight na Pinoy noong 1996 ay umakyat ang bilang nito sa 15.64 milyon. Ani Villar, lubhang kinakailangan na ang paggamit ng modernong teknolohiya para mapataas ang food production ng bansa. Sa pamamagitan umano ng pagpapatupad ng tamang batas at programa ay masisiguro na mabibigyan ng proteksiyon ang food security. (Rudy Andal)</body>
<link>http://www.philstar.com/Article.aspx?articleId=163052&amp;publicationSubCategoryId=92</link>
</article>
<article>
<title>PNP pinagalitan ni GMA sa hostage tragedy</title>
<author>Ely Saludar</author>
<date>
<month>June</month>
<day>02</day>
<year>2002</year>
</date>
<body>Nagalit si Pangulong Arroyo sa mga kagawad ng Pasay City Police matapos ang hostage tragedy na ikinamatay nang 4-anyos na batang si Dexter Balala. Ayon kay acting Press Secretary Silvestre Afable, pinamamadali ng Pangulo ang pag-iimbestiga sa nasabing insidente at isang malawak na imbestigasyon ng PNP ang inutos nito. Bukod sa pagtukoy sa mga nagpabayang pulis ay pinarerepaso rin ng Pangulo ang operational procedure upang matiyak na hindi na mauulit ang nasabing insidente. Sinabi ni Afable na agad tumawag ang Pangulo sa mga matataas na opisyal ng PNP matapos na mapanood ang video footage ng hostage-drama na nauwi sa madugong krimen. Inihayag ni Afable na lubhang ikinalungkot ng Presidente ang sinapit ni Dexter sa kamay ng napraning na hostage-taker na si Diomedes Talbo. Kahapon ay personal na dinalaw ng Pangulo ang burol ni Dexter sa San Fernando, Pampanga at nagbigay ng tulong pinansiyal. Samantala, agad idinepensa ng Malaca&amp;ntilde;ang si PNP Chief Director Gen. Leandro Mendoza matapos na ito ay sisihin ni Sen. Panfilo Lacson sa nasabing trahedya. Sinabi ni Lacson na hindi umano kuwalipikado si Mendoza bilang PNP chief kaya nagkaroon ng kapalpakan sa kapulisan. Pero sinabi ni Afable na ang nasabing hostage ay isolated na kaso at hindi maaaring agad isisi kay Mendoza.(Ulat ni Ely Saludar)</body>
<link>http://www.philstar.com/Article.aspx?articleId=163134&amp;publicationSubCategoryId=92</link>
</article>
<article>
<title>Take-over ng PAL makakabuti</title>
<author>Malou Rongalerios-Escudero</author>
<date>
<month>June</month>
<day>02</day>
<year>2002</year>
</date>
<body>Sa kauna-unahang pagkakataon, sumang-ayon kahapon si Bayan Muna Rep. Crispin Beltran sa panukala ni Pangulong Arroyo na i-take over ng gobyerno ang Philippine Airlines (PAL). Sinabi ni Beltran na ang privatization ng PAL ay nagresulta sa pagkatanggal sa trabaho ng maraming manggagawa. Simula din umano ng maisapribado ang PAL ay tumaas na ang flight tickets kaya dapat lamang na ibalik sa gobyerno ang pamamahala ng national flag carrier ng bansa. Kung maibabalik umano sa gobyerno ang pamamahala ng PAL ay magkakaroon ng security of tenure ang mga empleyado dito. Idinagdag pa nito na walang mabuting naidulot sa bansa ang privatization program ng gobyerno dahil sumama ang pagbibigay ng basic services sa mga tao tulad ng tubig at kuryente. Panahon na aniya upang itama ng pamahalaan ang mga naunang pagkakamali kung saan ibinibigay sa pribadong sektor ang pamamahala ng mga basic services kabilang na ang PAL. Nagiging daan daw ang privatization upang abusuhin ng mga pribadong korporasyon ang taumbayan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163142&amp;publicationSubCategoryId=92</link>
</article>
<article>
<title>Schools na hindi tatanggap ng anak sa labas mananagot</title>
<author>Malou Rongalerios-Escudero</author>
<date>
<month>June</month>
<day>02</day>
<year>2002</year>
</date>
<body>Mabigat na parusa ang ipapataw sa mga paaralang hindi tatanggap sa mga anak sa labas sa sandaling maisabatas ang &amp;quot;Student Non-Discrimination Act.&amp;quot; Sa panukalang batas 4842 na inihain ni Manila Rep. Joey Hizon, sinabi nito na masyado nang nakakaalarma ang ulat na maraming mga paaralan ang hindi tumatanggap sa mga estudyanteng hindi kasal ang mga magulang. Maliwanag umanong nakasaad sa Konstitusyon na dapat protektahan ng estado ang karapatan ng lahat ng bata na magkaroon ng mahusay na edukasyon. Hindi aniya makatarungan na gawing batayan ang civil status ng isang bata sa pagpasok niya sa eskuwelahan. Alin mang pribado o pampublikong paaralan na lalabag sa Student Non-Discrimination Act sa sandaling maging isa itong ganap na batas ay pagmumultahin ng hindi bababa sa P50,000 pero hindi lalampas sa P200,000. Maging ang presidente o sinumang opisyal ng school na tatanggi sa pagtanggap sa bata ay pagmumultahin din ng katulad na halagang nabanggit at pagbabawalang humawak ng posisyon sa lahat ng tanggapan ng gobyerno. Ang Department of Education ang aatasan na magpatupad ng naturang batas. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163149&amp;publicationSubCategoryId=92</link>
</article>
<article>
<title>No.2 man ng US Pentagon bibisita sa RP</title>
<author>Joy Cantos</author>
<date>
<month>June</month>
<day>02</day>
<year>2002</year>
</date>
<body>Upang higit na mapag-ibayo pa ang kampanya laban sa terorismo, bibisita ngayon sa bansa ang itinuturing na 2nd man ng US Pentagon na si US Deputy Secretary of Defense Dr. Paul Wolfowitz. Si Wolfowitz, ay nakatakdang makipagkita at makipagpulong kina Pangulong Arroyo, Defense Secretary Angelo Reyes at AFP Gen. Roy Cimatu at inaasahang tatalakayin ang kasalukuyang hostage crisis sa Basilan kung saan mahigit isang taon nang bihag ng bandidong grupong Abu Sayyaf ang mag-asawang Martin at Gracia Burnham at Pinay nurse na si Ediborah Yap. Gayundin ang progreso ng idinaraos na RP-US joint military exercises sa Zamboanga City at Basilan na naglalayong paigtingin pa ang kapabilidad ng dalawang magkaalyadong bansa sa pagpuksa laban sa terorismo. Ang 57 anyos na si Wolfowitz ay isang kilalang eksperto sa international relations at kinikilala sa Washington bilang isang advocate ng international terrorism. (Ulat ni Joy Cantos)</body>
<link>http://www.philstar.com/Article.aspx?articleId=163155&amp;publicationSubCategoryId=92</link>
</article>
<article>
<title>P100 halaga ng shabu naibebenta sa mga mag-aaral kada minuto</title>
<author></author>
<date>
<month>June</month>
<day>02</day>
<year>2002</year>
</date>
<body>Ibinunyag kahapon ng Drug Check Philippines, Inc., ang nangunguna at pinakamalaking drug testing center nationwide, na umaabot sa halagang P100 ng shabu o halagang sampung piso ng marijuana ang naibebenta ng sindikato sa bawat kabataan laluna sa mga mag-aaral kada minuto. Ang bagay na ito ay batay sa isinagawa nilang malalimang pag-aaral hinggil sa paglaganap ng mga ipinagbabawal na gamot sa mga kabataan partikular sa mga paaralan. Dahil pasukan na, hinikayat ng Drug Check ang pamunuan ng PNP at Department of Education na patindihin ang police visibility sa mga campuses dahil ito ang pangunahing target ng mga potential drug pusher para sa modus operandi sa illegal drugs. Hiniling din ng naturang kumpanya na magpatupad ng isang comprehensive program ang nabanggit na mga ahensiya ng pamahalaan upang mapigilan ang pagkalat ng droga sa mga paaralan. Ang DepEd at Department of Health din umano ay maaaring magpatupad ng isang educational program para mabigyan ng higit na kaalaman ang mga kabataang mag-aaral para maimulat kung ano ang epektong idudulot sa kanila ng bawal na gamot sa kanilang kalusugan at kinabukasan at kung paano ito maiiwasan.</body>
<link>http://www.philstar.com/Article.aspx?articleId=163161&amp;publicationSubCategoryId=92</link>
</article>
<article>
<title>Resulta ng SK registration ilabas-Loren</title>
<author>Rudy Andal</author>
<date>
<month>June</month>
<day>02</day>
<year>2002</year>
</date>
<body>Iginiit kahapon ni Senate Majority Leader Loren Legarda sa Comelec na ihayag nito sa publiko ang resulta ng SK special registration noong Disyembre 10-26, 2001 at nakaraang May 20-21. Ayon kay Legarda, kung magpapalabas ng actual figures ang Comelec, magbibigay linaw ito sa isyu na hindi na umano interesado ang mga kabataan na makisali sa mga socio-cultural affairs. Matatandaan na ikinalungkot ni Pangulong Arroyo ang naging resulta ng registration kung saan lumilitaw na hindi interesado ang mga kabataan matapos na langawin ang dalawang araw na registration na ipinatupad ng Comelec. Dahil sa kakaunti ang nagpalista ay lumutang ang panukalang buwagin na lamang ang SK sa layuning makakatipid pa ang gobyerno nang P1.1 bilyon na inilaan sa SK elections na takdang ganapin sa Hulyo 15. (Ulat ni Rudy Andal)</body>
<link>http://www.philstar.com/Article.aspx?articleId=163166&amp;publicationSubCategoryId=92</link>
</article>
<article>
<title>Kano sa Basilan palawigin, hirit ng villagers</title>
<author></author>
<date>
<month>June</month>
<day>03</day>
<year>2002</year>
</date>
<body>LAMITAN, Basilan  Dahil sa nakatakdang paglisan ng mga tropang Kano sa bansa sa susunod na buwan, umapela ang mga residente sa bayang ito kay Pangulong Gloria Macapagal Arroyo na palawigin pa ang pananatili ng mga sundalong Kano sa kanilang lugar. Ang pag-apela ng mga Basile&amp;ntilde;o kay Pangulong Arroyo ay dahil sa pagdating sa bansa at pakikipag-usap ni US Deputy Defense Secretary Paul Wolfowitz sa kanya. Sa kasalukuyan ay humigit kumulang na 1,000 sundalong Kano ang nakatakdang lumisan sa bansa sa darating na Hulyo at tinatapos lang ng mga ito ang kanilang misyon na sanayin ang mga sundalong Pinoy sa pakikipaglaban sa mga terorista. Halos may 160 elite Special Forces at humigit kumulang na 300 military engineers ang nakahimpil sa Basilan na kilalang kuta ng mga bandidong Abu Sayyaf Group (ASG) na siyang may hawak sa mag-asawang bihag na sina Martin at Gracia Burnham at nurse na si Ediborah Yap. Sa isang sulat na may lagda nina Lamitan parish priest Cirillo Nacorda at dalawang lokal opisyal, na nagagalak ang mga residente sa pagdating at pagtigil ng mga sundalong Kano sa kanilang lugar na umano ay nakatulong sa pag-unlad at pagkakaroon ng katahimikan. &amp;quot;Umaasa kami na ang pagkakaroon dito ng kapayapaan at pag-unlad ay magpatuloy, subalit nababalisa na kami dahil ang mga Amerikano na nagbigay sa amin ng moral at civic support ay aalis na matapos ang pananatili nila sa aming lugar ng anim na buwan&amp;quot; wika ng mga ito sa kanilang sulat. Sa kasalukuyan ay isang taon ng bihag ng mga ASG ang mag-asawang Burnham at Yap matapos ang mga ito ay dukutin sa Dos Palmas Resort noong Mayo 27, 2001. Noong nakalipas na linggo ay nagpalabas ang US Embassy ng $ 5 milyong dolyar para sa ikadarakip ng limang lider ng ASG. Subalit ayon sa mga residente dito na ang gantimpala na inihayag ng US Embassy ay hindi umanong direktang makakatulong sa paglaya ng mag-asawang Burnham,dahil sa paglisan ng Kano ay muling manganganib ang mga mamamayan sa gagawing pagdukot ng mga ASG.</body>
<link>http://www.philstar.com/Article.aspx?articleId=163277&amp;publicationSubCategoryId=92</link>
</article>
<article>
<title>CAT buwagin na rin !</title>
<author>Malou Rongalerios-Escudero</author>
<date>
<month>June</month>
<day>03</day>
<year>2002</year>
</date>
<body>Matapos na mabuwag kamakailan ang Reserve Officers Training Course (ROTC), nagpanukala ang isang mambabatas sa pagbuwag ng Citizens Army Training (CAT) sa lahat ng pampubliko at pribadong high schools sa bansa. Ayon kay Negros Occidental Rep. Apolinario Lozada,chairman ng House Committee on Foreign Relations,dapat isabay sa pagbuwag ng Sangguniang Kabataan (SK) ang pagbuwag sa CAT. Dapat umanong bigyan ng mas malaking panahon ng mga estudyante ang kanilang pag-aaral kaysa maging isang political unit ng gobyerno at militarisasyon sa maagang edad. Idinagdag pa nito na mas makakabuting bigyan ng pansin ang Boy Scouts of the Philippines (BSP) o Girl Scouts of the Philippines (GSP), community service o activities ,value formation at human relations ang ituro sa kabataan. Mas nararapat din umanong pagtuunan ng pansin ng mga kabataan ang mga sports activities tulad ng archery, taekwondo, basketball, volleyball, swimming at track and field upang maaga itong masanay sa international competitions. Matuturuan din ang mga kabataan na maging maingat sa kanilang kapaligiran kung mapagtutuunan din ng pansin ang environment subjects o pagsali sa mga medical and dental mission sa mahihirap na lugar at care giving sorties sa mga matatanda, street children at ulila. &amp;quot;Maraming dapat malaman at matutuhan ang ating mga kabataan sa maagang edad para lalo silang maging &amp;quot;tao&amp;quot; at produktibong sibilyan ng bansa, pagtatapos ni Lozada. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163285&amp;publicationSubCategoryId=92</link>
</article>
<article>
<title>200 bayan sa 'Pinas walang doktor ?</title>
<author>Malou Rongalerios-Escudero</author>
<date>
<month>June</month>
<day>03</day>
<year>2002</year>
</date>
<body>Sa maniwala ka o hindi, may 200 bayan sa buong bansa ang hindi pa rin nakakaranas na magkaroon ng doktor. Ito ang ibinunyag kahapon ni House Speaker Jose de Venecia,kasabay ng pagsasabing milyong Pilipino na nakatira sa malalayong probinsiya partikular ang nasa liblib na lugar ang hindi nakakatanggap ng serbisyong medikal. Kaya naman nagpanukala si de Venecia na gayahin ang estilo ng mga taga-Pranses na &amp;quot;doctor-without-borders scheme&amp;quot; upang magkaroon naman ng doktor ang mga probinsiyang wala nito. Hinikayat nito ang Association of Health Maintenance Organization of the Philippines, Inc. (AHMOPI) na magkaroon ng pag-ikot o rotation sa mga doktor na miyembro ng asosasyon sa 200 bayan. Hiniling din ni de Venecia sa AHMOPI na mag-nominate ng doktor na siyang magbubuo ng grupo ng mga doktor na siyang ipadadala sa mga probinsya. Sa ilalim ng nasabing plano na pamumunuan ni Health Secretary Manuel Dayrit ay magbibigay ng health care services sa mga naturang bayan. Umaasa si de Venecia na isasama ng Pangulong Arroyo ang nasabing panukala sa susunod nitong State of the Nation Address (SONA) sa Hulyo kung saan iisa-isahin nito ang kanyang mga priorities sa mga programa ng pamahalaan para labanan ang kahirapan ng bansa.(Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163292&amp;publicationSubCategoryId=92</link>
</article>
<article>
<title>Kawani ng gobyerno puwede ng mag-welga</title>
<author>Rudy Andal</author>
<date>
<month>June</month>
<day>03</day>
<year>2002</year>
</date>
<body>Magkakaroon na ngayon ng karapatan para makapag-welga at makipagnegosasyon para sa kanilang kondisyon sa pagtatrabaho ang mga empleyado ng gobyerno. Ito ay kung maisasabatas ang panukala ni Senator Tessie Aquino-Oreta para sa Civil Service Code. Sinabi ni Oreta,bagamat bibigyan ng karapatan ang mga kawani ng pamahalaan para mag-welga at makipag-negosasyon para sa kanilang kondisyon o karagdagang benepisyo ay sinisiguro din nito ang interes ng publiko. Ayon pa kay Oreta, malinaw na nakasaad din sa panukala na bagamat binigyan ng karapatan ang organisasyon ng mga empleyado sa pamahalaan na magsagawang ng kilos protesta tulad ng welga ay hindi dapat ito makagambala o maka-perwisyo sa paghahatid ng serbisyo ng ahensya sa publiko. Idinagdag pa ni Oreta na ang sinumang kawani ng gobyerno na lalahok sa welga ay hindi papasuwelduhin ng gobyerno at ang paggamit nila ng kilos-protesta ay ang kanilang huling alternatibo. Ipinagbabawal din sa nasabing panukala na magwelga ang mga kawani ng AFP, PNP, health sector, public utilities tulad ng kuryente, tubig, transportasyon, air traffic, lighthouse keeping at iba pang delikadong serbisyong kikilalanin ng Civil Service Commission (CSC). (Ulat ni Rudy Andal)</body>
<link>http://www.philstar.com/Article.aspx?articleId=163298&amp;publicationSubCategoryId=92</link>
</article>
<article>
<title>Batang yagit na hindi bibigyan ng atensiyon ng mga ospital; ikukulong, pagmumultahin</title>
<author>Rudy Andal</author>
<date>
<month>June</month>
<day>03</day>
<year>2002</year>
</date>
<body>Ikukulong at pagmumultahin kung mapapatunayan na nagkasala ang sinumang tagapamahala o kawani ng isang pagamutan na magtataboy sa batang maralita na nangangailangan ng atensiyong medikal. Ito ang nakapaloob sa panukalang batas ni Senate President Pro-Tempore Manny Villar kung saan ay oobligahin ang mga pagamutang pribado o pampubliko na bigyan ng libreng medical o dental treatment ang mga maralitang kabataan. &amp;quot;Hindi dapat pagkaitan ng maayos na atensyon ang isang batang pasyente dahil sa siyay mahirap lang&amp;quot; wika ni Villar. Idinagdag pa nito na kabilang sa mga institusyong sakop ng panukala ay ang mga ospital,klinika,health centers at iba pang katulad na establisimiyento. Ang makikinabang sa nasabing panukalang batas ay ang mga batang nasa edad 18 pababa na napabayaan ng kanilang mga magulang. Nakapaloob pa sa panukala, na ang mga pagamutan na magbibigay ng libreng medikal o dental na serbisyo sa nasabing mahirap na kabataan ay bibigyan naman ng tax deduction sa loob ng 5 taon kaugnay sa kanilang nagastos sa pasyente. (Ulat ni Rudy Andal)</body>
<link>http://www.philstar.com/Article.aspx?articleId=163304&amp;publicationSubCategoryId=92</link>
</article>
<article>
<title>FVR nanatiling Chairman Emeritus ng Lakas</title>
<author>Lilia Tolentino</author>
<date>
<month>June</month>
<day>03</day>
<year>2002</year>
</date>
<body>Nananatiling Chairman Emeritus pa rin si dating Pangulong Fidel V. Ramos ng partidong Lakas-NUCD-UMDP sa kabila ng pagkakahalal kay Pangulong Gloria Macapagal Arroyo bilang pambansang pangulo ng partido. Ito ang inihayag kahapon ni Lakas national executive director Jose Ma. Rufino sa isang panayam kasabay ng paglilinaw na hindi nakadalo si Ramos sa ginanap na halalan kamakalawa,dahil wala ito sa bansa at nasa isang biyahe sa Singapore. Subalit nilinaw ni Rufino na bago ginanap ang pulong ng national directorate may pagpupulong silang ginawa ng Pangulong Arroyo,Speaker Jose de Venecia at Vice President Teofisto Guingona. Wala rin umanong katotohanang mayroong &amp;quot;power struggle&amp;quot; o pag-aagawan ng liderato sa partido at ang pagpasok ng Pangulo bilang pambansang chairman ay higit na nakapagpasigla at nakapagpalakas sa kanilang partido. Sinabi rin ni Rufino na mayroong lokal na opisyal mula sa partido ng LDP ang lumipat sa kanila at inaasahan nilang marami pang ibang susunod na aanib sa Lakas. (Ulat ni Lilia Tolentino)</body>
<link>http://www.philstar.com/Article.aspx?articleId=163306&amp;publicationSubCategoryId=92</link>
</article>
<article>
<title>P5-M sa inulila ni Dexter</title>
<author>Rudy Andal, Lilia Tolentino at Angie dela Cruz</author>
<date>
<month>June</month>
<day>04</day>
<year>2002</year>
</date>
<body>Dahil na rin sa kapalpakan ng mga pulis na rumesponde, iginiit kahapon ng Senado na bayaran ng P5 milyon ng Department of Interior and Local Government (DILG) at Philippine National Police (PNP) ang pamilya ng 4-anyos na batang si Dexter Balala matapos mapatay sa naganap na hostage-taking noong nakaraang Biyernes ng madaling araw sa bus terminal sa Pasay City. Sa Senate resolution 347 na iniakda ng mga miyembro ng oposisyon, nakasaad na dapat lamang bayaran ng P5 milyon ng DILG at PNP ang pamilya ni Dexter dahil namatay ang bata bunga ng tinamong tama ng bala at hindi mula sa saksak nito sa katawan nang i-hostage ni Diomedes Talbo. Hiniling din nito na magsagawa ng imbestigasyon ang Senate committee on public order and illegal drugs na pinamumunuan ni Senator Robert Barbers at Senate committee on justice and human rights na pinamumunuan naman ni Sen. Francis Pangilinan, upang matukoy ang naging pagkukulang ng pulisya sa naganap na hostage-drama na nagresulta sa pagkamatay ng batang biktima. Sinabi pa ng mga senador, kailangang sampahan ng kasong kriminal at administratibo ang mga pulis na matutukoy na responsable sa pagkamatay ni Dexter mula sa bala na tumama dito. Ayon naman kay Sen. Pangilinan, dapat ay kasong simple homicide o murder ang isinampa laban sa 10 pulis na nagpaputok ng baril sa naganap na hostage drama at hindi reckless imprudence resulting to homicide kapag napatunayan na lasing ang mga pulis na nagresponde sa pangyayari at nanggaling sa isang inuman sa Roxas blvd., Pasay City. Magugunita na hinostage ni Talbo ang batang si Dexter noong Mayo 31 ng madaling araw sa loob ng Philtranco bus terminal kung saan ay tumagal ng 2-oras ang hostage-taking at kumilos lamang ang mga pulis ng simulang pagsasaksakin ng hostage-taker ang biktima at saka pinagbabaril si Talbo na ikinadamay ni Dexter. Sa awtopsiya ng mga awtoridad, lumitaw na ang kumitil kay Dexter ay ang tinamo nitong apat na tama ng bala sa katawan at hindi ang saksak dahil pawang mabababaw lamang ito. Manager ng East Asia KTV, ipatatawag ng Senado Ipapatawag din ng Senado ang manager ng East Asia KTV upang maging balanse ang isasagawang pagdinig ng Senado. Ayon kina Barbers at Pangilinan, dapat magmula mismo sa bibig ng manager ng East Asia kung nagmula nga sa kanila ang mga pulis na iniulat na lasing ng magtungo sa hostage-taking. Maging ang sinibak na hepe ng Pasay police na si Supt. Eduardo dela Serna hanggang sa pinakamababang ranggo ng pulisya ng Pasay ay ipapatawag din ng Senado. Samantala, sinabi ni Land Transportation Franchising and Regulatory Board (LTFRB) chairman Dante Lantin na inaasahan nilang magbibigay ng paliwanag bukas ang pamunuan ng Philtranco hinggil sa naganap na hostage-taking sa terminal ng naturang bus company. Sinabi ni Lantin na kahit hindi peak season, anumang oras ay dapat na sapat ang seguridad na naipagkakaloob sa mga pasahero ng alinmang bus company. Kaugnay nito, sinabi ni Philtranco president Alexander Yague na pagkakalooban nila ng halagang P20,000 financial assistance ang mga naulila ni Dexter. Nabatid din kay Yague na hanggang Hunyo 6 na lamang ng taong ito ang mga security personnel na nakatalaga sa terminal na pinangyarihan ng insidente. Katarungan para kay Dexter Ito naman ang ipinangako kahapon ni Pangulong Arroyo. Tiniyak ng Pangulo na tutukuyin kung sino talaga ang nakabaril kay Dexter para masampahan ng kasong kriminal. Pinayuhan din ng Pangulo ang ina ni Dexter na si Salvacion Balala na alagaan ang kalusugan alang-alang sa dinadala niyang sanggol sa sinapupunan. Ipagdarasal ng Pangulo na maging malusog ang sanggol at maluwalhating mailuwal dahil ibinigay ito ng Panginoon kapalit ng yumaong anak na si Dexter. (Ulat nina Rudy Andal, Lilia Tolentino at Angie dela Cruz)</body>
<link>http://www.philstar.com/Article.aspx?articleId=163394&amp;publicationSubCategoryId=92</link>
</article>
<article>
<title>Sayyaf Commander Bakal todas sa encounter</title>
<author>Joy Cantos</author>
<date>
<month>June</month>
<day>04</day>
<year>2002</year>
</date>
<body>Isa pang kapatid ni Abu Sayyaf Group (ASG) Commander Isnilon Hapilon ang napatay sa pakikipag-engkuwentro sa mga operatiba ng pulisya kamakalawa ng gabi sa isinagawang raid sa Zamboanga City. Kinilala ang napatay na si ASG leader Commander Bakal Hapilon, may patong sa ulong P1M kapalit ng pagkakahuli nito buhay man o patay. Napag-alaman na kasalukuyang namamahinga at nagpapagaling sa kanyang sugat si Bakal na nakuha nito sa pakikipag-encounter sa mga operatiba ng militar sa Basilan noong nakalipas na Marso, ng salakayin bandang alas-10 ng gabi nitong Linggo ang kanyang hideout sa Balumo village. Sa kabila umano ng pagbibigay ng warning shot ng mga tauhan ng Zamboanga City police ay tumangging sumuko si Bakal at sa halip ay nakipagpalitan pa ng putok hanggang sa tuluyan itong mapatay. Si Commander Bakal ay nakababatang kapatid ni Commander Isnilon Hapilon na kabilang naman sa ASG top leaders na may reward na $5M at siyang may hawak sa nalalabing bihag na sina Martin at Gracia Burnham at Ediborah Yap. Magugunita na isa pang kapatid ng mga Hapilon na si Shaninun Hapilon ang napaslang rin sa isang encounter sa terminal ng bus sa Zamboanga City noong nakalipas na Mayo 18, 2002. Tiwala naman ang mga opisyal ng militar na sa pagkakapatay kay Bakal ay susunod ng mahuhulog sa kanilang dragnet operations si Isnilon. (Ulat ni Joy Cantos)</body>
<link>http://www.philstar.com/Article.aspx?articleId=163401&amp;publicationSubCategoryId=92</link>
</article>
<article>
<title>Napocor sinisi sa mataas na PPA rates</title>
<author>Angie dela Cruz</author>
<date>
<month>June</month>
<day>04</day>
<year>2002</year>
</date>
<body>Hawak umano ng National Power Corporation (Napocor) ang susi para bumaba ang singil ng kuryente sa bansa. Sa ginanap na press conference, inirekomenda kahapon ni Meralco treasurer Rafael Andrada sa Napocor na pansamantalang ihinto ang limang planta nito at payagan ang independent power producers (IPPs) na mag-operate para maibaba ang oversupply at mabawasan ang Power Purchased Adjustments (PPA). Sinabi ni Andrada na ang pag-shut down sa ilang planta ng Napocor ang nakikita nilang paraan upang mapababa ang nagagamit na kuryente bukod sa malaking pakinabang ng naturang hakbang sa kapaligiran bunsod ng pagiging pollutants ng iba nitong mga planta. Kailangan lamang anya na ma-maintain ng Napocor ang worldwide practice na 20 percent buffer oversupply ng kuryente. Nilinaw din ni Andrada na bigo ang Napocor na bigyan ng transmission lines ang ibang IPPs para makapag-operate ng maayos at matiyak na ang kuryenteng isusuplay sa mga consumers ay sapat. &amp;quot;If the two Meralco IPPs - Quezon Power and First Gas - will only be allowed to operate fully and their power are fully dispatched to Meralco by Napocor, the rates of electricity will immediately go down by another 60 centavos,&amp;quot; sabi pa ni Andrada. (Ulat ni Angie dela Cruz)</body>
<link>http://www.philstar.com/Article.aspx?articleId=163407&amp;publicationSubCategoryId=92</link>
</article>
<article>
<title>Pinoy sa India, Pakistan ilikas na agad - GMA</title>
<author>Lilia Tolentino</author>
<date>
<month>June</month>
<day>04</day>
<year>2002</year>
</date>
<body>Pinakilos na ng pamahalaan ang mga embahada ng Pilipinas sa India at Pakistan para sa mas mabilis na pagpapauwi ng mahigit 800 overseas Filipino workers (OFWs) doon kasunod ng umiigting na tensiyon sa pagitan ng dalawang bansa. Sinabi ni Pangulong Arroyo na binigyan na niya ng direktiba ang Foreign Affairs Department para sa paglilikas ng mga Pilipino matapos na tumanggap ng impormasyon kay National Security Adviser Roilo Golez sa nagbabantang digmaan sa dalawang nuclear powers bunsod ng kanilang sigalot sa pag-aangkin sa border ng Kashmir. Sa rekord ng DFA, mayroong 320 Pinoys sa Karachi; 130 sa Lahore, at 100 sa Islamabad at 270 sa India. Nauna rito, ang mga pamilya ng UN personnel ay nagsimula nang magsialis sa India at Pakistan. Sinabi ng Pangulo na kailangang pauwiin na rin sa bansa ang mga Pilipinong staff sa mga embahada kasama ang kanilang pamilya. (Ulat ni Lilia Tolentino)</body>
<link>http://www.philstar.com/Article.aspx?articleId=163413&amp;publicationSubCategoryId=92</link>
</article>
<article>
<title>Kudeta sa Senado</title>
<author></author>
<date>
<month>June</month>
<day>04</day>
<year>2002</year>
</date>
<body>Mistulang krisis ngayon sa Senado dahil sa nakaambang kudeta matapos bumaligtad si administration Sen. John Osme&amp;ntilde;a at pumanig na sa oposisyon. Subalit sa kabila ng panibagong pagtatangka ng oposisyon na makuha ang pamumuno ng Mataas na Kapulungan ay nananatiling pangulo si Sen. Franklin Drilon. Pero nakontrol naman ng bagong mayorya na miyembro ng oposisyon ang halos lahat ng mahahalagang komite at tanging ang Senate presidency lamang ang hindi nila naagaw. Nabigo ang bagong mayorya na makuha mula kay Drilon ang liderato dahil na rin sa kakulangan ng sapat na bilang. Kakailanganin ng bagong majority group ang bilang na 13 upang mapalitan nila si Drilon, subalit 12 lamang sila sa ngayon habang ang kabilang grupo naman ay 11 dahil na rin sa wala sa bansa si Sen. Ramon Revilla. Itinuturong dahilan ng kudeta ang kawalan ng aksiyon ng mayorya sa mga panukala at hayagang pakikialam ng Malaca&amp;ntilde;ang sa gawain ng Senado na pinapayagan naman anya ng administration solons. Ang bagong Senate President Pro-Tempore ay si Sen. Blas Ople na dating hawak ni Sen. Manny Villar habang si Sen. Aquilino Pimentel ang bagong Senate Majority Leader na dating pinamumunuan ni Sen. Loren Legarda-Leviste. Ang mga bagong committee chairmen ay ang mga sumusunod: finance/energy/government corporations - John Osme&amp;ntilde;a; agriculture/trade/public information - Vicente Sotto; ways and means/justice/blue ribbon - Edgardo Angara; foreign relations/economic affairs - Blas Ople; education/civil service - Tessie Aquino-Oreta; health and demography - Luisa Ejercito-Estrada; public works/environment/games - Robert Jaworski; public order/peace and unification/urban planning - Gregorio Honasan; labor/local govt - Panfilo Lacson; national defense/cooperatives - Rodolfo Biazon at banks/agrarian reform/public services - Serge Osme&amp;ntilde;a. (Rudy Andal)</body>
<link>http://www.philstar.com/Article.aspx?articleId=163419&amp;publicationSubCategoryId=92</link>
</article>
<article>
<title>Kongresista inalisan ng komite, pinatalsik sa majority</title>
<author>Malou Rongalerios-Escudero</author>
<date>
<month>June</month>
<day>04</day>
<year>2002</year>
</date>
<body>Tinanggalan kahapon ng karapatan ng House of Representatives si Iloilo Rep. Augusto Syjuco na maging chairman o miyembro ng anumang komite, bunsod na rin ng dalawang insidente ng umanoy unparliamentary remarks na ang pinakahuli ay nang tawagin niyang &amp;quot;jologs&amp;quot; ang Kamara. Kabilang sa komiteng naalis kay Congressman Syjuco ang suffrage and electoral reforms na siya ang chairman. Si Majority Leader Congressman Neptali Gonzales ang naghain ng mosyon upang matanggalan ng komite si Syjuco. Ayon naman kay Congressman Syjuco, mayroong karapatan ang bawat kongresista na ipahayag ang kanyang saloobin. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163424&amp;publicationSubCategoryId=92</link>
</article>
<article>
<title>DOJ handa na vs Lacson</title>
<author>Lilia Tolentino,Rudy Andal,Grace Amargo at Malou Rongalerios-Escudero</author>
<date>
<month>June</month>
<day>05</day>
<year>2002</year>
</date>
<body>Bilang ganti umano sa ginawa ng oposisyon na reorganisasyon sa Senado, naghahanda na ang Department of Justice (DOJ) sa prosesong isasagawa sa pagsasampa ng kaso laban kay Sen. Panfilo Lacson tungkol sa umanoy drug at kidnapping activities na kinasasangkutan ng dating PNP chief. Hindi pa man natatanggap ang report ng tatlong komite ng Senado ay sinabi ni Justice Secretary Hernando Perez na bubuo agad ng panel na siyang mag-iimbestiga kung may ebidensiya upang pagbatayan ng preliminary investigation. Ayon kay Perez, hindi puwedeng suwayin ang rekomendasyon ng komite ng Senado at gagawin daw niya ang magagawa sa kasong ipinasa sa DOJ. Base sa 13-pahinang report ng Senate committees on public order and illegal drugs, national defense and security at blue ribbon na inindorso sa DOJ at Ombudsman, natuklasang responsable si Lacson, nooy hepe ng PACC, PAOCTF hanggang maging PNP chief, ng &amp;quot;neglect of duty&amp;quot; sa ilalim ng command responsibility. Ayon kay Sen. Robert Barbers, chairman ng lead committee na nagsagawa ng imbestigasyon, isinumite nila sa Senado ang pinal na report ng kanilang imbestigasyon at kaya nanawagan ng reorganisasyon ang mga miyembro ng oposisyon ay upang ipitin ito dahil ang kanilang kasamahan sa oposisyon na si Lacson ang matatamaan nito. Subalit inihayag naman ni Lacson na hindi dapat ipinamumudmod sa media ang committee report na ito dahil hindi pa naman ito pinal kundi rekomendasyon lamang at subject to investigation pa rin ng DOJ at Ombudsman. Kudeta iligal Labag umano sa batas ang ginawang kudeta sa loob ng Senado gayundin ang pagbabago sa ilang importanteng komite. Ayon kay dating Senate president Jovito Salonga, malinaw ang nakasaad sa Article 6, Section 16, paragraph 1 ng Saligang Batas ng Pilipinas na hindi maaaring mag-upo ng bagong Senate President kung wala sa naturang botohan ang lahat ng mga senador. Binigyang-diin pa ni Salonga na kung hindi nila puwedeng gawin ito sa Senate President ay mas lalong hindi puwedeng gawin sa mas mababang puwesto sa Senado, mula sa Senate President Pro-Tempore pababa. Sinabi ni Salonga na dapat ay hukuman ang magdesisyon hinggil sa ligalidad ng naturang kudeta at kung aling partido sa pagitan nina Senate President Franklin Drilon at Sen. John Osme&amp;ntilde;a ang majority bloc. Subalit nababahala naman si Salonga na hindi makikialam ang Korte Suprema sa naturang isyu dahil sa umiiral na batas, ang &amp;quot;separation of powers.&amp;quot; Ligal sabi ni Angara Iginiit naman ni Sen. Edgardo Angara na ligal ang kanilang ginawang pagbalasa sa committee chairmanships dahil sila ang bagong majority sa bilang na 12 matapos magtungo sa kanilang kampo si Sen. John Osme&amp;ntilde;a. Wika ni Angara, ang kanilang pagkilos ay sang-ayon sa tradisyon ng Senado at mayroong jurisprudence ito dahil ang senador na naririto sa bansa ay 23 lamang at ang mayorya nito ay 12 kaya sila anya ang bagong mayorya. Power struggle binatikos Kinondena ng Bukluran ng Manggagawang Pilipino (BMP) ang naganap na labu-labo sa Senado at Kongreso. Sinabi ni Victor Briz, pangulo ng BMP, na sa halip na pagtuunan ng pansin ng mga mambabatas ang pagpapababa sa singil sa kuryente ay ang pulitika ang mas inuuna ng mga ito. Malabo na aniyang magawa ng mga mambabatas na mapababa ang singil sa kuryente maging ang mga ito ay maka-administrasyon o oposisyon dahil mas inuuna pa nila ang kanilang pansariling interes at ambisyong pulitikal. (Ulat nina Lilia Tolentino,Rudy Andal,Grace Amargo at Malou Rongalerios-Escudero)</body>
<link>http://www.philstar.com/Article.aspx?articleId=163518&amp;publicationSubCategoryId=92</link>
</article>
<article>
<title>India-Pakistan evacuation tsansa ng OWWA na magpakitang gilas</title>
<author>Rudy Andal</author>
<date>
<month>June</month>
<day>05</day>
<year>2002</year>
</date>
<body>Hinikayat kahapon ni Sen. Loren Legarda ang Overseas Workers Welfare Administration (OWWA) na pangunahan ang posibleng repatriation ng overseas Filipino workers na maaaring maipit sa gulo sa pagitan ng nuclear powers na India at Pakistan. Sinabi ni Legarda na dapat patunayan ng OWWA na di lang pagyayabang ang sinabi ng hepe nitong si Wilhelm Soriano na kung kakailanganin ay kaya nitong magsagawa ng maramihang repatriation tulad noong nangyari noong panahon ng Gulf War. Matatandaan na noong isang buwan ay binatikos ni Labor Secretary Patricia Sto. Tomas ang OWWA, partikular si Soriano, dahil umano sa mismanagement ng ahensiya sa kontribusyon ng mga OFWs. Pinuna ni Sto. Tomas ang paggamit ng OWWA ng mahigit 70 porsyento ng pondo nito para sa operational expenses at 22 porsiyento lang para sa mga manggagawa. &amp;quot;The Department of Foreign Affairs (DFA) has already issued a travel ban on the two countries, and the Philippine Embassy in India had asked Filipino workers and businessmen there to evacuate before the conflict escalates.&amp;quot; &amp;quot;Now is the time for OWWA to prove its claims that it has ample standby funds to repatriate Filipinos who could be caught in the middle of the brewing war between India and Pakistan,&amp;quot; ani Legarda. (Ulat ni Rudy Andal)</body>
<link>http://www.philstar.com/Article.aspx?articleId=163526&amp;publicationSubCategoryId=92</link>
</article>
<article>
<title>Epidemya mananalasa dahil sa nuclear fallout</title>
<author>Andi Garcia</author>
<date>
<month>June</month>
<day>05</day>
<year>2002</year>
</date>
<body>Kinumpirma kahapon ng isang US News Service Network na nahaharap ang Pilipinas sa hindi maiiwasang panganib ng nuclear fallout na maaaring pagsimulan ng ibat ibang uri ng epidemya tulad ng cancer (lahat ng uri), blindness, speech abnormality, total memory loss at maging extreme paranoia kapag di na napigilan ang pagsasalpukan ng dalawang nuclear powers na India at Pakistan. Ito ang ipinabatid ng isang Princeton University professor na eksperto sa lahat ng uri ng sakit na dulot ng nuclear fallout. Ipinaliwanag sa programang Late Night W/David Rothman na kung kumitil ng mahigit sa 250,000 ang atomic bomb na ibinagsak sa Nagasaki at Hiroshima noong World War II ay inaasahang aabot sa kung ilang milyon naman ang mabubura sa mundo dahil sa pag-aaway ng dalawang bansa. Ang Pakistan na mayroong matinding suporta ng Russia ay nagtataglay ng mula 30-50 nuclear warheads habang ang India ay mayroong 50-100. Anumang sandali na gamitin ng India at Pakistan ang kanilang armas nukleyar ay sapat na upang pumatay nang hanggang 2 milyong katao. Ngunit ang higit na panganib ayon pa sa eksperto, ay ang living nightmare na maaaring danasin ng mga mamamayan sa Latin America at South East Asia kabilang na ang Pilipinas dahil sa nuclear fallout na resulta ng pinasabog na nuclear warheads. &amp;quot;Ang nuclear dust na tatangayin ng hangin at sasama sa ulan ay babagsak bilang acid rain na kapag nahigop ng lupa at sumama sa mga halaman o damo na kinakain ng mga cattles ay sapat na upang lumikha ng panibagong uri ng genes o sumira sa DNA structure ng tao.&amp;quot; Sa simpleng paliwanag, anumang oras na maganap ang digmaan at may sumabog na nuclear warheads ay makakaasa na ang daigdig ng epidemya within a five-year time at ang masaklap pa sa lahat ay ang pag-usbong ng brand new type of human na kung tawagin ay &amp;quot;mutant.&amp;quot; (Ulat ni Andi Garcia)</body>
<link>http://www.philstar.com/Article.aspx?articleId=163532&amp;publicationSubCategoryId=92</link>
</article>
<article>
<title>Sen.John O. 'weakest link' - Malaca&amp;ntilde;ang</title>
<author>Ely Saludar at Grace Amargo</author>
<date>
<month>June</month>
<day>05</day>
<year>2002</year>
</date>
<body>Nasorpresa ang Malaca&amp;ntilde;ang sa biglaang pagbaligtad ni Senador John Osme&amp;ntilde;a na umanib na sa oposisyon. Binansagan ni Presidential Legislative Adviser Gabriel Claudio si Sen. Osme&amp;ntilde;a bilang &amp;quot;weakest link&amp;quot; dahil ito ang naging ugat ng pagbabago ng liderato sa Senado. Ayon kay Claudio, hindi inaasahan ng Malaca&amp;ntilde;ang na si John Osme&amp;ntilde;a pa ang babaligtad dahil sa tuwing makikiharap ito ay panay ang papuri sa Pangulo. Tinawag namang &amp;quot;paru-paro&amp;quot; ni dating Senate president Jovito Salonga si Osme&amp;ntilde;a dahil sa palipat-lipat ng partido. Sinabi ni Salonga na mas makabubuting ipagbawal ang ginagawang pamamangka sa dalawang ilog ng mga senador at kongresista at magsilbi sila ng naaayon sa kanilang tungkulin at hindi dulot ng mga impluwensiyang pulitikal. &amp;quot;Dapat ay bayan ang kanilang paglingkuran hindi ang kanilang mga personal na interes,&amp;quot; ani Salonga. Samantala, kumpiyansa ang Malaca&amp;ntilde;ang na hindi maghuhudas si Sen. Ramon Revilla at nasa kampo pa ito ng administrasyon. Patuloy ang ugnayan ng mga administration senator kay Revilla na kasalukuyang nagpapagamot sa US. Napaulat na nagtatampo si Revilla dahil sa umanoy pagkakatalaga kay dating Appointments Sec. Mai-Mai Jimenez bilang chairman ng Lakas-NUCD sa Cavite. Nilinaw ni Claudio na ang ibinigay na puwesto kay Jimenez ay Cabinet Officer in Regional Development sa Cavite at nananatili umanong pinuno ng partido sa lalawigan si dating Gov. Ramon &amp;quot;Bong&amp;quot; Revilla. (Ulat nina Ely Saludar at Grace Amargo)</body>
<link>http://www.philstar.com/Article.aspx?articleId=163538&amp;publicationSubCategoryId=92</link>
</article>
<article>
<title>Kamara nagkagulo rin!</title>
<author>Malou Escudero</author>
<date>
<month>June</month>
<day>05</day>
<year>2002</year>
</date>
<body>Naging magulo kahapon ang pagtatapos ng sesyon sa Mababang Kapulungan ng Kongreso matapos tutulan ng mga miyembro ng minorya ang nangyaring sine die adjournment. Hindi nagustuhan ng minority group ang biglaang pagtatapos ng sesyon ilang minuto matapos itong buksan na ibinatay ng majority group sa nangyaring adjournment ng sesyon sa Senado. Alas-dos ng hapon ng pormal na buksan ni Deputy Speaker for Visayas Raul Gonzales ang sesyon subalit agad din itong na-adjourned matapos maghain ng motion for adjournment si Majority Leader Neptali Gonzales. Sinabi ni Maguindanao Rep. Didagen Dilangalen na hindi dapat magpadikta ang mga kongresista sa Senado dahil ayon sa kalendaryo ng Kongreso ay hanggang June 6 pa ang sesyon. Anong klaseng kongreso ito? Ano tayo dito aso ng Senado&amp;quot; Hindi bat kalokohan ito? ani Dilangalen. Naging katawa-tawa naman ang ginawang roll call ni Rep. Rolex Suplico na tumayo pa sa isang upuan dahil si Dilangalen ang sumasagot ng &amp;quot;present&amp;quot; sa halos lahat ng pangalan na tinatawag ng una. Ayon kay Speaker Jose de Venecia, co-equal body ang dalawang kapulungan ng Kongreso at hindi maaaring magpatuloy ng sesyon ang Kamara kung nagtapos na ng sesyon sa Senado. (Ulat ni Malou Escudero)</body>
<link>http://www.philstar.com/Article.aspx?articleId=163544&amp;publicationSubCategoryId=92</link>
</article>
<article>
<title>Kongreso buwagin na! - JDV</title>
<author>Malou Rongalerios-Escudero,Rudy Andal at Lilia Tolentino</author>
<date>
<month>June</month>
<day>06</day>
<year>2002</year>
</date>
<body>&amp;quot;Buwagin na ang 2 kamara ng Kongreso at palitan ng parliamentario!&amp;quot; Ito ang rekomendasyon kahapon ni House Speaker Jose de Venecia sa harap ng krisis na kinakaharap ng Senado matapos bumaligtad sa oposisyon si Sen. John Osme&amp;ntilde;a. Sinabi ni de Venecia na ipinakikita ng pangyayari na may &amp;quot;depekto&amp;quot; ang sistemang bilateral at kailangan nang palitan. Ang pagpapalit sa kasalukuyang sistema ay magagawa lamang anya sa pamamagitan ng Charter change o pagbabago sa Saligang Batas. &amp;quot;I have repeatedly said that time has come to consider parliamentary system and call for election of delegates for a constitutional convention in 2004,&amp;quot; ani de Venecia. Dapat aniya na matapos na ang kaguluhan sa lehislatura dahil nakakaapekto ito sa ekonomiya ng bansa. Inihalimbawa ni de Venecia ang Europa kung saan karamihan sa mga bansa doon ay parliamentary ang sistema ng gobyerno. Sinabi naman ni Senate President Franklin Drilon na nakahanda ang kanilang grupo na hanapan ng solusyon ang kasalukuyang problema ng Senado na likha ng pagbalimbing ni Sen. Osme&amp;ntilde;a sa oposisyon. Bukas umano ang administration bloc sa anumang solusyon tulad ng pagkakaroon ng arbitration committee na pamumunuan ng respetadong lider ng bansa tulad ni ex-Sen. Jovito Salonga na kapwa iginagalang ng magkabilang panig. Ayon naman kay Sen. Francis Pangilinan, ang pakikialam ng Supreme Court sa usaping ito ang pinaka-last resort. Kung maaayos naman sa pamamagitan ng usapan ng magkabilang-kampo ito ay hindi na dapat makarating pa sa SC. Inamin ni NEDA chairman at Economic Secretary Dante Canlas na nakakasira sa imahe ng Pilipinas ang naganap na bangayan sa Senado at pangunahing naaapektuhan rito ay ang ekonomiya ng bansa. Ayon kay Canlas, dapat magkaroon ng &amp;quot;cooling off period&amp;quot; habang nasa recess ang Kongreso para kapag nagbukas ang sesyon sa Hulyo ay maayos na ang sigalot. Dahil anya sa gulo sa Senado ay apektado ang mga prayoridad na panukalang batas pangkabuhayan na dapat sanay natapos na. Sinabi ni Canlas na ang hinahanap ng mga imbestor sa bansa ay hindi awayan kundi pagtutulungan para maisulong ang ekonomiya. (Ulat nina Malou Rongalerios-Escudero,Rudy Andal at Lilia Tolentino)</body>
<link>http://www.philstar.com/Article.aspx?articleId=163637&amp;publicationSubCategoryId=92</link>
</article>
<article>
<title>Administration senators na-coup dahil sa kapabayaan</title>
<author>Malou Rongalerios-Escudero</author>
<date>
<month>June</month>
<day>06</day>
<year>2002</year>
</date>
<body>Pagpapabaya sa trabaho ang siya umanong dahilan sa naganap na kudeta sa Senado kamakalawa. Ayon kay Partido ng Masang Pilipino (PMP) spokesman Crispin Remulla, kung noon pay tinutukan na ng mga kinauukulang senador ang kanilang mga trabaho bilang committee chairmen, hindi na sana umabot sa sigalot na naganap. Sa halip aniya na unahin ng magigiting na senador ang kanilang responsibilidad bilang mambabatas, lumalabas na para silang naging mga utusan umano ng mga indibidwal para patuloy na makatakas sa kanilang mga pananagutan. Una umano sa listahan si Sen. Joker Arroyo na ginawa anya ang lahat para idiin si Pacifico Marcelo sa tinatawag na telecom scam at upang huwag madawit sa iskandalo si First Gentleman Mike Arroyo. Isinisi rin ni Remulla kay Arroyo ang hindi umano pag-usad ng imbestigasyon sa mga revelation ni Robert Rivero, ang nagbunyag sa diumanoy pakikialam ni Mike Arroyo sa pondo ng PCSO para sa 2004 kampanya umano ng kanyang asawa. Kasama rin sa listahan si Sen. Rene Cayetano dahil sa pagtanggi nitong ipatawag si dating Pangulong Ramos kaugnay sa isyu ng maanomalyang mga kontratang pinirmahan sa pagitan ng kanyang administrasyon at ng mga independent power producers (IPPs). Matagal na umanong pinapatawag ni Sen. John Osme&amp;ntilde;a sa Senado si Ramos para makapagpaliwanag pero mariin ang pagtanggi nito. Hindi umano sana nangyari ito kung nag-asal presidente si Ramos at pinaunlakan na lamang ang imbitasyon ng Senado imbes na magpahayag ng kung anu-anong dahilan para hindi siya sumipot. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163649&amp;publicationSubCategoryId=92</link>
</article>
<article>
<title>Lacson kumpirmadong may dollar account</title>
<author>Joy Cantos</author>
<date>
<month>June</month>
<day>06</day>
<year>2002</year>
</date>
<body>Kinumpirma ng Federal Bureau of Investigation (FBI) na may 3 hanggang 4 na aktibong bank account si Sen. Panfilo Lacson sa Amerika taliwas sa nauna nitong pahayag na wala siyang deposito doon. Sa video clip na nakatakda sanang ilantad ngayon sa media, ipinakita ang ginawang kumpirmasyon ni FBI agent Kyle Latimer hinggil sa nasabing bank account ni Lacson at ng asawa nitong si Alice sa Estados Unidos. &amp;quot;There are sure bank accounts and I believe there are three to four accounts and far less money. I think he has, in one account, $200,000,&amp;quot; pahayag ni Latimer sa naturang video. Kasalukuyan pang inaalam ng FBI kung maliban sa kanilang nadiskubre ay mayroon pang tagong account ang mag-asawa sa kanilang bansa. Ang naturang video footage ay hawak na umano ng ISAFP. Magugunita na hindi miminsang itinanggi ni Lacson na mayroon silang bank accounts ng asawa kasabay ng paghamon sa kanyang kritikong si ISAFP chief Col. Victor Corpus. Buong tapang na sinabi noon ni Lacson na nakahanda siyang magbitiw bilang senador kapag napatunayan ni Corpus ang alegasyon nito laban sa kanya. (Ulat ni Joy Cantos)</body>
<link>http://www.philstar.com/Article.aspx?articleId=163653&amp;publicationSubCategoryId=92</link>
</article>
<article>
<title>Singil sa kuryente handang ibaba ng Meralco ng 60 sentimos</title>
<author>Rudy Andal</author>
<date>
<month>June</month>
<day>06</day>
<year>2002</year>
</date>
<body>Nakahanda ang Meralco na ibaba ng 60 sentimo ang kanilang singil per killowatt hour ng kuryente kapag pinayagan sila ng Napocor na bumili sa mga independent power producers (IPPs). Ayon kay Rafael Andrada, vice president at treasurer ng Meralco, ang 60 sentimo rate reduction na ito ay bukod sa 85-centavo na PPA cutdown na inutos ni Pangulong Arroyo sa Napocor. Ipinabatid ng Meralco sa Senate committee on energy kamakailan na nais na nitong kanselahin ang 10-taong power purchase agreement (PPA) sa Napocor at bumili na lamang ng elektrisidad sa mga IPPs. Sinabi ni Andrada sa komite na 90 porsiyento ng kuryente nito ay binibili ng Meralco sa Napocor noong taong 2001 habang 10% lamang ng elektrisidad nito ang nagmumula sa dalawang IPPs na Quezon Power Limited at First Gas Power Corp. Aniya,, bumibili sila ng elektrisidad sa Quezon Power sa halagang P3.30/kwh at P3.80/kwh sa First Gas kumpara sa binibili nila sa Napocor na P4.40/kwh. Idinagdag pa nito na sa kabila na ang Meralco ang pinakamalaking customer ng Napocor ay wala itong nakukuhang discount bagkus ay subsidized pa nito ng 40 sentimo/kwh ang mga electric consumers sa labas ng kanilang franchise area sa buong bansa. (Ulat ni Rudy Andal)</body>
<link>http://www.philstar.com/Article.aspx?articleId=163662&amp;publicationSubCategoryId=92</link>
</article>
<article>
<title>Kongresista nag-sesyon sa lobby, martilyo ginamit na gavel</title>
<author>Malou Escudero</author>
<date>
<month>June</month>
<day>06</day>
<year>2002</year>
</date>
<body>Nagmukhang circus kahapon ang lobby ng Mababang Kapulungan ng Kongreso ng magdaos doon ng sesyon ang 16 na kongresistang kasapi ng minority group. Alas-2 ng hapon ng simulan ng minority group ang kanilang sesyon sa pangunguna ni Minority Leader Carlos Padilla at dahil wala ang opisyal na gavel na ginagamit sa loob ng plenary hall, totoong martilyo ang ginamit ni Padilla na pamukpok sa lamesa na naging dahilan upang tawagin silang &amp;quot;martilyo gang&amp;quot; ni Majority Leader Neptali Gonzales. Sinabi ni Cagayan de Oro Rep. Constantino Jaraula na sinubukan nilang buksan ang lahat ng pintuan ng session hall upang doon mag-quorum, subalit nakasusi ang mga ito kaya napilitan silang isagawa ang sesyon sa loob ng plenary hall. Ginagampanan lamang umano nila ang kanilang trabaho bilang mga mambabatas dahil ngayong araw na ito pa lang dapat mag-adjourn ang Kongreso. (Ulat ni Malou Escudero)</body>
<link>http://www.philstar.com/Article.aspx?articleId=163665&amp;publicationSubCategoryId=92</link>
</article>
<article>
<title>25 % cut sa sahod ng OFWs sa Saudi binira</title>
<author>Malou Rongalerios-Escudero</author>
<date>
<month>June</month>
<day>06</day>
<year>2002</year>
</date>
<body>Binatikos kahapon ni Bayan Muna Rep. Crispin Beltran ang pinasok na kasunduan ni Labor Sec. Patricia Sto. Tomas sa Saudi Minister of Labor and Social Affairs kung saan babawasan ng 25% ang suweldo ng mga unskilled overseas Filipino workers sa Saudi Arabia. Sinabi ni Beltran na isang &amp;quot;nightmare package&amp;quot; para sa mga OFWs sa Saudi Arabia ang pinasok na kasunduan dahil sa halip na mapabuti umano ang mga ito ay babawasan pa ng suweldo. Sa ilalim umano ng kasunduan, 25% o US$50 dollars ang ikakaltas sa sahod ng mga unskilled workers kung saan kikita lamang ang mga ito ng US$150 per month, na katumbas ng sahod ng mga non-agricultural workers sa Metro Manila. Nakasaad din umano sa nilagdaan ni Sto. Tomas na legal na tatanggapin ng POEA, OWWA at National Labor Relations Commission ang &amp;quot;quit claim&amp;quot; o &amp;quot;waiver&amp;quot; ng mga distressed OFWs na pipiliting palagdaan sa kanila ng kanilang mga Saudi employers bago umalis ng nasabing bansa. Nangangahulugan ito na hindi maaaring makapaghain ng kaso ang mga OFWs sa NLRC para sa &amp;quot;contract violatons&amp;quot; katulad ng hindi binabayarang suweldo dahil maaaring ilagay sa waiver na pumayag ang OFW na tanggapin ang anumang ibabayad sa kanila kahit kalahati lamang umano ito ng dapat nilang matanggap. Kaugnay nito, maghahain si Beltran ng isang resolusyon sa Kongreso upang ipatigil ang implementasyon ng nasabing kontrata. Sinabi pa ni Beltran na hindi dapat ipagmalaki ni Sto. Tomas ang 8,000 bagong trabaho na nakuha nito para sa mga migrante sa Saudi dahil pera umano ng mga OFWs ang ginastos nito sa biyahe. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163672&amp;publicationSubCategoryId=92</link>
</article>
<article>
<title>Snap election sa Senado hirit</title>
<author>Rudy Andal</author>
<date>
<month>June</month>
<day>07</day>
<year>2002</year>
</date>
<body>Iminungkahi kahapon ni Sen. John Osme&amp;ntilde;a ang pagsasagawa ng &amp;quot;snap election&amp;quot; para sa Senate President hanggang sa chairmanship ng mga committees bilang solusyon sa umiiral na krisis sa liderato ng Mataas na Kapulungan. Sinabi ni Sen. Osme&amp;ntilde;a, magiging secret balloting ang iminumungkahi nilang snap election kung saan ay puwedeng isulat na lamang ng kanyang mga kasamahang senador ang nais nilang maging Senate President hanggang sa chairmanship ng mga komite. Wika pa ni Osme&amp;ntilde;a, hindi na kinakailangan ang nominasyon sa mungkahi niyang election kundi malaya ang sinuman na isulat sa kapirasong papel ang nais nilang maging lider ng Senado sang-ayon sa dikta ng kanilang konsensiya. &amp;quot;Ang prosesong ito ay tulad ng ginagawa ng mga kardinal sa pagpili nila ng magiging Papa sa Roma kung saan ay bumoboto sila ayon sa dikta ng kanilang konsensiya at hindi naimpluwensiyahan ng sinuman,&amp;quot; paliwanag pa ni Osme&amp;ntilde;a. Nakapaloob sa mungkahi na dapat makakuha ng 16 na boto ang isang senador para maluklok na Senate president, Pro-Tempore at committee chairmen. Maghahalal din ng magiging isang floor leader kung saan ay ibabasura na ang dating tradisyon na pagkakaroon ng majority at minority leader na nagiging dahilan ng pagkakawatak-watak ng mga senador mula sa administrasyon at oposisyon. Ipinabatid na ni Osme&amp;ntilde;a ang proposal na ito kay Senate President Franklin Drilon at inihayag naman ng huli na ikokonsulta niya sa kanyang mga kasamahan sa administrasyon ang mungkahing &amp;quot;snap election.&amp;quot; Bilang tugon naman sa mungkahi ni Osme&amp;ntilde;a, inihayag kahapon ni Drilon na walang bakanteng posisyon sa liderato ng Mataas na Kapulungan para magsagawa ng snap election. Ayon kay Drilon, hindi ang snap electin ang sagot sa krisis sa Senado kundi ang pagkakaroon ng 3rd party mediator sa katauhan ni ex-Sen. Jovito Salonga upang lutasin ang hindi pagkakaunawaan ng administrasyon at oposisyon. Aniya, nagpapasalamat siya sa effort ni Osme&amp;ntilde;a para malutas ang problema na umusbong dahil sa paglipat nito sa kampo ng oposisyon na naging sanhi ng reorganisasyon, subalit hindi ito ang tamang solusyon dahil walang vacancy para magkaroon ng snap election.(Ulat ni Rudy Andal)</body>
<link>http://www.philstar.com/Article.aspx?articleId=163756&amp;publicationSubCategoryId=92</link>
</article>
<article>
<title>Naggigiriang mga senador 'magtutuos ngayon sa Malaca&amp;ntilde;ang</title>
<author>Ely Saludar</author>
<date>
<month>June</month>
<day>07</day>
<year>2002</year>
</date>
<body>Posibleng magharap-harap ngayon sa Malacanang ang mga senador mula sa administrasyon at oposisyon kaugnay ng paglalagda ng apat na bagong mga batas. Sa gagawing seremonya ay posibleng magsilbing referee si Pangulong Arroyo sa mga dadalong senador na naggigirian sa liderato ng Senado. Ayon kay Presidential Legislative Adviser Gabriel Claudio, ang bagong mga batas na lalagdaan ng Pangulo ay ang pag-amyenda sa dangerous drugs act, plant variety registration and protection act, AFP salary increase at ang pagtatatag ng Film Academy Councilor of the Philippines. Magaganap ang paghaharap ng mga senador kung hindi iboboykot ng mga nasa oposisyon ang nasabing seremonya ng pirmahan. Ang mga pangunahing may-akda ng nasabing mga batas ay sina Senators Ramon Magsaysay, Renato Cayetano, Robert Barbers, Noli de Castro mula sa administrasyon, samantala ang nasa oposisyon ay sina Senators John Osme&amp;ntilde;a, Rodolfo Biazon, Gringo Honasan at Dr. Loi Ejercito. (Ulat ni Ely Saludar)</body>
<link>http://www.philstar.com/Article.aspx?articleId=163759&amp;publicationSubCategoryId=92</link>
</article>
<article>
<title>Biyahe ni Erap nabulilyaso, petisyon magpa-opera sa US ibinasura</title>
<author>Malou Rongalerios-Escudero</author>
<date>
<month>June</month>
<day>07</day>
<year>2002</year>
</date>
<body>Tuluyan nang naglaho ang pag-asa ng kampo ni dating Pangulong Estrada na madala ito sa Amerika upang maipa-opera ang osteoarthritis o sakit sa tuhod matapos ibasura kahapon ng Sandiganbayan Special Division ang kanilang petisyon. Sa 11-pahinang desisyon ng korte, sinabi nito na nabigo ang panig ni Estrada na patunayang kailangang sa ibang bansa gawin ang operasyon. Kinatigan ng korte ang katwiran ng prosekusyon na para na ring pinagkalooban ng pansamantalang kalayaan o piyansa si Estrada kapag pinayagan itong mangibang-bansa. Maaari kasi umanong gamitin ng akusado ang sitwasyon upang makatakas dahil sa hindi naman niya kinikilala ang korte at ang kakayahan nitong litisin siya. Sinabi pa ng korte na ang karapatan ng pasyente na makapamili ng doktor ay hindi absolute dahil nakabatay ito sa interes ng mas nakararami katulad ng interes ng korte na magsagawa ng &amp;quot;effective maintenance of jurisdiction&amp;quot; na mawawalan ng saysay kapag hindi na nakabalik sa bansa ang akusado. Base din umano sa salaysay ng mga testigo na iniharap nito, mayroon mga ekspertong orthopedic surgeon ang Pilipinas na matagumpay na nakapagsasagawa ng total knee replacements sa 15 ospital sa buong bansa. Ayon pa sa korte, hindi rin life threatening ang nasabing sakit hindi katulad sa kaso ni Ninoy Aquino na nanganib ang buhay dahil sa karamdaman bukod pa sa ang mismong pangulong si Ferdinand Marcos ang pumayag na lumabas ito ng bansa. Samantala, hinigpitan ng PNP ang seguridad sa loob ng Veterans Memorial Medical Center para magbantay kay Estrada. Bagaman wala pa silang natutunugang &amp;quot;protest action&amp;quot; na pinaplano ng mga pro-Estrada supporters, tiniyak ni PNP Chief Gen. Leandro Mendoza na handa ang pulisya sa anumang maaaring manamantala sa sitwasyon kasunod ng ginawang pagbabasura ng Sandiganbayan sa petisyon nitong makapagpagamot sa US. Hindi inaalis ng PNP ang posibilidad na may magtangkang magtakas kay Estrada. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=163770&amp;publicationSubCategoryId=92</link>
</article>
<article>
<title>Perjury, graft inihahanda vs Lacson</title>
<author>Grace Amargo/Ellen Fernando</author>
<date>
<month>June</month>
<day>07</day>
<year>2002</year>
</date>
<body>Tiniyak ni Justice Secretary Hernando Perez na kasong perjury at paglabag sa anti-graft law ang kakaharapin ni Sen. Panfilo Lacson dahil sa natuklasang pandaraya umano nito sa kanyang Dec. 31, 2001 statement of assets and liabilities makaraang makumpirma na mayroon itong dollar accounts sa Estados Unidos na hindi idineklara sa kanyang SAL. Sinasabing idineklara lamang ni Lacson ang kanyang SAL sa halagang P19,861.00 kabilang dito ang kanyang bahay at lupa na nagkakahalaga ng 3-milyong piso. Ang kanyang mga restaurants, kotse at iba pang ari-arian ay umaabot sa P18M. Ngunit, lumalabas sa SAL ng senador na umaabot lamang sa 5.3 milyong piso ang idineklarang bank deposits nito at salaping nasa kanyang posisyon. Ibinunyag ni US Attorney General Kyle Latimer na mayroong 3 hanggang 4 na aktibong dollar account si Lacson sa US, kabilang ang Bank of America, Wells Fargo Bank at HongKong and Shanghai Conduit Bank. Nakumpirma rin ang pagwi-withdraw ni Lacson ng 240-libong dolyar sa Bank of America. Sinabi naman ni NBI Director Reynaldo Wycoco na ilang accounts ni Lacson sa US ay nakapangalan sa asawa ng senador na si Alice. Base sa rekord, umaabot sa $246,199.25 noong Hunyo 6, 2001 ang panghuling tseke na ipinalabas ni Lacson sa Bank of America. Nauna rito ay may lumabas na tseke noong Disyembre 3, 2000 na naka-address pa sa isang Toyota car dealer sa US sa halagang $50,000. Ang pinakahuling transaksiyon ay Nobyembre 2001. Magugunita na binanggit ni Lacson sa kanyang privelege speech sa Senado na kusa siyang magpapakulong kahit walang trial kapag napatunayan na may mga bank accounts ito sa America. (Ulat nina Grace Amargo/Ellen Fernando)</body>
<link>http://www.philstar.com/Article.aspx?articleId=163772&amp;publicationSubCategoryId=92</link>
</article>
<article>
<title>Mga 'gang' nagsulputan sa Kongreso</title>
<author>Malou Escudero</author>
<date>
<month>June</month>
<day>07</day>
<year>2002</year>
</date>
<body>Hindi lamang sa National Bilibid Prisons mayroong mga gang. Pati sa Mababang Kapulungan ng Kongreso ay nagsusulputan na rin ito matapos tawaging &amp;quot;martilyo gang&amp;quot; kamakalawa ni House Majority Leader Neptali Gonzales ang grupo ng minority dahil sa paggamit ng totoong martilyo bilang gavel ni Minority Leader Carlos Padilla sa kanilang sesyon sa labas ng plenary hall. Kahapon ay tinawag naman ni Mandaluyong Rep. Ronaldo Zamora, kasapi ng minorya, na &amp;quot;kadena gang&amp;quot; ang grupo ng mayorya. Pinatutungkulan ni Zamora ang ginawang pagkandado sa plenary hall matapos i-adjourned ni Deputy Speaker Raul Gonzales noong Martes ang sesyon ng Kamara. Tinutulan ng minority group ang ginawang hakbang ng liderato ng Kamara dahil bukas pa umano dapat opisyal na nagtapos ang sesyon subalit tinapos agad ito noong Martes. (Ulat ni Malou Escudero)</body>
<link>http://www.philstar.com/Article.aspx?articleId=163780&amp;publicationSubCategoryId=92</link>
</article>
<article>
<title>FPJ-Gringo sa 2004</title>
<author></author>
<date>
<month>June</month>
<day>07</day>
<year>2002</year>
</date>
<body>Habang abalang pinalalakas ng mga kaalyadong partido ni Pangulong Arroyo ang kani-kanilang pampulitikang makinarya ay sinimulan na nina Senador Gregorio &amp;quot;Gringo&amp;quot; Honasan at ang tinaguriang hari ng pelikulang Pilipino na si Fernando &amp;quot;FPJ&amp;quot; Poe Jr., ang posibleng tambalan nila sa 2004 presidential derby. Umugong ang paglulunsad ng tambalang ito kasunod ng napabalitang nag-miting ang dalawa sa isang hotel upang umanoy dito pag-usapan kung paano magtutulungan ang kani-kanilang puwersa upang mailuklok sa Malaca&amp;ntilde;ang ang karapat-dapat na pangulo ng Pilipinas sa 2004. Bagamat ang mga tauhan nina FPJ at Gringo na kasama nila sa naturang miting ay nagdedeklarang isang &amp;quot;social dinner&amp;quot; lang ang nangyari, hindi maiwasan ang mga ispekulasyon na ang main agenda ng naturang &amp;quot;sosyalan&amp;quot; ay ang halalan sa 2004. Tumanggi naman ang aide ni Honasan na si Peachy Urquiola na sabihin kung sinu-sino ang mga dumalo sa naturang &amp;quot;social dinner&amp;quot; at kung ano ang napag-usapan nila doon. &amp;quot;Ang yumaong kapatid ni Sen. Honasan na si Don ay matalik na kaibigan ni Freddie Poe, kapatid ni Mr. Fernando Poe, Jr. kaya nagkaroon ng maliit na pagtitipon sina Sen. Honasan, Mr. Poe at ang kanilang mga pamilya noong Huwebes ng gabi sa EDSA Plaza Hotel,&amp;quot; ani Urquiola.</body>
<link>http://www.philstar.com/Article.aspx?articleId=163781&amp;publicationSubCategoryId=92</link>
</article>
<article>
<title>Star columnist Art Borjal pumanaw na</title>
<author></author>
<date>
<month>June</month>
<day>07</day>
<year>2002</year>
</date>
<body>Sumakabilang buhay na kahapon ang sikat na STAR columnist na si Atty. Art Borjal sa sakit na lung cancer. Siya ay 64 anyos. Naulila niya ang kanyang mga kapatid na sina Stella B. Cerdenia, Febe B. Cutshaw, Amelia B. Singson, Linda B. Belle at Lilia B. dela Pena at mga pamangkin. Ang kanyang labi ay nakahimlay sa Mt. Carmel Shrine sa New Manila sa Quezon City at wala pang petsa ng libing. Si Borjal ay isa sa founder ng Philippine Star. Kabilang sa kanyang huling habilin ay sa halip na mga bulaklak ay ibigay na lamang ang mga donasyon sa Good Samaritan Foundation for the Disadvantaged Inc. na nasa Unit 1-J, RM Commercial Arcade, 80 Ramon Magsaysay Boulevard, Quezon City.</body>
<link>http://www.philstar.com/Article.aspx?articleId=163784&amp;publicationSubCategoryId=92</link>
</article>
<article>
<title>Martin Burnham, Yap natodas</title>
<author>Joy Cantos at Lilia Tolentino</author>
<date>
<month>June</month>
<day>08</day>
<year>2002</year>
</date>
<body>Sinamang palad na napatay ang Amerikanong hostage na si Martin Burnham at ang Pinay nurse na si Ediborah Yap, samantala sugatan naman si Gracia Burnham matapos makasagupa ng tropa ng militar ang main body ng mga bandidong Abu Sayyaf Group (ASG) sa madugong rescue operation sa hangganan ng Sibuco at Sirawai, Zamboanga del Norte kahapon ng hapon. Sa isang press conference sa Camp Aguinaldo, kinumpirma ni AFP Chief Gen. Roy Cimatu ang aniyay aksidenteng pagkakasawi nina Martin at Ediborah matapos na tamaan ng bala sa kasagsagan ng palitan ng putok ng militar at ng grupo ni ASG spokesman Aldam Tilao alyas Abu Sabaya. Matapos ang maigting na engkuwentro at nang wala na ang mga Abu Sayyaf ay natagpuan ang patay na katawan nina Martin at Yap habang nakita si Gracia na may tama ng bala sa kanang hita. Idineklara itong ligtas na sa tiyak na kapahamakan sa Camp Navarro Hospital sa Zamboanga. Si Gracia ay isinugod sa pagamutan na nakasuot ng camouflage na shorts at t-shirt. Ayon sa AFP, nagtamo ng maraming tama ng bala sa ibat ibang bahagi ng katawan si Martin. Apat ding bangkay ng Abu Sayyaf ang narekober sa crime scene subalit di pa nakikilala ang mga ito. Samantala sa panig ng tropa ng gobyerno, pitong tauhan ng Scout Ranger Company ng Phil. Army ang nasugatan habang bineberipika pa kung may napaslang na sundalo. Ang sagupaan sa pagitan ng bandidong grupo ni Sabaya at tropa ng Task Force Comet na pinamumunuan ni Maj. Gen. Glicerio Sua na siya ring hepe ng Armys 1st Infantry Division ay naganap bandang 2:30 ng hapon. Kaugnay nito, iginiit pa ni Cimatu na walang US forces sa mga sundalong nakipagsagupa sa naturang bandidong grupo at pawang Pilipinong sundalo ang nakasali sa engkuwentro. Sina Burnham ay bahagi ng 20 kataong dinukot ng ASG sa Dos Palmas resort sa Palawan noong Mayo 27 na kinabibilangan rin ng pinugutan ng ulong si American-Peruvian hostage Guillermo Sobero noong nakaraang taon. Samantala, si Yap ay dinukot naman noong Hunyo 2 matapos salakayin ng mga bandidong ASG ang Dr. Jose Torres Hospital sa Lamitan, Basilan ng nagdaan ring taon. Ang engkuwentro ay resulta ng isinagawang pinaigting na rescue operations ng militar sa mga bihag. &amp;quot;Since the kidnappers transferred to Zamboanga del Norte, we have planned for this operations and the purpose is to rescue the hostages, and destroy the bandit group...now that the hostages has been recovered, we will continue with our mission to destroy the Abu Sayyaf,&amp;quot; pahayag ni Cimatu. GMA nakiramay Nagpahayag ng pakikiramay si Pangulong Arroyo sa pamilya ni Martin Burnham at Ediborah Yap na sinamang palad na nasawi sa engkuwentro ng mga sundalo at bandidong Abu Sayyaf. &amp;quot;I commiserate with the Burnham and Yap families, this has been a long and painful trial for them, for our government, for our country. Our soldiers tried their best to hold their fire for their safety. We had hoped and prayed fo their safe return,&amp;quot; anang Pangulo. Sinabi ng Pangulo na ang tanging konsuwelo na lamang sa pangyayaring ito ay nakaligtas naman si Gracia at dinadalangin niya ang maaga nitong paggaling. Kasabay nito, inatasan na ng Pangulo ang Sandatahang Lakas na huwag payagang makatakas ang mga teroristang Abu. &amp;quot;Hindi tayo titigil hanggang hindi natatapos ang Abu Sayyaf. The battle shall go on where it takes us,&amp;quot; anang Pangulo. Habang isinusulat ang balitang ito ay nakuha na ng mga sundalo ang bangkay nina Martin at Ediborah habang patuloy pa rin ang bakbakan sa pagitan ng tropang gobyerno at mga bandido upang tuluyan nang pulbusin ang mga teroristang Abu Sayyaf. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=163880&amp;publicationSubCategoryId=92</link>
</article>
<article>
<title>Umento sa AFP inaprubahan na ni GMA</title>
<author>Lilia Tolentino</author>
<date>
<month>June</month>
<day>08</day>
<year>2002</year>
</date>
<body>Nilagdaan kahapon ni Pangulong Arroyo ang batas na magtataas sa sahod ng mga tauhan at opisyal ng AFP. Sa isang simpleng seremonya sa Malaca&amp;ntilde;ang, ganap na naging batas ang Republic Act (RA) 9166 na nagkakaloob din ng iba pang benepisyo para sa magigiting na mga sundalo. Ang proponent ng bill bago naging batas ay si AFP Deputy Chief of Staff Gen. Greg Camiling. Layon ng RA 9166 na ituwid ang di pagkakapareho sa sahod na tinatanggap ng mga sundalo at iparehas sa kanilang counterparts sa PNP. Ang batas ay nagtatakda sa salary grade na 30 sa Chief of Staff samantalang ang isang private ay pinagkakalooban ng salary grade na 10 na kahalintulad ng Officer 1 sa second level ng Civil Service. Ang bagong sistema ng pasahod sa mga sundalo ay ipatutupad ng unti-unti pero hindi dapat na lumampas sa loob ng dalawang taon. Kabilang din sa nilagdaan ng Pangulo ay ang RA 9165 o Comprehensive Dangerous Drugs Act of 2002, RA 9168 o Philippine Plant Variety Protection Act of 2002 at RA 9167 na lumikha sa Film Development Council of the Philippines. (Ulat ni Lilia Tolentino)</body>
<link>http://www.philstar.com/Article.aspx?articleId=163883&amp;publicationSubCategoryId=92</link>
</article>
<article>
<title>Kidney-for-sale: Bagong pinagkakakitaan ng Pinoy</title>
<author>Andi Garcia</author>
<date>
<month>June</month>
<day>08</day>
<year>2002</year>
</date>
<body>Ibinunyag kamakalawa ng Department of Health (DOH) ang muling paglitaw ng sindikato ng kidney-for-sale na ang target buyer ay mga dayuhan sa halagang mula sa $10,000 hanggang $50,000 bawat isa. Ang bentahan ng laman-loob na sinasabing pinagkakaabalahan ng mahihirap na Pinoy ay ginagawa sa pamamagitan ng pag-aahente ng ilang mga nagkunwaring charity organizations na mayroong sariling web page at naghahanap ng volunteer na magkakaloob ng kanilang tulong na nagmumula sa simpleng donasyon ng dugo. Nabatid na higit na sopistikado ang transaksyon sa bentahan ng kidney dahil ito ay nagaganap sa internet na kung saan ang mga unsuspecting victims ay mahihikayat dahil maliban sa dolyar na ibabayad sa kanila ay bibigyan pa ang mga ito ng tsansa na makarating sa ibang bansa tulad ng Amerika at Europa. Sinabi ng isang opisyal ng DOH na hindi nagpabanggit ng pangalan na mayroong isang kinatawan ang front na international charity group na pupunta sa kaniyang prospective victim at hihikayatin ito na maging bahagi ng umanoy missionary-type na health group at kukumbinsihin ang kaniyang biktima na magkaloob ng donasyon tulad ng dugo hanggang sa laman-loob. Ito, ayon pa sa pagbubunyag ay hindi sa Pilipinas gagawin kundi sa ibang bansa kung saan naroon ang pasyenteng nangangailangan ng tulong. Bukod sa dolyar na matatanggap ng nagboluntaryo ng kanyang kidney ay sagot pa rin ng umanoy international health syndicate ang board and lodging, plane ticket at maging ang pocket money na gagamitin nito. Nabatid na umaabot ng hanggang tatlong buwan ang inilalagi ng sinumang biktima na nagbebenta ng kanilang kidney sa mga dayuhan. (Ulat ni Andi Garcia)</body>
<link>http://www.philstar.com/Article.aspx?articleId=163894&amp;publicationSubCategoryId=92</link>
</article>
<article>
<title>SC ruling sa Senate crisis hirit</title>
<author>Rudy Andal</author>
<date>
<month>June</month>
<day>08</day>
<year>2002</year>
</date>
<body>Nakahanda si Senator Blas Ople na dalhin na sa Korte Suprema ang nangyayaring krisis sa liderato ng Senado para resolbahin na ito sa lalong madaling panahon. Sinabi ni Sen. Ople na inatasan na niya ang kanyang legal staff upang ihanda ang petisyon sa Supreme Court na hihiling para tapusin ang umanoy circus sa Mataas na Kapulungan. Wika pa ng senador, ang pagresolba sa constitutional issue at questions of laws ay magsisiguro upang maging normal muli ang kalakaran dito bago pa man sumapit ang pagbubukas ng 2nd regular session ng Kongreso sa July 22. (Ulat ni Rudy Andal)</body>
<link>http://www.philstar.com/Article.aspx?articleId=163897&amp;publicationSubCategoryId=92</link>
</article>
<article>
<title>GMA pinagalitan sina Sto.Tomas at Soriano</title>
<author>Ely Saludar</author>
<date>
<month>June</month>
<day>08</day>
<year>2002</year>
</date>
<body>Binasag na ni Pangulong Arroyo ang kanyang katahimikan kaugnay ng bangayan sa pagitan ng mga labor officials at animoy mga batang pinagalitan sina Labor Secretary Patricia Sto. Tomas at OWWA Administrator Wilhelm Soriano sa kanilang awayan hinggil sa mga nawawalang pondo para sa mga overseas Filipino workers. Sinamantala ng Pangulo ang pagsermon kina Sto. Tomas at Soriano matapos na pangunahan nito ang pagdiriwang ng Migrant Workers Day sa Malaca&amp;ntilde;ang. Pinatatahimik ng Pangulo sina Soriano at Sto. Tomas at dapat aniyang umiwas sa mga personal na alitan dahil ang naapektuhan dito ay ang kanilang pagseserbisyo sa mga OFWs. Mas makabubuti umanong hintayin na lamang ang resulta ng imbestigasyon upang matukoy kung sino ang responsable sa pagkawala ng P1.2 bilyon. (Ulat ni Ely Saludar)</body>
<link>http://www.philstar.com/Article.aspx?articleId=163905&amp;publicationSubCategoryId=92</link>
</article>
<article>
<title>Tapusin n'yo na! - GMA</title>
<author>Joy Cantos at Ely Saludar</author>
<date>
<month>June</month>
<day>09</day>
<year>2002</year>
</date>
<body>Nagpalabas na ng &amp;quot;search and destroy&amp;quot; order si Pangulong Arroyo laban sa nalalabi pang puwersa ng bandidong Abu Sayyaf Group (ASG) matapos mapatay sina American hostage Martin Burnham at Ediborah Yap sa naganap na madugong rescue operation. Simula pa kahapon, iniulat na ilang military helicopters na ang nag-iikot sa lugar na pinangyarihan ng madugong labanan para tulungan ang ground force ng militar sa pagtugis sa mga bandido. Iniumang na ng militar ang massive air at ground operations nito sa pinagtataguang kagubatan ng mga teroristang bandido. &amp;quot;Malinaw ang utos ng Pangulo, tapusin na ang mga bandido&amp;quot;, pahayag ni National Security Adviser Roilo Golez. Kahapon ay personal na nagtungo ang Pangulo sa war room ng AFP-General Headquarters upang alamin ang mga kaganapan sa inilunsad na all-out war ng militar laban sa grupo ni Abu Sabaya. Ayon sa mga opisyal ng militar, hindi na nila bibigyan pa ng pagkakataon na makapagpalakas pa ng puwersa ang ASG at makapaglunsad muli ng terorismo. &amp;quot;We will track them down up to the last man,&amp;quot; pahayag nito. Kasabay nito, nanawagan din si Golez sa mga residente sa naturang lugar na maging alerto, lalot may 20 hanggang 30 pang miyembro ng bandit group ang tinutugis pa lamang. Binanggit pa sa ulat na nagsimula nang magsilikas ang mga residente sa lugar na pinangyarihan ng labanan sa takot na muling kumidnap ng kanilang bibihagin ang mga bandido dahil na rin sa wala nang hawak na hostage at pananggalang ang mga ito. Sa kabilang banda, pinanghawakan naman ni US President George Bush ang pangako sa kanya ni Pangulong Arroyo na pagbabayaran ng mga bandido ang kanilang ginawa, kasabay nang pagsasabing makakamit ng mga Burnham, maging ng pamilya ng Pinay nurse na si Yap ang hustisya. Selyado na ang mga entry at exit points sa Mindanao kaugnay ng intelligence report na balak ng mga bandido na tumakas palabas sa rehiyon at magtago sa ibang panig ng bansa. Partikular na mahigpit na binabantayan ang mga daungan at paliparan. Ayon kay AFP Chief Gen. Roy Cimatu, malaya na nila ngayong maisasagawa ang opensiba laban sa ASG ngayong wala na silang isinasaalang-alang na mga bihag. (Ulat nina Joy Cantos at Ely Saludar)</body>
<link>http://www.philstar.com/Article.aspx?articleId=163996&amp;publicationSubCategoryId=92</link>
</article>
<article>
<title>Martin Burnham binistay ng bala ng Sayyaf habang nakikipagbanatan sa Militar</title>
<author>Joy Cantos</author>
<date>
<month>June</month>
<day>09</day>
<year>2002</year>
</date>
<body>Pinaniniwalaang binistay ng bala ng Abu Sayyaf Group (ASG) ang nasawing American hostage na si Martin Burnham matapos na mairita ang mga bandido ng maramdamang nilulusob na sila ng militar. Base sa report ni Col. Renato Padua, ng Phil. Armys Scout Ranger Company, halos nawasak ang katawan ni Martin matapos matadtad ng mga tama ng bala ng marekober ng kanyang mga tauhan sa magubat na bahagi ng hangganan ng mga bayan ng Sibuco at Sirawai. &amp;quot;Martins body was already executed, hes body bore multiple gunshot wounds before it was recovered by my men.&amp;quot; sabi ni Padua. Ang grupo ni Padua ang gumapang sa pinagtataguan ng mga bandido sa tatlong bihag matapos na masundan nila ang mga bakas ng mga ito sa kagubatan. May ulat na in-execute muna ng Sayyaf si Martin bago pa man nakalapit ang mga militar subalit walang magbigay ng kumpirmasyon. Kasalukuyang hinihintay ang resulta ng autopsy report na isinagawa ng mga Amerikanong doktor sa bangkay ni Martin upang mabatid ang katotohanan. Hanggang sa kasalukuyan hindi pa matiyak ng mga awtoridad kung kaninong bala ang pumatay kay Martin, sa mga bumihag bang Abu Sayyaf o sa nakikipagbarilang militar. Subalit ayon kay National Adviser Roilo Golez, Abu Sayyaf pa rin ang sinisisi ng Amerika. &amp;quot;They hold the Abu Sayyaf group fully responsible for Martins death. They are thankful the Philippine President Gloria Arroyo, and the AFP for the rescue operation,&amp;quot; dagdag pa ni Golez. (Ulat ni Joy Cantos)</body>
<link>http://www.philstar.com/Article.aspx?articleId=164009&amp;publicationSubCategoryId=92</link>
</article>
<article>
<title>Militar palpak daw</title>
<author>Malou Escudero/Rudy Andal</author>
<date>
<month>June</month>
<day>09</day>
<year>2002</year>
</date>
<body>Kumpirmado umano ang kapalpakan ng militar matapos mapatay sa isang rescue attempt ang American hostage na si Martin Burnham at Pinay nurse na si Ediborah Yap, habang sugatan naman ang maybahay ni Martin na si Gracia Burnham. Iginiit ng oposisyon Partido ng Masang Pilipino (PMP) na bagamat bahagi ito ng kanilang rescue operations, hindi anya maipagkakaila ng militar na bigo sila sa kanilang pakay at wala na silang magagawa pa upang maisalba ang kanilang reputasyon bilang tagapangalaga ng kapayapaan sa ating bansa. Ani PMP spokesman Crispin Remulla. nakalulungkot ang pangyayari kung iisiping nadagdagan pa nga ang kapabilidad ng militar sa mga ganitong operasyon dahil sa training na kanilang nakuha mula sa mga Amerikanong sundalong nakilahok sa Balikatan 02-01. &amp;quot;Subalit ang totoo niyan, kahit gaano ka-moderno ang kanilang kagamitan, hindi rin sila magtatagumpay kung kulang ang galing ng kanilang sariling mga lider,&amp;quot; sabi ni Remulla. Dapat umanong panagutin ang mga pinuno ng AFP sa pangyayari lalot umabot ng mahigit isang taon ang krisis bago ang madugong pagtatapos noong isang araw. Kaugnay nito, hiniling kahapon ni Senador Edgardo Angara ang malawakang pagbalasa sa pamunuan ng pulisya at militar sa Katimugang Mindanao kaugnay sa trahedyang naganap makaraang tangkain ng mga itong iligtas ang mga hostage ng Abu Sayyaf kamakalawa. Ayon kay Angara, halos lahat ng operasyon ng militar at pulisya laban sa ilang bandido lamang ay nababahiran pa ng kabiguan, dugo at kamatayan. Sinabi pa ng senador na labis na nakapangangamba ang mga ulat na nakikipagsabwatan ang mga militar at pulis sa mga bandido, dahilan upang hindi masawata ang kaguluhan sa nasabing rehiyon. (Ulat nina Malou Escudero/Rudy Andal)</body>
<link>http://www.philstar.com/Article.aspx?articleId=164012&amp;publicationSubCategoryId=92</link>
</article>
<article>
<title>Bush ibubuhos ang suporta para tapusin ang Sayyaf</title>
<author>Ely Saludar</author>
<date>
<month>June</month>
<day>09</day>
<year>2002</year>
</date>
<body>Ibubuhos ng Estados Unidos ang kanilang tulong sa Pilipinas upang tuluyang madurog ang bandidong Abu Sayyaf. Ito ang napagkasunduan nina Pangulong Arroyo at US President Bush matapos na mag-usap sa telepono kaugnay ng resulta ng rescue operations sa mga bandido. Tiniyak din ng Pangulo na tatapusin ang ASG at ibibigay ang katarungan sa mga naging biktima nito. Aminado ang Pangulo na hindi maituturing na lubos ang tagumpay ng rescue operations ng militar dahil nasawi sina Martin Burnham at Ediborah Yap, samantalang nakaligtas naman si Gracia. Kasabay nito, nagpalitan ng pakikiramay at kalungkutan sina Pangulong Arroyo at Bush dahil sa pagkamatay ng dalawa sa 3 bihag ng Abu Sayyaf at pagbubuwis ng buhay ng mga kagawad ng AFP sa pagtugis sa mga terorista. (Ulat ni Ely Saludar)</body>
<link>http://www.philstar.com/Article.aspx?articleId=164022&amp;publicationSubCategoryId=92</link>
</article>
<article>
<title>P148-M gagastusin sa SONA ni GMA</title>
<author>Malou Escudero</author>
<date>
<month>June</month>
<day>09</day>
<year>2002</year>
</date>
<body>Gagastos nang P148 milyon ang House of Representatives para lang pagandahin ang session hall bilang paghahanda sa ikalawang state of the nation address (SONA) ni Pangulong Arroyo sa darating na Hulyo. Ayon kay Surigao Rep. Robert Ace Barbers, chairman ng House committee on accounts, babaguhin ang buong gallery ng session hall sa pamamagitan ng pagpapalit sa mga lumang ilaw para lumiwanag at hindi nakakaantok sa loob ng session hall. Papalitan din ang lumang carpet at kukuha pa umano ng magagaling na interior designer para mangasiwa sa &amp;quot;major facelift&amp;quot; ng session hall. Sasailalim din sa modernisasyon ang communication system at maglalagay ng mga mini-computers sa bawat lamesa ng mga kongresista. Sa mini-computer na ito magpapa-check ng attendance ang bawat kongresista at ito rin ang gagamitin kapag nagbobotohan sa session hall. Napag-alaman pa na tanging ang dambuhalang bandila ng Pilipinas ang hindi papalitan. (Ulat ni Malou Escudero)</body>
<link>http://www.philstar.com/Article.aspx?articleId=164024&amp;publicationSubCategoryId=92</link>
</article>
<article>
<title>Kabataan nakipagkapit-bisig vs droga</title>
<author></author>
<date>
<month>June</month>
<day>09</day>
<year>2002</year>
</date>
<body>Nakipagkapit-bisig ang mga estudyanteng mag-aaral sa nangunguna at largest drug testing company sa bansa, ang Drug Check Philippines, para labanan ang paglaganap ng droga. Isang anti-drug awareness at leadership training seminar na tinawag na &amp;quot;Kabataan Susi Laban sa Droga&amp;quot; ang inilunsad ng Drug Check sa lungsod ng Maynila pakikipagtulungan ni Brgy. 805 chairman Bobot Dimaano. Ilang piling mag-aaral mula sa UP ang nagsilbing speaker/facilitator hinggil sa epektong dulot ng droga, sa tulong na rin ng mga doktor at health practitioner mula naman sa PGH. &amp;quot;The seminar is the first step in forming a youth corp. against drugs. We aim to educate them first, then afterwards we plan to conduct joint projects like livelihood, educational program and other socio-civic endeavor,&amp;quot; pahayag ni Mylon Villasante, Drug Check spokesperson.</body>
<link>http://www.philstar.com/Article.aspx?articleId=164030&amp;publicationSubCategoryId=92</link>
</article>
<article>
<title>Abu reresbak, AFP alerto!</title>
<author>Edith Regalado/ Jhay Mejias at Rudy Andal</author>
<date>
<month>June</month>
<day>10</day>
<year>2002</year>
</date>
<body>Pinaghigpit pa ng militar ang seguridad sa Zamboanga del Norte at iba pang lugar sa Mindanao na pinaniniwalaang balwarte ng Abu Sayyaf, kasunod ng intelligence report na bubuwelta ang mga bandido at muling mangingidnap upang gawing human shields. Nabatid kay AFP Southern Command chief Lt. Gen. Ernesto Carolina, naghahanap na umano ang mga bandido ng bagong bibihagin at sasalakaying mga bayan matapos silang pasukin ng militar sa rescue operation noong Biyernes na nagresulta sa pagkamatay ng dalawa sa nalalabing 3 bihag na si Martin Burnham at Ediborah Yap at masagip si Gracia Burnham. &amp;quot;At this time, we know that the Abu Sayyaf rebels are looking for new hostages and theyre looking for new towns to raid. The military will do everything to block them,&amp;quot; sabi ni Carolina. Sinabi ni Carolina na hindi na nila papayagan pang maulit ang ginawang raid ng mga Sayyaf sa Ipil, Zamboanga at Lamitan, Basilan. Haharangin rin ng militar ang komunikasyong gagawin ni Sayyaf spokesman Abu Sabaya sa iba pang lider ng grupo para makahingi ng saklolo, gaya ni Commander Robot na responsable naman sa Sipadan kidnappings. &amp;quot;These Abu Sayyaf leaders have cellular phones and they could easily get in touch with each other. We do not want a scenario wherein Abu Sabaya will be able to talk to the other leaders and ask them to take other people hostage. We will not allow it,&amp;quot; pahayag ni Carolina. Kahapon ay isang batalyon ng mga sundalo ang ipinakalat at dalawa pang karagdagang batallion ang nakatakang dumating para habulin si Sabaya na pinaniwalang hindi pa nakakalayo sa Sirawai, Zamboanga del Sur. Nakipagkita na rin ang militar sa mga local government officials ng ibat ibang bayan sa Wester Mindanao na ipinapalagay na maging target ng pangingidnap ng ASG. Kasabay nito, inalerto din ng puwersa ng pamahalaan ang lahat ng mga lugar na dinadayo ng mga turista na maaaring salakayin ng ASG. Samantala, sinabi ni Sen. Tessie Aquino-Oreta na kapag nabigo ang AFP na tumupad sa utos ng Pangulo na lansagin ang bandidong ASG ay dapat balasahin ang pamunuan nito. &amp;quot;Wala ng dahilan ang ating mga heneral sa AFP para hindi nila tapusin ang ASG lalo ngayong buo ang suporta ng Palasyo at US government para bigyang wakas ang kabuktutan ng bandidong grupo,&amp;quot; wika ni Sen. Oreta, Aniya, dapat ding ipaliwanag ng AFP kung paano nakatakas mula sa lalawigan ng Basilan at nagtungo sa Zamboanga del Norte ang mga ASG kasama ang kanilang mga bihag gayung sinasabi ng mga militar na napapaikutan nila ang nasabing isla. (Ulat nina Edith Regalado/ Jhay Mejias at Rudy Andal)</body>
<link>http://www.philstar.com/Article.aspx?articleId=164128&amp;publicationSubCategoryId=92</link>
</article>
<article>
<title>Pangmatagalan tulong sa mga anak ni Ediborah siniguro ni GMA</title>
<author>Lilia Tolentino</author>
<date>
<month>June</month>
<day>10</day>
<year>2002</year>
</date>
<body>Pangmatagalang tulong ang ipinangako ni Pangulong Arroyo sa mga anak ng napatay na nurse na si Ediborah Yap ng magsadya sila sa Malaca&amp;ntilde;ang kahapon. Sinamahan sa Pangulo ni Social Welfare and Development Secretary Dinky Soliman ang mga anak ni Ediborah na sina Anthony, 20; Jonathan, 24; Lawrence, 7. Hindi sumama ang nag-iisang babaeng anak na si Mary Ann, 16. Sinabi ng Pangulo na si Ediborah ay napatay habang gumaganap sa serbisyo dahil kahit na bihag siya ng grupong bandido, bilang nurse ay tumutulong ito sa panggagamot sa mga bihag na sina Martin at Gracia Burnham at ng mga sugatang ASG. Nais ipahiwatig ng Pangulo na maaaring may tanggaping pensiyon si Ediborah mula sa ospital na kanyang pinaglilingkuran bago siya napatay. Si Ediborah ay nakatakdang ilibing sa darating na Miyerkules. Mula sa Palasyo, ang mga anak ni Ediborah ay dinala sa ospital na kinaroroonan naman ni Gracia. Nabatid na ipinatawag ni Gracia ang mga bata para personal niyang makilala ang mga ito. Nais umano ni Gracia na bago siya umalis pabalik ng US ay makausap ang mga anak ni Ediborah. Tinanggap rin ng mahinahon ni Gracia ang pagkamatay ng kanyang asawang si Martin at nagpasalamat sa mga sundalong nagsikap para sila ay masaklolohan. (Ulat ni Lilia Tolentino)</body>
<link>http://www.philstar.com/Article.aspx?articleId=164138&amp;publicationSubCategoryId=92</link>
</article>
<article>
<title>Subpoena ng Senado kay FVR ayaw pirmahan ni Drilon</title>
<author>Rudy Andal</author>
<date>
<month>June</month>
<day>10</day>
<year>2002</year>
</date>
<body>May napipintong panibagong awayan na naman ang grupo ng administrasyon at oposisyon sa Senado kaugnay sa nakatakdang pagpapatawag kay dating pangulong Ramos para magpaliwanag sa usapin ng independent power producers (IPPs). Sinabi ni Senate President Franklin Drilon na hindi niya pipirmahan ang nais ni Senator John Osme&amp;ntilde;a na pagpapadala ng subpoena kay dating presidente Ramos para padaluhin ito sa nakatakdang pagdinig ng Senate committee on energy sa darating na Hunyo 20. Hindi kinikilala ni Sen. Drilon ang ginawang reorganisasyon ng oposisyon sa Senado noong Hunyo 3 kung saan nagluklok ang mga ito ng bagong opisyal at itinalaga sina Sen. Blas Ople bilang Senate president pro-tempore at dating minority leader Aquilino Pimentel Jr. bilang bagong majority leader ng tinagurian ng oposisyon na bagong majority ng Senado. Nakahanda naman si Ople na lumagda sa ipadadalang subpoena kay Ramos sakaling tumanggi si Drilon bilang pangalawang pinakamataas na opisyal ng Senado. (Ulat ni Rudy Andal)</body>
<link>http://www.philstar.com/Article.aspx?articleId=164145&amp;publicationSubCategoryId=92</link>
</article>
<article>
<title>Bagong Drug Act baka abusuhin ng tiwaling guro</title>
<author>Andi Garcia</author>
<date>
<month>June</month>
<day>10</day>
<year>2002</year>
</date>
<body>Binatikos kahapon ng National Union of Students of the Philippines (NUSP)ang bagong Dangerous Drug Act na nagbibigay ng karapatan sa sinumang guro mula elementarya hanggang kolehiyo na arestuhin o i-custody ang sinumang estudyante na hinihinalang drug user. Hiniling din ng pamunuan ng NUSP na baguhin ang partikular na clause na nagsasaad ng direktang pagkakaloob ng police powers sa sinumang miyembro ng paaralan na manghuli o direktang magbigay ng impormasyon sa mga awtoridad sa sinumang estudyante na hinihinalang may kaugnayan sa ilegal na droga. Ayon sa NUSP, malinaw na direktang pagsampa sa bakod ng pribadong buhay ng mga estudyante ang ipatutupad na drug act. Ang pagbibigay ng pangil sa mga guro ay maaari umanong maabuso, sa paraang i-exploit, pagsamantalahan at i-blackmail ang isang estudyante lalot ito ay isang aktibista o kaya naman ay kalaban ng guro. Binigyang diin pa ng NUSP na maraming mga mag-aaral sa sekondarya ang labis na maaapektuhan ng drug act na ito dahil na rin sa anilay dumadaming undocumented cases ng sexual abuses na ginagawa ng mga guro sa kanilang estudyante, babae man o lalaki. Sinabi pa ng NUSP, sinuman ang bumuo ng bagong drug act ay dapat na naisip niya ang kapakanan ng mga kabataan. Sa halip na maging student - teacher friendly ang bagong drug act ay sabong ang hangad nitong maganap sa pagitan ng estudyante at guro. (Ulat ni Andi Garcia)</body>
<link>http://www.philstar.com/Article.aspx?articleId=164151&amp;publicationSubCategoryId=92</link>
</article>
<article>
<title>Gobyerno may direktang kontrol sa Meralco</title>
<author>Rudy Andal</author>
<date>
<month>June</month>
<day>10</day>
<year>2002</year>
</date>
<body>May direktang pakikialam ang gobyerno sa pagdedesisyon at pagpapatakbo ng Manila Eletric Company (Meralco). Ayon kay Rafael Andrada, treasurer ng Meralco, totoo na pag-aari ng pamilya Lopez ang nasabing public utility subalit 16 percent lamang ang share nito habang ang pinakamalaking stockholder dito ay ang mismong pamahalaan na nagmamay-ari ng 20-24 percent share. Sinabi ni Andrada, ang Meralco ay isang publicity listed na kumpanya kung saan ay mayroon itong 85,000 stockholders na binubuo ng 75 percent na Filipino at 25% dayuhan. Sa kasalukuyan, ang gobyerno anya ang itinuturing na pinakamamalaking stockholder dito mula sa combined stocks ng Asset Privatization Trust, Land Bank of the Philippines, GSIS, Home Development Mutual Fund at iba pang maliliit na ahensiya ng gobyerno kumpara sa Lopezes na nagmamay-ari lamang ng 16 percent share. &amp;quot;Bukod sa direktang partisipasyon ng gobyerno sa corporate affairs ng Meralco, naririyan pa ang Kongreso na nagbibigay o nagkakansela ng aming prangkisa para mag-operate tulad ng mungkahi sa Kamara nina Reps. Rolex Suplico at Jerome Paras na bawiin ng gobyerno ang Meralco dahil sa principle na imminent domain. Nariyan rin ang Energy Regulatory Commission (ERC) na may direktang superbisyon at kontrol sa Meralco dahil sila ang nag-aapruba naman ng mga petisyon para sa adjustment ng electricity rates, wika naman ni Elpi Cuna, Meralco spokesman. Kahit nalugi ang Meralco ng P72.8 bilyon sa 1st quarter ng taong ito kumpara sa naging kita naman nitong P394.4 milyon noong parehong period sa nakalipas na taon, hindi naging hadlang ito para mapaganda ang paghahatid ng serbisyo. Sinabi pa ni Cuna, gumugugol ng P1.09 bilyon ang Meralco para sa upgrading ng kanilang system sa unang 3 buwan ng taong ito. (Ulat ni Rudy Andal)</body>
<link>http://www.philstar.com/Article.aspx?articleId=164157&amp;publicationSubCategoryId=92</link>
</article>
<article>
<title>Erap itsa-puwera na rin sa MRT, GMA tickets ipapalit</title>
<author>Danilo Garcia</author>
<date>
<month>June</month>
<day>10</day>
<year>2002</year>
</date>
<body>Sisimulan nang ibenta ng EDSA Metro Rail Transit (MRT) ngayong Lunes ang 250,000 stored value tickets (SVTs) kung saan litrato na ni Pangulong Gloria Macapagal-Arroyo at di ni dating pangulong Joseph Estrada ang nakaimprenta. Di lang iyan ang magaganap na pagbabago, ayon kay Transportation and Communications Secretary Pantaleon Bebot Alvarez, mula sa halagang P200 ay ibababa na rin sa P100 ang value sa SVTs na puwedeng mabili. Ayon sa DOTC, napakapopular na ngayon ng mass rail transits tulad ng MRT at Light Rail dahil bukod sa mababa ang pasahe sa mga ito ay di ito apektado ng mabagal na usad ng trapiko sa mga lansangan. Niliwanag rin ni EDSA MRT-3 general manager Mario Miranda na ni isang kusing ay walang ginasta ang gobyerno sa pagpapalit ng SVTs dahil ang mga bagong ticket ay sinagot ng AAMES Group of Companies, sa ilalim ng kasunduan na magkakaroon ng advertisement ang AAMES sa nasabing tickets. Ayon kay Miranda, walang exclusive contract ang AAMES sa MRT kung kayat puwede ring gayahin ng ibang kumpanya ang sponsorship nito ng MRT tickets. (Ulat ni Danilo Garcia)</body>
<link>http://www.philstar.com/Article.aspx?articleId=164161&amp;publicationSubCategoryId=92</link>
</article>
<article>
<title>Balikbayan boxes ginagamit ng garment smugglers</title>
<author>Rudy Andal</author>
<date>
<month>June</month>
<day>10</day>
<year>2002</year>
</date>
<body>Iginiit kahapon ni Senador Loren Legarda-Leviste sa Bureau of Customs na mahigpit na ipatupad ang crack down nito sa mga garment smugglers na ginagamit ang mga Balikbayan boxes upang magpuslit ng mga kontrabando. Ipinabatid kay Sen. Legarda ng Philippine Textile makers na naging maluwag ang gobyerno kaya nakakalusot ang mga sindikato na nagpupuslit ng mga signature garments particular ang nagmumula sa Hong Kong dahil sa paggamit ng mga ito ng balikbayan boxes. We believe there is still room for the authorities to conduct tighter surveillance on the entry of balikbayan boxes without impairing the use of such privilege by returning overseas Filipinos, wika ni Legarda. Idinagdag pa ng mambabatas, hiniling na rin ng Federation of Philippine Textile Industries sa pamahalaan partikular sa BoC na maging mahigpit ito sa pagpasok ng mga balikbayan boxes dahil na rin sa ito ang ginagamit ng mga sindikato sa pagpapasok ng kanilang mga kontrabando. Wika pa ni Legarda, kapag naging maluwag ang gobyerno hinggil dito ay posibleng bumagsak ang lokal na industriya natin ng textile. (Ulat ni Rudy Andal)</body>
<link>http://www.philstar.com/Article.aspx?articleId=164165&amp;publicationSubCategoryId=92</link>
</article>
<article>
<title>Abu ang dapat managot - US</title>
<author>Butch M. Quejada</author>
<date>
<month>June</month>
<day>11</day>
<year>2002</year>
</date>
<body>Abu Sayyaf ang dapat papanagutin sa pagkamatay ng mga bihag na sina American missionary Martin Burnham at Pinay nurse na si Ediborah Yap! Ito ang opisyal na pahayag ng pamahalaan ng United States na binigkas ni US Ambassador Francis Ricciardone sa isang press conference kahapon sa NAIA. Ipinahayag ni Ricciardone ang pasasalamat ng Amerika sa pagkaka-rescue ni Gracia Burnham bagamat nalulungkot umano ang Estados Unidos dahil sa pagkamatay ng asawa ng huli na si Martin pati na rin si Ediborah. Ipinagtanggol din ni Ricciardone ang matagumpay na rescue operation ng mga sundalo ng 1st Army Scout Rangers sa mga hostages. Sinabi ng ambassador na bagamat may mga taong namatay, hindi palpak ang operation bagkus sinabi pa nitong naging bayani ang mga sundalong Pilipino dahil sa pagganap sa kanilang tungkulin. &amp;quot;The US Embassy is grateful. We thank the Filipino soldiers for fantastic job,&amp;quot; sabi ni Ricciardone. Sinabi pa nito na patuloy na sinusuportahan ng Amerika ang layunin ni Pangulong Arroyo upang tuluyan ng wakasan ang bandidong grupo. &amp;quot;I understand that President Gloria Arroyo has called on the Interpol and other international police agencies to arrest the suspects in case they will escape from the Philippines and bring them to justice. The United States will provide assistance to see to it that all escape routes shall be shut,&amp;quot; ani Ricciardone. Sinabi niya na kung hihilingin ng Pilipinas, handa ang pamahalaang Amerika na magbigay ng kahit anong tulong sa pagdurog sa mga terorista. (Ulat ni Butch M. Quejada)</body>
<link>http://www.philstar.com/Article.aspx?articleId=164252&amp;publicationSubCategoryId=92</link>
</article>
<article>
<title>Sayyaf halang ang kaluluwa - Gracia</title>
<author>Butch Quejada at Joy Cantos</author>
<date>
<month>June</month>
<day>11</day>
<year>2002</year>
</date>
<body>Pawang mga halang ang kaluluwa at karapat-dapat lamang na usigin at tratuhing mga kriminal ang mga teroristang Abu Sayyaf Group (ASG). Ito ang madamdaming pahayag ni Gracia Burnham, 43, bago ito tuluyang umalis ng bansa kahapon patungong US. Sa kanyang departure statement sa NAIA, pinasalamatan ni Mrs. Burnham ang mga taong nagmalasakit at walang sawang nagdasal para sa kanila sa loob ng mahigit isang taong pagkakabihag ng mga bandido. &amp;quot;Martin and I have many dear friends in the Philippines. We love you so very much. We know who you are from Malaybalay (Bukidnon) to Manila and we thank you for the precious memories during our 15 years here. I return to the states this morning to rejoin my children and to put life back together, but part of my heart will always stay with the Filipino people,&amp;quot; lumuluhang pahayag ni Gracia. Pinasalamatan rin ni Gracia ang tropa ng mga sundalong Filipino na nagbuwis ng buhay para iligtas ang mga hostage, pero mariin niyang kinondena ang mga bandido dahil sa kanilang panloloko at pagsisinungaling sa mga bihag na pinaasang palalayain. &amp;quot;During our ordeal in the jungles, the Abu Sayyaf repeatedly lied to us giving false hopes and promises that we would be released soon. They are not men of honor, and they should be treated like common criminals,&amp;quot; dagdag ni Gracia. Kasabay nito, nagpahayag din ng suporta si Gracia sa kampanya ng pamahalaan para papanagutin sa batas ang mga bandido. Si Mrs. Burnham kasama ang kanyang kapatid na si Mary Jones at Sherry Spicer ay sumakay sa Northwest Airlines flight 028 papuntang San Francisco via Narita dakong alas-7:45 ng umaga. Ang bangkay naman ni Martin Burnham ay nauna ng inilipad sa isang airbase sa Okinawa sakay ng isang US military plane at nakatakdang dalhin sa Kansas, USA. Si Gracia ay nakasuot ng kulay pulang blouse, naka-wheelchair at naka-benda ang kanang hita dulot ng tinamong tama ng bala. (Ulat nina Butch Quejada at Joy Cantos)</body>
<link>http://www.philstar.com/Article.aspx?articleId=164259&amp;publicationSubCategoryId=92</link>
</article>
<article>
<title>HDO vs 5 Abu leaders</title>
<author>Grace Amargo</author>
<date>
<month>June</month>
<day>11</day>
<year>2002</year>
</date>
<body>Inatasan na ng Department of Justice (DOJ) ang Bureau of Immigration and Deportation (BID) ang pagpapalabas ng hold departure order (HDO) laban sa mga pangunahing lider ng Abu Sayyaf Group matapos ang masaklap na pagkamatay nina Martin Burnham at Ediborah Yap at pagkakasugat naman ni Gracia Burnham. Ang mga isinailalim sa HDO ay sina Khadaffy Janjalani, Abu Sabaya, Isnilon Hapilon, Hamsiraji Sali at Abu Solaiman. Ipinalabas ni Justice Secretary Hernando Perez ang nasabing kautusan matapos pormal itong hilingin sa kanya ni NBI Director Reynaldo Wycoco upang masiguro na hindi na makakalabas pa ng Pilipinas ang mga ito. Tiniyak rin ng DOJ na kikilos ito para makipag-ugnayan sa Department of Foreign Affairs para siyang makipag-usap sa mga lider ng bansa sa Asya para sa agarang pag-aresto sa mga ASG members na makikita nilang gumagala sa kanilang bansa. Ito ay matapos mapaulat na nakatakas na patungo sa bansang Indonesia at Malaysia ang ibang miyembro ng Abu Sayyaf. Ipinanawagan din sa mga Asian leaders na tumulong sa Pilipinas upang hindi makapuslit ang mga lider ng ASG sakali mang pumasok ito sa kanilang teritoryo. (Ulat ni Grace Amargo)</body>
<link>http://www.philstar.com/Article.aspx?articleId=164267&amp;publicationSubCategoryId=92</link>
</article>
<article>
<title>Shutdown ng Napocor plants giit</title>
<author>Rudy Andal</author>
<date>
<month>June</month>
<day>11</day>
<year>2002</year>
</date>
<body>Mas makabubuti sa taumbayan kung isasara na muna ng National Power Corporation (Napocor) ang ibang planta nito habang hinihintay ang privatization ng nasabing government corporation. Ito ang sinabi ni Meralco treasurer Rafael Andrada bilang nakikita nilang solusyon upang mapanatili ng Napocor ang kanilang economic value na makaakit ng mga investor na nais bumili dito sa planong privatization nito. Ayon kay Andrada, kapag naisagawa ang shutdown ng mga planta ng Napocor ay magiging beneficial ito sa pamahalaan maging sa independent power producers (IPPs) na makakapag-negosyo at ang mismong consumers dahil sa mas mababang power rate nito. Aniya, kung isasara ng Napocor ang kanilang mga planta ay mapapababa nito ang pagkakaroon ng oversupply at tuloy ay mababawasan na rin ang power purchased adjustment (PPA). Sinabi pa ni Andrada sa isang breakfast forum, dahil sa nabalam ang privatization ng Napocor sa loob ng 2-3 taon pa ay baka puwedeng gamitin muna nila ang kanilang IPPs para maibaba ang singil nito sa kanilang consumers. Subalit ayon naman sa Napocor, hindi nila maaaring isara ang kanilang mga planta na pawang mga baseload plants na nagbibigay ng major service sa Luzon grid dahil mahalaga ito sa system reliability. Hinimok ni Andrada ang Napocor na rebyuhin nito ang kanilang dispatch priority measures para lalo nilang mapababa ang singil sa electricity rates. (Ulat ni Rudy Andal)</body>
<link>http://www.philstar.com/Article.aspx?articleId=164273&amp;publicationSubCategoryId=92</link>
</article>
<article>
<title>'Golden rice' pampalinaw ng mata</title>
<author>Rudy Andal</author>
<date>
<month>June</month>
<day>11</day>
<year>2002</year>
</date>
<body>Maiiwasan na ang pagkabulag sa mga Filipino sa sandaling dumating sa bansa ang tinaguriang &amp;quot;golden rice&amp;quot; na mayaman sa Vitamin A na magmumula sa Switzerland. Sinabi ni Sen. Manny Villar, bukod sa nagtataglay ng Vitamin A ay mayroon din itong beta carotene at iba pang carotenoids na mahalagang sangkap para sa malinaw na paningin. Batay sa sample na hawak ngayon ng International Rice Research Institute (IRRI) sa Los Ba&amp;ntilde;os, Laguna inaalam ngayon ng mga researcher ang kaligtasan nito at epekto sa paglaban sa kakulangan ng Vitamin A ng mga Pinoy. Inimbento ang golden rice ng mga researcher ng Institute of Plant Sciences ng Switzerland Federal Institute of Technology sa pamamagitan ng dalawang lahi ng daffodil at isang lahi ng bacterium na ipinasok sa binhi ng palay. (Ulat ni Rudy Andal)</body>
<link>http://www.philstar.com/Article.aspx?articleId=164278&amp;publicationSubCategoryId=92</link>
</article>
<article>
<title>Pilipinas, magiging bodega ng armas</title>
<author>Malou Escudero</author>
<date>
<month>June</month>
<day>11</day>
<year>2002</year>
</date>
<body>Malaki umano ang posibilidad na maging isang malaking bodega ng armas at military equipment ang Pilipinas kapag inaprubahan ang Mutual Logistics Support Agreement. Ito ang naging babala kahapon ni Bayan Muna Rep. Crispin Beltran kaugnay sa isang probisyon ng MLSA na pagbibigay ng Pilipinas ng &amp;quot;basing priveleges&amp;quot; sa US military. Ibig sabihin umano ay maaaring ilagak ng US ang kanilang mga gamit. Gagawin din umanong garahe ng mga eroplano ng Kano ang bansa. Bagamat hindi binabanggit ang pagtatayo ng mga permanenteng istruktura, naniniwala si Beltran na magbibigay-daan ito sa muling pagbalik ng base militar ng mga Amerikano sa bansa. (Ulat ni Malou Escudero)</body>
<link>http://www.philstar.com/Article.aspx?articleId=164283&amp;publicationSubCategoryId=92</link>
</article>
<article>
<title>Opposition senators kumalma</title>
<author>Rudy Andal</author>
<date>
<month>June</month>
<day>11</day>
<year>2002</year>
</date>
<body>Yumuko kahapon ang grupo ng oposisyon sa kampo ni Senate President Franklin Drilon matapos kanselahin ng mga ito ang itinakda sanang mga pagdinig ng ibat ibang komite. Ito ang naging resulta sa panimulang pakikipag-usap ng kampo ni Sen. Drilon sa grupo ng oposisyon sa Senado upang hanapan ng agarang solusyon ang umiiral na krisis dito. Sinabi ni Drilon, nagkaisa sila nina Senators Aquilino Pimentel Jr. at Edgardo Angara na pansamantalang huwag ituloy ang nakatakda sanang committee hearings ng tinaguriang new majority habang naghahanap ng solusyon ang dalawang kampo sa kasalukuyang kaguluhan sa Senado. Aniya, lilikha lamang ng panibagong gulo ang pagdaraos ng pagdinig ng mga komite dahil hindi batid ng mga iimbitahang resource persons kung sino ba talaga ang namumuno sa mga komite na kanilang dapat daluhan. (Ulat ni Rudy Andal)</body>
<link>http://www.philstar.com/Article.aspx?articleId=164287&amp;publicationSubCategoryId=92</link>
</article>
<article>
<title>Higanteng kaso vs PPA, isasampa na</title>
<author>Malou Escudero</author>
<date>
<month>June</month>
<day>11</day>
<year>2002</year>
</date>
<body>Dadagundong ang reklamo ng taumbayan sa bawat sulok ng hudikatura matapos magkasundo ang mahigit sa 40 NGOs at iba pang militanteng grupo na magsampa ng class suit laban sa PPA (Purchased Power Adjustment) sa Pasig City Regional Trial Court. Ayon sa mga lider ng mga grupo na hindi na makapaghihintay pa ang mga mamamayan bago matugunan ng lubusan ng pamahalaan ang kanilang reklamo sa PPA at sila na mismo ang aaksiyon upang maresolbahan ito. Ayon sa isang manifesto ng grupo, kung hihintayin pa nila umanong umaksyon ang gobyerno ay maaaring pati mga apo nila ay mapilitang pasanin ang hindi makatarungang paniningil ng PPA. Hindi umano kasalanan ng taumbayan ang problemang ito at ito ay pananagutan ng mga pinunong dapat sanay nag-isip ng mabuti bago sumuong sa mga kontratang lubos na nagpapahirap sa mga mamamayan hanggang sa ngayon. Iginiit pa ng mga ito na ang tanging solusyon sa problema ay ang pagbasura nang tuluyan sa PPA at ng mga kontratang napirmahan sa pagitan ng pamahalaan at ng mga independent power producers (IPP). (Ulat ni Malou Escudero)</body>
<link>http://www.philstar.com/Article.aspx?articleId=164289&amp;publicationSubCategoryId=92</link>
</article>
<article>
<title>Travel ban ni Erap inapela</title>
<author>Malou Rongalerios-Escudero</author>
<date>
<month>June</month>
<day>11</day>
<year>2002</year>
</date>
<body>Bagaman at ayaw na ni dating Pangulong Joseph Estrada na magpagamot sa Amerika dahil sa pagbasura ng Sandiganbayan Special Division sa kanyang kahilingan na makapag-pa-opera sa tuhod, naghain kahapon ng motion for reconsideration ang mga counsel de officio nito. Subalit inamin ni Atty. Manuel Pamaran na hindi nila kinonsulta si Estrada sa pagsasampa ng mosyon. Ayon kay Pamaran, maari namang magtuloy ang pagdinig ng korte kahit wala sa bansa ang akusado sa ilalim ng trial in absentia. Hindi rin umano matatakasan ni Estrada ang parusa kung sakali mang ma-convict siya dahil sa ipaiiral ang parusa kahit nasaan siya. Hindi rin umano nararapat na itulad ng pagpayag na makapagpagamot sa ibang bansa bilang provisional liberty dahil maaari naman umanong magpatupad ng kondisyon ang korte sa kanyang mga ikikilos. Sinabi rin ni Pamaran na nakahanda siyang igarantiya ang pagbabalik ni Estrada sa bansa kung uutusan siya ng korte. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=164290&amp;publicationSubCategoryId=92</link>
</article>
<article>
<title>Selebrasyon ng Historical events sa bansa babawasan na</title>
<author>Danilo Garcia</author>
<date>
<month>June</month>
<day>11</day>
<year>2002</year>
</date>
<body>Upang matutukan umano ng husto ang kanilang responsibilidad sa pagtuturo, binawasan na ng Department of Education (DepEd) ang selebrasyon ng ilang makasaysayang petsa. Sa ipinalabas na DepEd Order no. 20, inatasan ni Secretary Raul Roco ang lahat ng kanyang mga regional directors, superintendents at principal na ipatupad ang pagtututok ng husto ng mga guro sa pagtuturo lamang sa mga mag-aaral lalo nat tinutuligsa ng ilang sektor ang ipapatupad na Revised Basic Education Curriculum (RBEC). Nakapaloob dito na wala nang magaganap na mga parada o programa na makasasagabal sa oras ng klase ng mga mag-aaral at sa halip ay ituturo na lamang ang kahalagahan ng ipagdiriwang na historical event sa silid-aralan. Kabilang dito ang mga pagdiriwang ng United Nations Day, Arbor Day, School Nutrition Month, Environment Month, AIDS Awareness Day, Field Day at iba pa. Babawasan na rin ang pagkakaroon ng ibat ibang mga kontes sa mga paaralan na walang malaking kaugnayan sa pag-asenso ng mga mag-aaral. Gaganapin lamang umano ang ilang mga co-curricular na mga aktibidades tulad ng mga miting ng mga school clubs, Boy Scout at Girl Scout meets, sports competition kapag tapos na ang klase at tuwing Sabado at Linggo lamang. Ilalagay naman ang mga schedule para sa mga symposium, seminars at conferences ng mga guro tuwing summer lamang habang magbibigay naman ng mga make-up classes upang mapunan ang mga araw na masasayang sa pagbibigay ng pagdiriwang tulad ng mga fiesta, holidays at pagdating ng mga bagyo. (Ulat ni Danilo Garcia)</body>
<link>http://www.philstar.com/Article.aspx?articleId=164291&amp;publicationSubCategoryId=92</link>
</article>
<article>
<title>Abu lusot sa AFP cordon</title>
<author>Perseus Echeminada at Joy Cantos</author>
<date>
<month>June</month>
<day>12</day>
<year>2002</year>
</date>
<body>Sa kabila ng ipinatutupad na mahigpit na kordon ng militar laban sa grupong Abu Sayyaf, nakatakas na umano ang hinahabol na mga bandido palabas ng Zamboanga del Norte at sinasabing nasa Zamboanga del Sur na kung saan sa bayan ng Ipil nagpapalakas ng puwersa. Sa report na nakarating kahapon sa Office of the Muslim Affairs (OMA), sinabi ni Habib Mujahib Hassim, OMA executive director na ang mga bandido ay nakalusot at gumagala na ngayon sa kagubatan ng Zamboanga Sibuguey. &amp;quot;Reports from our sources in the field indicated that the Abu Sayyaf group headed by Abu Sabaya are no longer in Sirawai they are now in Zamboanga del Sur,&amp;quot; sabi ni Hassim. Nakikipag-ugnayan na ang OMA sa police at military authorities para tukuyin ang eksaktong lokasyon ng tumatakas na mga bandido. Gayunman, nagdeploy pa rin kahapon ng mga K-9 dogs ang AFP upang tumulong sa pagtugis sa nalalabi pang puwersa ng Abu Sayyaf na nagtatago sa kagubatan ng ilang mga bayan sa Zamboanga del Norte. Sinabi ni ret. Major Gen. Melchor Rosales, spokesperson ng &amp;quot;Operation Daybreak&amp;quot; na malaki ang maitutulong ng K-9 squads para matunton ang kinaroroonan ng grupo ni Sabaya na nakakalat sa mga bayan ng Sirawai, Sibuco at Siocon ng nabanggit na lalawigan. Maliban sa mga turuang aso ay naka-deploy na rin ang Riverine troops ng Special Action Forces ng Phil. Army at Navy Special Warfare Group para magbantay sa mga dalampasigan sa mga coastal towns na posibleng daanan sa pagtakas ng mga bandido. Nagpalabas na rin ng kautusan si Sirawai Mayor Ramon Carino sa mga kapitan ng barangay sa kanilang lugar na tumulong sa tropa ng pamahalaan para mapigilang mang-hostage muli ng mga inosenteng sibilyan. Samantala, mahigpit ring binabantayan ng mga operatiba ng pulisya ang bayan ng Sibuco at Siocon matapos na mamataan ang ilang mga tauhan ni Sabaya na tumahak sa direksiyon ng kagubatan. (Ulat nina Perseus Echeminada at Joy Cantos)</body>
<link>http://www.philstar.com/Article.aspx?articleId=164381&amp;publicationSubCategoryId=92</link>
</article>
<article>
<title>Ospital ipapangalan kay Ediborah</title>
<author>Ely Saludar</author>
<date>
<month>June</month>
<day>12</day>
<year>2002</year>
</date>
<body>Naghahanap na si Pangulong Arroyo ng isang ospital na ipapangalan sa namatay na Abu Sayyaf hostage na si Ediborah Yap bilang pagbibigay alaala at magsilbing modelo ng isang Filipina nurse. Ang planong ito ng Pangulo ay kanyang inihayag matapos dumalaw sa burol ni Yap sa Basilan upang minsan pang makiramay sa pamilya ni Ediborah. Pinuri ng Presidente ang katapangan at lakas ng loob ni Ediborah habang nasa kamay ng Abu Sayyaf sa loob mahigit isang taon. Kasabay nito, namahagi rin ang Pangulo ng mga tseke para sa mga pangkabuhayan at proyekto sa Basilan bukod pa sa tulong sa may 93 GMA scholars sa limang bayan sa Basilan. Namahagi din ang Pangulo ng Philhealth insurance cards at tseke mula sa Department of Agriculture para sa agri-modernization program sa naturang lalawigan. Samantala, binigyan ng Pangulo ng tulong pinansiyal ang 11 sundalo na nasugatan sa pakikipaglaban sa Abu Sayyaf. Aabot sa tig-P50,000 ang ipinagkaloob bilang pagkilala sa sakripisyo nito upang laban ang mga bandido at proteksiyunan ang taumbayan. (Ulat ni Ely Saludar)</body>
<link>http://www.philstar.com/Article.aspx?articleId=164391&amp;publicationSubCategoryId=92</link>
</article>
<article>
<title>Walang amnesty sa ASG</title>
<author>Grace Amargo</author>
<date>
<month>June</month>
<day>12</day>
<year>2002</year>
</date>
<body>Tiniyak kahapon ng Department of Justice (DOJ) na kahit pa lumapit sa pamahalaan at magbalik-loob ang mga miyembro ng Abu Sayyaf Group (ASG) ay hindi sila pagkakalooban ng amnestiya. Ayon kay Justice Secretary Hernando Perez, hindi puwedeng bigyan ng amnestiya ang ASG dahil sa pinsalang dinulot nito sa gobyero at ang kaliwat kanang krimen na ginawa ng mga ito sa publiko. Binigyang-diin ni Perez na mismong si Pangulong Arroyo ay hindi papayag na mabigyan ng amnestiya ang mga rebeldeng grupo dahil sinira nito ang turismo sa bansa sa pamamagitan ng pagdukot at pagpatay ng mga dayuhan at turista, Iginiit din nito na hindi maituturing na kasong pulitikal ang krimeng kinasasangkutan ng mga ASG dahil ang kidnapping-for-ransom at murder ay hindi kailanman masasabing mga political crime. Nilinaw rin ng Justice chief na ang mga binibigyan lamang ng amnestiya ng Pangulo alinsunod sa batas ay iyong mga grupong may adhikaing ipinaglalaban kaya nagawa nito ang pag-aalsa dulot ng kanilang mga paniniwalang pulitikal. Sinabi ni Perez na hindi ito kailanman makikita sa grupo ng ASG dahil wala naman silang adhikaing ipinaglaban kaya hindi ito maaaring katigan ng gobyerno para sila pagkalooban ng amnestiya. Nagbabala rin si Perez na gagamitin nito ang buong puwersa ng batas para usigin ang mga ASG members sa kanilang mga krimen na ginawa. Nilinaw pa ni Perez na maghahain sila ng amended information sa hukuman para kasuhan ang mga ito ng double murder dahil sa pagkamatay nina Martin Burnham at Ediborah Yap at frustrated murder naman dahil sa pagkakasugat ni Gracia Burnham. Sa kasalukuyan ay nakahain ang mga kasong kidnapping sa Basilan, Sulu at Pasig Regional Trial courts laban sa mga ASG members. (Ulat ni Grace Amargo)</body>
<link>http://www.philstar.com/Article.aspx?articleId=164395&amp;publicationSubCategoryId=92</link>
</article>
<article>
<title>Abalos sisibakin sa Lakas</title>
<author>Ely Saludar</author>
<date>
<month>June</month>
<day>12</day>
<year>2002</year>
</date>
<body>Aalisin na bilang kasapi ng administration party Lakas-NUCD si dating MMDA chairman Benjamin Abalos matapos na maitalaga bilang bagong pinuno ng Comelec. Ayon kay Presidential Political Adviser at Executive Director ng Lakas na si Joey Rufino, hindi maaaring mahaluan ng kulay pulitika ang Comelec at kailangang ilaglag na ni Abalos ang kanyang posisyon sa Lakas-NUCD. Sinabi ni Rufino na sa kasalukuyan ay tumatayong taga-pangulo ng Mandaluyong chapter at miyembro ng executive committe ng NCR ng Lakas si Abalos. Ipinaliwanag ni Rufino na ang layuning ito ay upang maalis ang anumang pagdududa na may kinikilingang partidong pulitikal si Abalos at hindi malagay sa alanganin ang kredibilidad ng Comelec. Kasabay nito, inihayag ni Rufino na nakausap na ni Abalos ang magkalabang paksiyon sa Comelec at inaasahang mapag-iisa nito ang komisyon. Naniniwala naman ang mga senador na hindi mahihirapan sa Commission on Appointments para sa kanyang kumpirmasyon (CA) si Abalos. Umaasa ang Senado na malulutas na ang sigalot sa Comelec partikular ang kontrobersiya ukol sa Comelec projects na may kinalaman sa computerization at modernization ng electoral process. Samantala, kumakalat naman ang balita sa Malaca&amp;ntilde;ang na itatalaga bilang mahistrado ng Korte Suprema si dating Comelec chairman Alfredo Benipayo. Sakaling hirangin ng Pangulo, sinabi ni Rufino na kuwalipikado si Benipayo. May isang bakanteng puwesto ngayon sa SC matapos na magretiro si Justice Jose Melo. (Ulat ni Ely Saludar)</body>
<link>http://www.philstar.com/Article.aspx?articleId=164403&amp;publicationSubCategoryId=92</link>
</article>
<article>
<title>'Impeach GMA' hirit sa House</title>
<author>Malou Escudero</author>
<date>
<month>June</month>
<day>12</day>
<year>2002</year>
</date>
<body>Nanawagan kahapon ang grupong Pamalakaya sa Mababang Kapulungan ng Kongreso na patalsikin sa puwesto si Pangulong Arroyo dahil sa paglabag umano nito sa Konstitusyon. Sinabi ni Gerry Albert Corpuz, information officer ng Pamalakaya, ipinagkanulo ni Arroyo ang national sovereignty at territorial integrity ng Pilipinas ng payagan nito ang patuloy na pananatili ng mga sundalong Amerikano sa bansa at ang umanoy pagsali ng mga ito sa pagtugis sa Abu Sayyaf. &amp;quot;We call on the House of Representatives to send the president to the impeachment line for this millennium betrayal,&amp;quot; ani Corpuz. Dapat umanong kalimutan muna ng mga mambabatas ang kanilang party affiliation at isulong ang pagpapatalsik kay Arroyo. Sinabi pa ng Pamalakaya na hindi dapat pang ipagdiwang ang Independence Day dahil patuloy namang inilalagay ng mga pinuno ng bansa ang Pilipinas sa ilalim ng anino ng Amerika. (Ulat ni Malou Escudero)</body>
<link>http://www.philstar.com/Article.aspx?articleId=164408&amp;publicationSubCategoryId=92</link>
</article>
<article>
<title>Gracia nakauwi na sa Amerika</title>
<author>Rowena del Prado</author>
<date>
<month>June</month>
<day>12</day>
<year>2002</year>
</date>
<body>Pagkaraan ng mahigit isang taon, muling nagkasama-sama ang pamilya Burnham sa Rosehill, Kansas, USA dahil sa pagdating ni Gracia Burnham. Naging madamdamin ang pagtatagpo ni Gracia at tatlong anak na sina Jeff, Mindy, at Zach. Sa kabila na 300 kilometro ang layo ng Kansas International Airport sa Wichita ay di inasahan ni Gracia na sasalubong sa kanya ang napakaraming tao pati dating high school principal, ang tumahi ng kanyang wedding gown noong 1993, mga dating kaklase at kabarkada, pati na ang mga hindi kakilala ay naroon. Pero higit sa lahat, tinutukan ng madla ang pagtatagpo ni Gracia at mga anak. Bagamat ulila na sa ama, bakas ang kaligayahan sa mga ito dahil muling nahagkan ng kanilang ina. (Ulat ni Rowena del Prado)</body>
<link>http://www.philstar.com/Article.aspx?articleId=164414&amp;publicationSubCategoryId=92</link>
</article>
<article>
<title>Abu may hostage na naman!</title>
<author>Joy Cantos</author>
<date>
<month>June</month>
<day>13</day>
<year>2002</year>
</date>
<body>Muli na naman umanong naghasik ng terorismo ang mga bandidong Abu Sayyaf Group (ASG) matapos na magsagawa ng panibagong pagdukot upang gawing kalasag sa tumutugis na puwersa ng militar sa Zamboanga Peninsula. Batay sa sketchy report na nakarating kahapon sa Camp Aguinaldo, tinangka umanong pasukin ng grupo ni Abu Sabaya ang safehouse ng mga renegades ni Nur Misuari kasama ang panibagong mga hostages nito kung saan nagkaroon ng maikling engkuwentro. Nabatid na naganap ang bakbakan sa pagitan ng Misuari renegades na pinamumunuan ni Julhambri Misuari at grupo ni Sabaya dakong 9:30 ng umaga ng maispatan nina Julhambri ang mga armadong ASG lulan ng speedboat sa bahagi ng Panubigan, Zamboanga del Norte. Tumagal ang habulan at sagupaan ng mahigit 2 oras kung saan tumakas sina Sabaya sa direksiyon ng Salangan island. Kinumpirma ni Julhambri na may dalawa umanong hawak na bihag ang grupo ni Sabaya. Namataan niyang tumatakbo ang armadong mga bandido tangay ang dalawang bihag sa bahagi ng Panubigan. Gayunman, hindi malinaw kung mga banyaga o Filipino ang panibagong hostage ng grupo, gayundin kung ano ang mga pangalan, kung lalaki o babae ang mga ito. Kaugnay nito, ipinag-utos na ni AFP Southcom chief, Major Gen. Ernesto Carolina ang pagsasagawa ng masusing beripikasyon sa nasabing report habang patuloy pa rin ang pagtugis sa tumatakas na grupo ni Sabaya. Ipinabeberipika rin ni Defense Secretary Angelo Reyes ang ipinalabas na ulat ng Office of the Muslim Affairs na nakalusot na ang mga bandido sa military blockade at nagtatago na umano ngayon sa Ipil, Zamboanga del Sur. Sakali umanong may katotohanan ang ulat, sinabi ni Reyes na may sapat na puwersa ang militar para habulin ang mga bandido. (Ulat ni Joy Cantos)</body>
<link>http://www.philstar.com/Article.aspx?articleId=164498&amp;publicationSubCategoryId=92</link>
</article>
<article>
<title>GMA binali ang tradisyon sa Independence Day</title>
<author>Ely Saludar</author>
<date>
<month>June</month>
<day>13</day>
<year>2002</year>
</date>
<body>Sinira ni Pangulong Arroyo ang tradisyon sa selebrasyon ng ika-104 taong Araw ng Kalayaan dahil sa halip na sa Aguinaldo shrine sa Kawit, Cavite o Luneta, hindi dito nagtungo ang Pangulo kundi sa kuta ng Abu Sayyaf sa Lamitan, Basilan iwinagayway ang watawat ng Pilipinas. Ito ang kauna-unahang pagkakataon na sa Basilan at hindi sa alinmang makasaysayang lugar ang pinuntahan ng isang Pangulo tuwing sasapit ang Independence Day. Kasabay ng pagtaas ng watawat ay ang panawagan nito na tuluyan ng makahulagpos sa terorismo at kahirapan ang bansa. Mula sa Basilan, agad na umalis patungong Maynila ang Presidente kung saan nagdaos ng vin dhonneur sa Malaca&amp;ntilde;ang na dinaluhan ng matataas na opisyal ng gobyerno at miyembro ng diplomatic corps. Dakong alas-3 ng hapon ng dumalo ito sa Quirino grandstand para sa civil military parade at sa kanyang talumpati. Nais ng Pangulo na magkaisa ang buong bansa sa paggunita ng Independence Day sa gitna ng mga problema. Nabatid na P10 milyon ang ipinalabas ng Pangulo para sa ibat ibang mga aktibidades sa Araw ng Kalayaan. (Ulat ni Ely Saludar)</body>
<link>http://www.philstar.com/Article.aspx?articleId=164500&amp;publicationSubCategoryId=92</link>
</article>
<article>
<title>Meralco nagbawas na ng PPA</title>
<author>Rudy Andal</author>
<date>
<month>June</month>
<day>13</day>
<year>2002</year>
</date>
<body>Nagbawas na ng paniningil ng purchased power adjustment (PPA) ang Meralco matapos nitong ipatupad ang P.50/kwh reduction rates sa May-June billing nito. Sinabi ni Meralco president Jesus Francisco, nabalam ang kanilang pagpapatupad ng reduction rate dahil nang atasan sila ng Energy Regulatory Commission (ERC) noong nakaraang buwan ay nasa labas na ang billing nila para sa April kaya ngayon nila ito isinagawa. Idinagdag pa nito, mas nauna pa sila na magpatupad ng kabawasang P.50/kwh kaysa sa Napocor gayung inatasan na ang huli ni Pangulong Arroyo na huwag maningil ng PPA. Dahil na rin sa kautusang ito ng ERC ay inaasahan na lalawig pa ang recovery period ng Meralco kapag nabigyan nila ng legal na basehan ang pagpapatupad ng panukalang deferred PPA payments. Ang pangunahing power retailer ng bansa ay mayroong malaking under-recoveries na mahigit P12 bilyon mula noong huling bahagi ng 2001. Mula naman sa P12 bilyon noong Disyembre ay nakabawi lamang ang Meralco ng mahigit P1.1 bilyon mula sa deferred PPA charges na kanilang nai-advanced sa Napocor. Nitong nakaraang Marso ay naitala ang total unrecovered costs nito mula sa deferred PPA sa P11 bilyon. Ayon naman kay Meralco vice president for utility economics Ivanna dela Pe&amp;ntilde;a, hindi magiging steady ang bahagi ng deferred PPA sa halagang P.50/kwh. &amp;quot;The deferred PPA cost would vary from month to month,&amp;quot; sabi ni dela Pe&amp;ntilde;a. (Ulat ni Rudy Andal)</body>
<link>http://www.philstar.com/Article.aspx?articleId=164511&amp;publicationSubCategoryId=92</link>
</article>
<article>
<title>Sundalo walang pananagutan sa pagkamatay nina Martin at Ediborah</title>
<author>Grace Amargo</author>
<date>
<month>June</month>
<day>13</day>
<year>2002</year>
</date>
<body>Malabong makasuhan ang mga sundalong nakipaglaban sa mga Abu Sayyaf Group (ASG) kung sakaling mapatunayan man na sila ang nakapatay sa mga bihag na sina Martin Burnham at Ediborah Yap. Tiniyak ni Justice Secretary Hernando Perez na walang pananagutan sa ilalim ng batas ang mga sundalo ng pamahalaan dahil lehitimong operasyon ang kanilang ginawa para saklolohan ang mga bihag. Sinabi ni Perez na walang ibang dapat sisihin sa pagkamatay ng dalawang bihag kundi ang ASG dahil sa katwirang kung hindi dinukot ng mga ito ang nasabing hostages ay hindi masusuong sa panganib ang buhay ng mga ito. Ang paglilinaw ay dahil sa ilang komento na posibleng ang mga sundalo ang nakapatay kina Martin at Ediborah makaraang maipit ang mga ito sa palitan ng putok ng militar at ASG. Ani Perez, kahit pa sabihin ng isang ASG member na wala siyang planong sumama sa pagpatay sa kanilang mga bihag ay hindi pa rin ito makakalusot alinsunod sa itinatadhana ng batas. Kahit pa kidnapping lamang ang intensiyon ng ASG ay dapat isipin ng mga ito na ang sinumang mamamatay na bihag ay pananagutan pa rin nila dahil sa sila ang nagpasimuno ng krimen. (Ulat ni Grace Amargo)</body>
<link>http://www.philstar.com/Article.aspx?articleId=164513&amp;publicationSubCategoryId=92</link>
</article>
<article>
<title>Dollar accounts ni Lacson winithdraw ng misis - NBI</title>
<author>Ellen Fernando</author>
<date>
<month>June</month>
<day>13</day>
<year>2002</year>
</date>
<body>Ibinunyag kahapon ng National Bureau of Investigation (NBI) na winithdraw ng asawa ni Senador Panfilo Lacson ang kanyang dollar accounts na nakadeposito sa PCI-Equitable Bank Greenhills branch at idineposito ito sa isang bangko sa Amerika noong kasagsagan ng impeachment trial ng pinatalsik na dating Pangulong Estrada. Ayon kay NBI director Reynaldo Wycoco, ang mga dokumento hinggil sa naturang bank transaction ni Alice Lacson ay ilan sa mga isinumite ng US Attorney Generals Office (AGO) sa Department of Justice (DOJ) upang gamiting ebidensiya laban sa umanoy money laundering activities ng senador noong siya pa ang hepe ng PNP. &amp;quot;Ang bank transactions ay naganap mula Oktubre hanggang Disyembre 2000,&amp;quot; ani Wycoco. Subalit hindi partikular na binanggit ni Wycoco kung magkano ang halaga ng dollar accounts ni Mrs. Lacson na tinatayang aabot sa daan-daang libong dolyar. Nauna nang sinabi ni Lacson na ang kanyang bank deposits sa Amerika ay nagkakahalaga lamang ng $200,000 na umanoy gagamiting pang-finance sa pagtatayo ng negosyo ng kanyang business partner na hindi natuloy. Sinabi rin niya na naisara na niya ang bank deposit sa nasabing bangko noon pang 1997 pero ayon kay Wycoco, ang mga dokumento na isinumite ng AGO ay nagsasaad na hanggang June 5, 2000 ay mayroon pa ring bank transactions si Mrs. Lacson na nagkakahalaga ng $200,000 sa Bank of America sa California. Base pa rin sa dokumento ng AGO, lumalabas na umaabot sa $700,000 ang bank deposits ng mag-asawang Lacson sa tatlong sangay ng Bank of America at isa sa Wells Fargo Bank sa California. Masusi ngayong sinisiyasat ang kaugnayan ng mga bank deposit ni Lacson sa Amerika sa umanoy nawawalang $2 milyon na naiulat na nasamsam ng kanyang mga tauhan sa binuwag na Presidential Anti-Organized Crime Commission (PACC) mula sa lider ng Kuratong Baleleng gang na si William Soronda noong 1995. Nakatakdang imbitahan si Mrs. Lacson para magpaliwanag hinggil sa kanyang bank accounts sa Amerika bilang bahagi ng imbestigasyon sa umanoy money laundering activities ng kanyang asawa. Lahat anya ng dokumento na galing sa AGO ay na-validate at pinatunayan ng mga bank experts, kabilang sa mga ito ang transmittal, remittances at tseke na ginamit sa mga transaksiyon ng mag-asawang Lacson. (Ulat ni Ellen Fernando)</body>
<link>http://www.philstar.com/Article.aspx?articleId=164523&amp;publicationSubCategoryId=92</link>
</article>
<article>
<title>'Hostage' psy-war lang ng Abu</title>
<author>Joy Cantos</author>
<date>
<month>June</month>
<day>14</day>
<year>2002</year>
</date>
<body>Posibleng psy-war lang ng Abu Sayyaf ang ikinalat na balitang mayroon silang hawak na bagong hostage upang lansihin ang militar para hindi sila puruhan sa ginagawang pagtugis ng mga sundalo. Sa panayam kahapon kay outgoing PNP chief director Gen. Leandro Mendoza, sinabi nitong patuloy pa rin nilang bineberipika ang ulat hinggil sa panibagong kidnapping. Aminado si Mendoza na talagang may namataan ang kanilang mga asset na may kasama umanong mga sibilyan ang grupo ng tinutugis na si ASG spokesman Abu Sabaya matapos na mapagawi ang mga ito kamakalawa sa bahagi ng Panubigan sa Zamboanga Peninsula lulan ng pumboat. &amp;quot;Pinapa-verify pa natin kasi may nakita yung mga informer ng police natin na may mga dalang civilians yung grupo ng ASG na walang mga armas. This is still being confirmed,&amp;quot; ani Mendoza sa mediamen. Gayunman, ayon kay Mendoza, base sa natanggap niyang report ay mga lokal na mangingisda lamang at hindi mga banyaga ang tangay na sibilyan ng mga bandido. Naghihinala rin ang opisyal na posible umanong mga guide lamang na sibilyan ang namataang kasama ng tumatakas na mga Abu Sayyaf. Magugunita na inihayag ni Julhambri Misuari, pinuno ng Misuari breakaway group ni dating ARMM Gov. Nur Misuari na may dalawa umanong bagong bihag ang grupo ni Sabaya. (Ulat ni Joy Cantos)</body>
<link>http://www.philstar.com/Article.aspx?articleId=164601&amp;publicationSubCategoryId=92</link>
</article>
<article>
<title>Kano puwedeng manatili sa bansa hangga't di nalilipol ang Sayyaf</title>
<author>Malou Rongalerios-Escudero</author>
<date>
<month>June</month>
<day>14</day>
<year>2002</year>
</date>
<body>Pabor ang isang mambabatas na manatili ang mga sundalong Amerikano sa bansa hanggat hindi nalilipol ang Abu Sayyaf Group. Sinabi ni House Assistant Majority Leader Frank Perez na walang masama kung manatili dito ang mga sundalong Kano subalit dapat na magkaroon ng limitasyon ang kanilang trabaho. Ani Perez, lubhang kailangan ng mga miyembro ng AFP ang logistical at technical support ng mga sundalong Amerikano upang maging epektibo ang kanilang paglaban sa ASG. Hindi anya masama kung magtulungan man ang Pilipinas at ang Amerika dahil parehong kasama ang dalawang bansa sa international coalition against global terrorism. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=164613&amp;publicationSubCategoryId=92</link>
</article>
<article>
<title>Alvarez nagbitiw sa DOTC, Gen. Mendoza ipinalit</title>
<author>Ely Saludar at Butch Quejada</author>
<date>
<month>June</month>
<day>14</day>
<year>2002</year>
</date>
<body>Matapos ang ilang ulit na pag-ayaw sa kanya ng Commission on Appointments (CA), pagod na umano kaya sumuko na si Transportation and Communications Secretary Pantaleon Alvarez matapos itong magsumite ng irrevocable resignation. Sa kanyang liham kay Pangulong Arroyo, pangunahing dahilan ni Alvarez sa kanyang pagbibitiw ay upang hindi na mahila pa ang Pangulo sa intriga. Agad namang hinirang ni Pangulong Arroyo si outgoing PNP chief director Gen. Leandro Mendoza bilang bagong kalihim ng DOTC. Ayon kay acting Press Secretary Silvestre Afable, ikinalungkot ng Pangulo ang pagbibitiw ni Alvarez subalit obligado itong tanggapin dahil irrevocable ang resignation na may petsang June 10. Sinabi pa ni Alvarez sa kanyang liham na maraming kinakaharap na problema ang bansa kung kayat ayaw pa nitong makabigat pa sa Pangulo. Ang pagbibitiw ni Alvarez ay matapos na muling italaga ito ng Pangulo noong June 5 kahit 7 beses na itong na-bypassed sa CA. Ayon pa kay Alvarez, nagdesisyon siyang bumaba sa puwesto upang matigil na ang kanyang mga kalaban sa paninira sa kanya ng ilang grupong matagal nang nananawagan sa kanyang pagbibitiw. Nauna rito, maraming alegasyon na anomalya laban kay Alvarez at umabot pa sa puntong pagpapalabas ng mga paid advertisement. Kabilang ang akusasyong iniharap ng MIA-NAIA Sevice Operators at Scrap PIATCO Deal Coalition na tumutuligsa sa kumpirmasyon nito at hinggil sa umanoy pagkakasangkot ng DOTC sa kontrobersiyal na multi-million deal para sa pagtatayo ng NAIA terminal 3. Matapos magsumite ng irrevocable resignation ay palihim na umalis ng bansa kahapon si Alvarez upang magpalamig muna umano at magpalipas ng sama ng loob. Nabatid na hindi na umano nag-request ng VIP accomodation si Alvarez at nanatiling nakaupo ng tahimik sa departure lounge ng NAIA hanggang sa sumakay ito sa Cathay Pacific flight CX 900 patungong Hong Kong dakong alas-12:05 ng tanghali. Kasabay nito, sinabi naman ni Afable na posibleng hindi na tapusin ni Gen. Mendoza ang pinalawig nitong panunungkulan bilang hepe ng PNP hanggang Setyembre ngayong taon. Tiniyak naman ng Palasyo na ang papalit kay Mendoza ay si PNP deputy director Gen. Hermogenes Ebdane. Nangako naman si Mendoza na aayusin ang mga problema sa DOTC at isusulong ang pag-unlad ng nasabing tanggapan. (Ulat nina Ely Saludar at Butch Quejada)</body>
<link>http://www.philstar.com/Article.aspx?articleId=164617&amp;publicationSubCategoryId=92</link>
</article>
<article>
<title>Transport groups takot sa pag-entra ni Mendoza</title>
<author>Danilo Garcia</author>
<date>
<month>June</month>
<day>14</day>
<year>2002</year>
</date>
<body>Hindi pa man nakakaupo, nagpahayag na ng takot ang ilang transport group kay outgoing PNP chief director Gen. Leandro Mendoza sa umanoy paghalili nito sa nagbitiw na si DOTC Sec. Pantaleon Alvarez. Sinabi ni Zenaida Maranan, pangulo ng Federation of Jeepney Operators and Drivers Association of the Philippines (FEJODAP) na nababahala sila sa magiging uri ng pagpapatakbo ni Mendoza sa ahensiya na maaaring igaya nito sa sistema sa PNP. Posible umano na maging kamay na bakal ang magiging pakikitungo nito sa mga transport groups dahil sa background nito sa military at kawalan ng karanasan o &amp;quot;out of line&amp;quot; sa paghawak sa posisyon. Mas gugustuhin umano nila na isang sibilyan ang piliin ni Pangulong Arroyo upang pumalit kay Alvarez. (Ulat ni Danilo Garcia)</body>
<link>http://www.philstar.com/Article.aspx?articleId=164625&amp;publicationSubCategoryId=92</link>
</article>
<article>
<title>MILF naghahanda sa giyera</title>
<author>Malou Escudero</author>
<date>
<month>June</month>
<day>14</day>
<year>2002</year>
</date>
<body>Bagaman lumagda sa isang usapang pangkapayapaan ang Moro Islamic Liberation Front (MILF), naghahanda naman ito ngayon sa giyera at patuloy na nagpapalakas ng puwersa. Ayon kay Negros Occidental Rep. Apolinario Lozada, chairman ng House committee on foreign relations, patuloy ang ginagawang pagsasanay ng nasa 50,000 miyembro ng MILF sa isang hindi tinukoy na lugar sa Mindanao at gumagawa rin ang mga ito ng mahigit na 10,000 anti-tank rocket launchers. Dapat aniyang pag-aralang mabuti ng gobyerno ang ginagawang pakikipag-usap sa MILF at ang plano umanong isama sa PNP ang mga kuwalipikadong miyembro ng nasabing grupo. &amp;quot;How come then that the MILF is training some 50,000 men secretly in preparation for their return to Camp Abubakar and 48 other camps seized by the military two years ago?&amp;quot; tanong ni Lozada. Mismong Malaca&amp;ntilde;ang umano ang dapat magpalabas ng statement kung ibabalik o hindi sa MILF ang mga naagaw na kampo ng mga tropa ng pamahalaan. (Ulat ni Malou Escudero)</body>
<link>http://www.philstar.com/Article.aspx?articleId=164629&amp;publicationSubCategoryId=92</link>
</article>
<article>
<title>Balasahan sa Senado legal</title>
<author>Rudy Andal</author>
<date>
<month>June</month>
<day>14</day>
<year>2002</year>
</date>
<body>Legal umano ang pagbalasa ng bagong mayorya sa chairmanship ng 37 standing committees ng Senado matapos itong ideklarang bakante noong Hunyo 6. Sinabi ni Senador Juan Flavier na pinagbasehan niya sa kanyang desisyon ang Senate Rules na nagsasaad na kung may bilang ang nagdeklara na bakante ang lahat ng chairmanship ng komite, maaaring magtalaga ng panibago kapalit ng kasalukuyang humahawak dito. &amp;quot;I recognize the reorganization made by the new majority on the appointment of the new chairmen of the standing committees in the Senate after the declaration of all seats vacant because even if we join them in the session, we will lose because we do not have the numbers,&amp;quot; paliwanag ni Flavier. Ngunit nilinaw ni Flavier na hindi niya maaaring kilalanin ang eleksiyon ng Senate President, Senate Secretary, Senate President Pro-Tempore at Sergeant-at-Arms dahil ikinokonsidera silang opisyal at ang naturang posisyon ay inihahalal ng lahat ng elected senators. Samantala, inamin kahapon ni Senator Robert Jaworski na may mga emisaryo ang Palasyo na &amp;quot;nanliligaw&amp;quot; sa kanya para magkasama na sila ng kanyang biyenang si Sen. Ramon Revilla Sr. sa administration bloc sa Senado. Pero tahasan nitong sinabi na wala pa siyang balak na lumipat sa kampo ng administrasyon dahil wala naman siyang nakikitang dahilan para gawin niya ito. Ayon kay Sen. Jaworski, chairman ng Senate committee on environment and natural resources, ang mahalaga ngayon ay mahanapan ng lunas ang nangyayaring krisis sa Senado. (Ulat ni Rudy Andal)</body>
<link>http://www.philstar.com/Article.aspx?articleId=164634&amp;publicationSubCategoryId=92</link>
</article>
<article>
<title>Hirit ng nurses sa Congress: Ediborah gawing national hero</title>
<author>Andi Garcia</author>
<date>
<month>June</month>
<day>15</day>
<year>2002</year>
</date>
<body>Isusulong ng pinakamalaking organisasyon ng mga Pinay nurse sa bansa na gawing pambansang bayani ang napaslang na Abu Sayyaf hostage na si Ediborah Yap bilang pagdakila sa ipinamalas nitong kabayanihan at pagtupad sa tungkulin bilang nurse habang nasa kamay ng mga bandido. Sinabi ng Philippine Nurses Association of the Philippines (PNAP) na hinahanda na ng kanilang executive board ang kanilang kahilingan sa Kongreso na pagtibayin si Ediborah Yap bilang makabagong Florence Nightingale, patron saint ng mga nurses at national hero ng bagong milenyo. Ipinahayag ng PNAP na hindi lamang basta maitutulad si Ediborah kay Florence at gayundin kay Tandang Sora na siyang tumayong nurse ng mga Katipunero noong panahon ng Kastila. Sinasaad sa draft ng panukala na humihingi ang bansa ngayon ng bagong bayani na kakatawan sa adhikain ng tunay na nurse na hindi alintana ang digmaan o anumang panganib na nakaamba at pinairal ang kahalagahan ng propesyon bilang isang lingkurang nurse na handang tumulong sa mga may sakit maging ito man ay panahon ng digmaan. Ayon sa PNAP, nahigitan pa ni Ediborah ang ginawa ni Tandang Sora dahil na rin sa pati mga bandidong bumihag sa kanya ay pinagkalooban niya ng hindi mapasusubaliang tulong bilang nurse. Umaasa ang PNAP na hindi mabibigo ang kanilang kahilingan na ideklara si Ediborah bilang national hero o makabagong Tandang Sora. Samantala, kahapon ay inilibing na si Ediborah sa Lamitan, Basilan. Bilang parangal sa kanyang kabayanihan at dahil sa pagkalinga sa mga Burnham, mismong mga sundalong Amerikano ang nagbuhat ng kanyang ataul. Ayon sa mga sundalong Kano, tama lamang na itoy kanilang suklian dahil sa ipinakita ni Ediborah sa kapwa bihag na sina Martin at Gracia. (Ulat ni Andi Garcia)</body>
<link>http://www.philstar.com/Article.aspx?articleId=164720&amp;publicationSubCategoryId=92</link>
</article>
<article>
<title>2 babaeng guro bagong hostage ng ASG</title>
<author>Joy Cantos</author>
<date>
<month>June</month>
<day>15</day>
<year>2002</year>
</date>
<body>Dalawang babaeng guro umano ang panibagong bihag ng mga bandidong Abu Sayyaf na namataang tumatakbo kasama ng armadong grupo ni Abu Sabaya sa bahagi ng Zamboanga Peninsula. Batay sa report, ang nasabing mga guro ay tinangay ng ASG mula sa pagtakas ng mga ito sa hangganan ng Zamboanga del Norte at Zamboanga del Sur upang gawing kalasag sa tumutugis na puwersa ng militar. Gayunman, magpahanggang ngayon ay wala pa ring maipalabas na kumpirmasyon hinggil dito ang defense at military department. Napag-alaman na ilang araw matapos na mamataan ang grupo ni Sabaya tangay ang panibagong mga bihag ay muli umanong nakita ang mga bandido kasama ang dalawang guro sa bahagi ng Tungawa. (Ulat ni Joy Cantos)</body>
<link>http://www.philstar.com/Article.aspx?articleId=164724&amp;publicationSubCategoryId=92</link>
</article>
<article>
<title>News blackout sa Abu ipinatupad</title>
<author>Joy Cantos</author>
<date>
<month>June</month>
<day>15</day>
<year>2002</year>
</date>
<body>News blackout ang mahigpit na pinaiiral ngayon ng liderato ng AFP hinggil sa mga kaganapan sa Abu Sayyaf crisis sa Mindanao. Nabatid sa grupo ng Defense reporters na bagaman naglagay ng bagong spokesman sa ASG crisis sa katauhan ni retired Major Gen. Melchor Rosales ay wala itong maibigay na story. &amp;quot;Gusto namin kahit sinong active general na may alam sa ASG operation ang gawing spokesman at di yung puro background, kailangan namin ay fresh news, yung day to day event, wala namang maibigay na story sa amin si Gen. Rosales,&amp;quot; reklamo ng mga reporter. Maging ang mga opisyal ng militar at pulisya sa Mindanao ay tumatanggi ring magbigay ng kaganapan sa ASG crisis sa pagsasabing &amp;quot;sorry, mahigpit talaga directive sa amin, may bago tayong spokesman si Gen. Rosales, siya na lang ang tanungin nyo.&amp;quot; Dahil dito, madalas umanong mag-walkout sa presscon ni Rosales ang mga reporter. Magugunita na noong kainitan ng Sulu hostage crisis, ipinairal ng AFP ang news blackout sa mediamen at pinigilan rin ang mga itong magtungo sa nasabing lalawigan. (Ulat ni Joy Cantos)</body>
<link>http://www.philstar.com/Article.aspx?articleId=164733&amp;publicationSubCategoryId=92</link>
</article>
<article>
<title>Mendoza malabong lumusot sa CA</title>
<author>Rudy Andal/Malou Rongalerios-Escudero</author>
<date>
<month>June</month>
<day>15</day>
<year>2002</year>
</date>
<body>Dadaan umano sa butas ng karayom si dating PNP chief Gen. Leandro Mendoza bago ito makalusot sa Commission on Appointments (CA) bilang kalihim ng Department of Transportation and Communications, ito ay sa kadahilanang ilan sa mga opposition senators na miyembro ng CA ay hindi pabor sa pagkakahirang kay Mendoza bilang head ng DOTC. Nangunguna sa listahan ng mga tutol kay Mendoza si Senador Panfilo Lacson. Sa kanyang pagbatikos kay Mendoza, iginiit ni Lacson ang kapalpakan ng pulisya na resolbahin ang ilang kontrobersiyal na kaso kabilang na rito ang Nida Blanca murder at ang pagkamatay ng batang hostage na si Dexter Balala. Sinabi rin kahapon ni Negros Occidental Rep. Jacinto Paras, chairman ng House committee on transportation and communications na maaaring pagbasehan ng mga miyembro ng CA ang hindi naging magandang performance ni Mendoza noong ito pa ang hepe ng PNP kaya maaaring hindi rin ito makumpirma sa CA. Nagpahayag rin ang ilang transport groups na mas gugustuhin nila na isang sibilyan ang piliin ni Pangulong Arroyo at marami naman umanong kuwalipikado para hawakan ang DOTC. &amp;quot;Hindi militar ang kailangan natin na mamuno sa mga sangay ng pampublikong departamento dahil maaaring magdulot lamang ito ng mga anomalya at corruption sa loob ng pamahalaan,&amp;quot; sabi ni Medardo Roda ng PISTON. Kasabay nito ay nagbanta ang PISTON at Pasang Masda na kung ipipilit ni Pangulong Arroyo si Mendoza sa DOTC malamang na salubungin nila ito ng malaking transport strike. Naniniwala rin si Southern Leyte Rep. Aniceto Saludo, vice chairman ng House panel sa CA na hindi lulusot si Mendoza dahil wala naman umano itong karanasan sa pagpapatakbo ng transportation and communication at puro batikos din umano ang inabot nito bilang PNP chief. (Ulat nina Rudy Andal/Malou Rongalerios-Escudero)</body>
<link>http://www.philstar.com/Article.aspx?articleId=164737&amp;publicationSubCategoryId=92</link>
</article>
<article>
<title>Filipino Veterans Equity Bill sa US hiniling na isabatas</title>
<author></author>
<date>
<month>June</month>
<day>15</day>
<year>2002</year>
</date>
<body>Hiniling ng Veterans Federation of the Philippines (VFP) kahapon sa US Senate na bigyan ng katarungan ang mga beteranong Pilipino matapos ang 50 taon sa pamamagitan ng pagpapatibay ng Filipino War Veterans Equity Bill. Nakipagpulong sa Washington si retired Col. Emmanuel de Ocampo kay Sen. Daniel Inouye ng Hawaii, isang beteranong may-akda ng panukalang batas, para igiit ang kahilingan ng mga nabubuhay pang beterano ng World War II. Si de Ocampo, pangulo ng VFP, ang isa sa mga lider ng delegasyon ng mga beterano at mga kongresistang Pilipino na nangangampanya sa Estados Unidos upang maipasa ang Equity Bill sa US Senate kahit na ang mga probisyon nito ay tinututulan ng ilang opisyal ng US Veterans Administration (USVA). Ayon kay de Ocampo, ang hanay ng mga World War II veterans ay unti-unting nababawasan at maaaring kaunti na lamang ang makinabang sa Equity Bill sakaling ito ay maisabatas. Gustong baguhin ng mga Pilipinong beterano ang Rescission Act of 1945 na nagtakda lamang ng $0.50 na benepisyo sa Pilipinong beterano sa bawat $1 para sa mga Amerikanong beterano. Sinisikap ni Inouye na ayusin na ang problemang ito. Sa kasalukuyan, ang mga beteranong Pilipino ay binibigyan ng 75 porsiyento ng kanilang Supplemental Security Income (SSI) sa US bukod sa kanilang mga pension at iba pang biyaya sa kanilang anak. Ayon kay de Ocampo, kahit na kinukuwestiyon ng USVA ang pagtaas ng pensiyon ng mga beteranong Pilipino, nararapat lamang na isaayos na ng US Senate ang kasalatan ng suporta sa mga beteranong Pilipinong lumaban sa puwersang Hapones kahit na sumuko ang mga puwersang Amerikano. Ang mahalaga ay mabigyan ng karapat-dapat na pagtustos ang mga beteranong naririto sa Pilipinas at iwasto ang kamaliang nanatili sa higit na 50 taon, dagdag ni de Ocampo.</body>
<link>http://www.philstar.com/Article.aspx?articleId=164743&amp;publicationSubCategoryId=92</link>
</article>
<article>
<title>First Gentleman idinawit sa illegal recruiment</title>
<author>Ely Saludar</author>
<date>
<month>June</month>
<day>16</day>
<year>2002</year>
</date>
<body>Naniniwala ang Malaca&amp;ntilde;ang na patuloy ang paglulunsad ng mga black propaganda laban kay First Gentleman Mike Arroyo matapos na idawit at gamitin ang pangalan nito sa umanoy pangangalap ng mga trabahador para sa Australia. Sa isang statement, iginiit ni Mr. Arroyo na wala siyang pinahihintulutan na mangalap ng manggagawa para sa Australia. &amp;quot;I find this recruitment as part of the black propaganda against the Arroyo administration,&amp;quot; pahayag ni Mr. Arroyo. Kinilala ng Firt Gentleman ang mga illegal recruiter na sina Celestino Ver at Arturo Arquiza na aniyay hindi kilala ng kanilang pamilya. Batay sa ulat, nagpakilala umanong mga miyembro ng Malaca&amp;ntilde;ang task force sina Ver at Arquiza at nakapangalap na nang may 2,000 job applicants at hiningan ng tig-P5,000. Binalaan ni Mr. Arroyo ang publiko na huwag maniwala kina Ver at Arquiza at kung may kakalap na manggagawa para sa Australia ay makabubuting ito ay ipasiyasat muna sa Labor department. Umapela pa ang First Gentleman sa publiko na agad isumbong sa mga awtoridad ang sinumang gumagamit ng pangalan ng First Family o ng Malaca&amp;ntilde;ang sa mga kaduda-dudang transaksiyon. (Ulat ni Ely Saludar)</body>
<link>http://www.philstar.com/Article.aspx?articleId=164845&amp;publicationSubCategoryId=92</link>
</article>
<article>
<title>Ediborah di puwedeng gawing bayani!</title>
<author>Malou Rongalerios-Escudero</author>
<date>
<month>June</month>
<day>16</day>
<year>2002</year>
</date>
<body>Sinabi kahapon ni Surigao del Norte Rep. Robert &amp;quot;Ace&amp;quot; Barbers na hindi maaaring ideklarang national hero ang napatay na nurse na si Ediborah Yap dahil marami umanong kuwalipikasyon upang tanghaling bayani ang isang tao katulad ng pakikipaglaban para sa kapakanan ng bayan. Ayon kay Barbers, ang maaari lamang gawin ng Kongreso ay magpasa ng isang resolusyon na nagpapahayag ng pagkilala ng Kongreso sa katapangang ipinakita ni Ediborah. &amp;quot;If you fought for a cause that would benefit the nation, puwede pa sigurong gawing bayani,&amp;quot; ani Barbers. Kung si Ninoy Aquino aniya ay hindi pa rin ginawang national hero sa kabila ng pakikipaglaban nito sa Marcos dictatorship. Subalit maaari aniyang gawing isang magandang halimbawa si Ediborah para sa mga kababaihan na nagpapakita ng kanilang katapangan sa gitna ng kinakaharap na problema. Samantala, nakatakdang ihain ni Negros Occidental Rep. Apolinario Lozada ang isang resolusyon sa Mababang Kapulungan ng Kongreso bilang tugon sa panawagan Philippine Nurses Association of the Philippines (PNAP), isang samahan ng mga nurse sa Pilipinas na gawing national hero ang napatay nilang kasamahan na hinostage ng bandidong Abu Sayyaf. Sinabi ni Lozada na dapat lamang na tanghaling bayani si Ediborah dahil naging instrumento ito sa pagpapakita ng magandang ugali ng mga Filipino sa kabila ng ginawang panghohostage ng bandidong grupo. Magugunitang ilang beses na nagkaroon ng pagkakataon na tumakas si Ediborah mula sa kamay ng Sayyaf subalit hindi nito iniwanan ang mag-asawang Martin at Gracia Burnham. Katulad umano ng isang bayani na hindi iniisip ang sariling buhay, mas pinahalagahan ni Ediborah ang kapakanan ng mag-asawang Burnham kaya naging maganda pa rin ang tingin ni Gracia sa mga Filipino kahit na dito napatay ang kanyang asawa. Sigurado umanong susuportahan ng lahat ng mga mambabatas at maging ng mga senador ang resolusyon upang ituring na isang bayani si Ediborah. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=164856&amp;publicationSubCategoryId=92</link>
</article>
<article>
<title>Misyonaryo bawal muna sa Mindanao</title>
<author>Ely Saludar</author>
<date>
<month>June</month>
<day>16</day>
<year>2002</year>
</date>
<body>Pinagbawalan muna ng Malaca&amp;ntilde;ang ang lahat ng grupong misyonaryo partikular ang kinaaaniban ng mag-asawang Martin at Gracia Burnham na magtungo sa Mindanao. Ang pahayag ay tugon ng Palasyo sa ulat na muling magpapadala ng misyonaryo ang grupo ni Burnham na naglalayong ituloy ang nasimulan ni Martin sa Mindanao. Ayon kay acting Press Secretary Silvestre Afable, mas makabubuting pagpaliban muna ng New Tribes Missions ang pagpapadala ng misyonaryo sa Mindanao at hintayin muna na matapos ang operasyon ng militar laban sa Abu Sayyaf. Ipinaliwanag ng Palasyo na hindi pa angkop na magkaroon ng religious activities sa mga lugar na maaaring puntahan ng bandidong grupo. Binanggit pa ng kalihim na baka matiyempuhan ng Abu ang sinumang dayuhang misyonaryo at maaaring danasin ang pagiging bihag na sinapit ng mga Burnham. (Ulat ni Ely Saludar)</body>
<link>http://www.philstar.com/Article.aspx?articleId=164860&amp;publicationSubCategoryId=92</link>
</article>
<article>
<title>SSS pension ng nakapaghulog nang 30 taon pinatataasan</title>
<author>Rudy Andal</author>
<date>
<month>June</month>
<day>16</day>
<year>2002</year>
</date>
<body>Iginiit kahapon ni Senator Manny Villar na itaas nang 50% ang tinatanggap na pensiyon ng mga miyembro ng Social Security System (SSS) na nakapaghulog ng may 30 taon. Sa ilalim ng Social Security Act of 1997, ang mga miyembro na nakapaghulog ng 10 taon ay mayroong minimum pension na P1,200 habang ang mga miyembro na nakapaghulog ng 20 taon pataas ay tatanggap naman ng P2,400 gayundin ang mga nakapaghulog ng 30 taon sa SSS bilang member ay kaparehas din ang tatanggapin sa nakapaghulog ng 20 years. &amp;quot;Dapay ay ituwid natin ang pagkakamaling ito sa batas kaya inihain ko ang isang panukala na magtataas mula P2,400 tungo sa P3,600 o 50% increase sa kanilang monthly pension ang mga nakapaghulog ng 30 taon sa SSS bago naging pensiyonado,&amp;quot; wika ni Villar. (Ulat ni Rudy Andal)</body>
<link>http://www.philstar.com/Article.aspx?articleId=164869&amp;publicationSubCategoryId=92</link>
</article>
<article>
<title>Paninisi sa Pasay cops, itigil na - Solon</title>
<author>Lordeth Bonilla</author>
<date>
<month>June</month>
<day>16</day>
<year>2002</year>
</date>
<body>Sa kabila ng mga pagbatikos, nakakuha rin ng kakampi ang pamunuan ng Pasay City Police matapos umalma ang kanilang mambabatas laban sa ilang sektor na kumokondena sa naging kapalpakan ng mga ito sa naganap na hostage-drama kamakailan na ikinasawi ng 4-anyos na batang si Dexter Balala. Nanawagan kahapon si Pasay City Rep. Connie Dy sa lahat ng sektor na tigilan na ang pagbabato ng sisi sa Pasay City police force kaugnay ng nangyaring hostage-taking incident dahil hindi anya ito nakatutulong upang mapanatili ang kapayapaan at kaayusan sa lunsod. Masyado na anyang demoralisado ang mga pulis, lalo na yaong mga hindi naman direktang sangkot sa insidente, na umaabot sa puntong naaapektuhan na ang kanilang trabaho. Kung hindi umano titigilan ang pagbatikos sa mga pulis-Pasay malamang na maapektuhan ang pagmamantina ng peace and order sa naturang lungsod. Sa kabila nito, pabor si Dy sa naging hakbangin ni NCRPO director Gen. Edgardo Aglipay na magpatupad ng re-training sa 341 pulis-Pasay. Ngunit hiniling nito na gawin ang re-training &amp;quot;by batches&amp;quot; upang hindi maapektuhan ang pangkalahatang operasyon ng pulisya. (Ulat ni Lordeth Bonilla)</body>
<link>http://www.philstar.com/Article.aspx?articleId=164871&amp;publicationSubCategoryId=92</link>
</article>
<article>
<title>Malaca&amp;ntilde;ang nag-panic sa 'paglipat' ng 3 senador sa oposisyon</title>
<author>Ely Saludar</author>
<date>
<month>June</month>
<day>16</day>
<year>2002</year>
</date>
<body>Tila naalarma ang Malaca&amp;ntilde;ang sa pahayag ng tatlong senador na kumikilala na sa oposisyon na bagong mayorya sa Senado. Agad binansagan nina acting Press Secretary Silvestre Afable at Presidential Legislative Adviser Gabriel Claudio na isang &amp;quot;kuryente&amp;quot; ang pahayag ng 3 senador na kumilala na sa oposisyon ng bagong mayorya. Sinabi ni Afable na mahigpit ang ginagawang pagbabantay ni Claudio at wala umanong katotohanan na nasungkit na ng oposisyon sina Senador Robert Barbers, Juan Flavier at Loren Legarda. Ayon kay Afable, tiniyak ni Claudio na nangako na ang 3 senador na hindi kakalas sa administrasyon. Pero batay sa pahayag ng mga senador, ibinigay na ni Flavier ang chairmanship ng health committee kay Senadora Loi Estrada samantalang si Barbers ay kumilala sa bagong mayorya subalit may kuwestiyon lamang sa pag-agaw ng komite. Si Legarda ay nagpahayag naman ng suporta sa isang koalisyon upang paghatian ang kapangyarihan sa Senado at maresolba ang krisis sa liderato. (Ulat ni Ely Saludar)</body>
<link>http://www.philstar.com/Article.aspx?articleId=164876&amp;publicationSubCategoryId=92</link>
</article>
<article>
<title>Abu leaders nagbalat-kayo!</title>
<author>Jhay Mejias</author>
<date>
<month>June</month>
<day>17</day>
<year>2002</year>
</date>
<body>Nahihirapan umano ang tropa ng pamahalaan sa pagtugis sa mga lider ng bandidong Abu Sayyaf Group dahil sa ginagawang pagbabalatkayo ng mga ito. Ayon sa ilang opisyal ng Armed Forces of the Philippines (AFP)-Southern Command na sila ay nakatanggap ng intelligence report na nagbabalatkayo ang mga lider ng ASG partikular na sina Abu Sabaya at chieftain Khadafi Janjalani na humahalo sa mga mamamayan sa komunidad para iligaw ang mga tumutugis na militar at pulisya. Nagsusuot umano ang mga ito ng damit na pambabae na halos tago ang buong katawan na hindi sitahin sa mga militar at pulisya. Simula nang mawala ang hawak na bihag ng mga bandido nang mapatay sina Martin Burnham at Ediborah Yap sa isang engkuwentro ay nagkanya-kanya nang landas ang limang lider ng ASG upang mahirapan ang mga militar sa paghahanap sa kanila. Bukod kina Sabaya at Janjalani ang tatlo pang lider na sina Hamsiraji Sali, Abu Solaiman at Isnilon Hapilon ay kapwa may mga patong na $5 milyong dolyar para sa kanilang ikadarakip. Magugunita na unang humiwalay ang grupo ni Sabaya sa Basilan at nagtungo sa Sirawai, Zamboanga del Norte na kung saan dito nakasagupa ang mga militar. Bago ang ginawang pagkanya-kanya ng limang lider sa Basilan ay nagpulong muna ang mga ito para sa kanilang susunod na plano. Tinitiyak naman ng militar na hindi pa nakakalayo si Sabaya sa Zamboanga Peninsula ngunit hindi nila alam ang eksaktong lugar na pinagtataguan ng apat pang lider. Malaki umano ang tulong na pabuya na ipinalabas ng US embassy dahil sa dumarami ang nagbibigay ng impormasyon sa mga lider para sa agarang ikadarakip ng mga lider ng ASG. (Ulat ni Jhay Mejias)</body>
<link>http://www.philstar.com/Article.aspx?articleId=164980&amp;publicationSubCategoryId=92</link>
</article>
<article>
<title>NBI sinisira ni Lacson</title>
<author>Ellen Fernando/ Grace Amargo</author>
<date>
<month>June</month>
<day>17</day>
<year>2002</year>
</date>
<body>Pinag-aaralan ngayon ng National Bureau of Investigation kung dapat nilang sampahan ng kasong libelo ang dating publisher na ngayon ay nagtatrabaho kay Senator Panfilo Lacson na siyang nagbigay ng maling impormasyon sa umanoy ginampanang papel ng dalawang ahente ng nasabing ahensiya sa hindi natuloy na pagdadala ng P1 milyong dolyar para sa kalayaan sa mag-asawang Martin at Gracia Burnham na noon ay bihag ng bandidong Abu Sayyaf. Ayon kay NBI Director Reynaldo Wycoco, kumakalap sila ng matibay na ebidensiya laban kay Lacson at sa dating publisher na siyang nagpakalat ng &amp;quot;white paper&amp;quot; sa mga miyembro ng Defense Press Corps na naglahad na dalawang NBI agent diumano ang ginamit bilang carrier ng ransom money ngunit bigla na lamang naglaho na parang bula matapos hindi matuloy ang negosasyon sa pagpapalaya sa mag-asawang Amerikano. Nakakalap na rin umano ng impormasyon ang Department of Justice at NBI ang dating publisher ay si Raymond Burgos. Kinukumbinsi ni Wycoco ang mga mamamahayag ng nasabing press corps na tumestigo laban kay Burgos na bata ni Lacson para matuloy na ang pagsasampa nila ng kasong libelo. Dinagdag pa ni Wycoco, ang nasabing &amp;quot;white paper&amp;quot; ay isang paninira lamang sa imahe ng ahensiya sa ilalim ng kanyang pamumuno. Nakasaad din sa &amp;quot;white paper&amp;quot; na ang dalawang ahente ng NBI ay nagtungo sa Zamboanga City dalawang buwan na ang nakakalipas subalit pinaghatian ng mga ito ang ransom money matapos hindi matuloy ang negosasyon. Malaki ang hinala ni Wycoco na ito umano ang ginagawang paninira ni Lacson para makaganti dahil sa ginawa nilang pagbubunyag kaugnay sa milyon-milyong halaga ng dollar accounts na pag-aari ng mag-asawang Lacson na nakadeposito sa apat na bangko ng US. (Ulat nina Ellen Fernando/ Grace Amargo)</body>
<link>http://www.philstar.com/Article.aspx?articleId=164992&amp;publicationSubCategoryId=92</link>
</article>
<article>
<title>Bulok na planta ng Napocor, ibasura</title>
<author></author>
<date>
<month>June</month>
<day>17</day>
<year>2002</year>
</date>
<body>Dapat nang ibasura ng National Power Corporation (NAPOCOR)ang mga bulok at makalumang planta at ipaubaya na lamang sa mga pribadong power producers ang produksyon ng mura,malinis at episyenteng elektrisidad. Ito ang inihayag ni Sen.John Osme&amp;ntilde;a bilang pagsuporta sa panawagan ng mga pribadong utility firms. Sinabi ni Osme&amp;ntilde;a na bukod sa magastos ang mga sinaunang planta ito pa ay nagdudulot ng polusyon dahil pinaaandar ng karbon. Sa kasalukuyan ang pamahalaan ay umaangkat ng karbon para paandarin ang mga lumang planta simula nang ito ay malugi at iwanan ng PNOC Coal Corporation na ngayon ay isa na lamang kumpanya. Inilarawan ni Osme&amp;ntilde;a ang problema ng lumang planta ng Napocor ay &amp;quot;isang tao na gumagastos ng wala na sa lugar&amp;quot;. Ito rin umano ay katulad ng isang negosyante na nangangailangan ng sampung bus upang tumakbo at mabuhay ang kanyang negosyo. Napag-alaman din sa isinagawang pagdinig sa senado na binabalak ng Napocor na isapribado na maaaring mangyari sa loob ng dalawa o tatlong taon na darating.</body>
<link>http://www.philstar.com/Article.aspx?articleId=164995&amp;publicationSubCategoryId=92</link>
</article>
<article>
<title>Malaca&amp;ntilde;ang tahimik sa Angara-Legarda 2004</title>
<author>Lilia Tolentino/Rudy Andal</author>
<date>
<month>June</month>
<day>17</day>
<year>2002</year>
</date>
<body>Walang masabi ang Malaca&amp;ntilde;ang sa napabalitang magiging tambalan nina Senators Edgardo Angara at Loren Legarda Leviste sa darating presidential elections sa 2004. Sinabi ni Acting Press Secretary Silvestre Afable na isa lamang espekulasyon ang nasabing balita kayat wala itong maibibigay na reaksyon. Dahil sa nagpahayag na umano si Legarda na hindi pa ito nag-iisip ng pulitika sa panahong ito. Ayon naman sa isang impormante sa senado na walang balak lumipat sa oposisyon si Legarda para lang maging running mate ni Angara na hindi naman winnable. Minsan na itong inilampaso ni Presidente Arroyo nang magharap sila sa vice-presidential seat noong 1998 elections. Ang napabalitang tambalang Angara-Legarda ay pinalulutang lamang umano ng kampo ng una para kunin siyang running mate ni Presidente Arroyo. (Ulat nina Lilia Tolentino/Rudy Andal)</body>
<link>http://www.philstar.com/Article.aspx?articleId=165005&amp;publicationSubCategoryId=92</link>
</article>
<article>
<title>GMA ayaw nang magpa-interview</title>
<author>Lilia Tolentino</author>
<date>
<month>June</month>
<day>17</day>
<year>2002</year>
</date>
<body>Pinutol nang ganap ni Presidente Gloria Macapagal Arroyo ang kanyang pakikipagpanayam sa mga mamamahayag nang magpasiya itong kanselahin na ang kanyang lingguhang panayam sa radyo na isinasahimpapawid tuwing Lunes sa Radyo ng Bayan at iba pang pribadong istasyon sa Metro Manila. Ayon kay Acting Press Secretary Silvestre Afable na pansamantala lang ang pagkansela sa nasabing programa na may interview portion sa Presidente. Layunin umano ng Presidente na bigyang daan ang tuloy-tuloy na pagbisita nito sa mga lalawigan at doon magbigay ng pahayag sa mga patakarang ipinatutupad ng pamahalaan. Kaya makakakuha lang ng mga mamamahayag ng kanilang mga balita mula sa arawang press briefing ng Press Secretary o Presidential Spokesman. (Ulat ni Lilia Tolentino)</body>
<link>http://www.philstar.com/Article.aspx?articleId=165007&amp;publicationSubCategoryId=92</link>
</article>
<article>
<title>Presidente Arroyo magsasayaw ng Ifugao dance</title>
<author>Lilia Tolentino</author>
<date>
<month>June</month>
<day>17</day>
<year>2002</year>
</date>
<body>Ipamamalas ni Presidente Gloria Macapagal Arroyo ang kanyang kahusayan sa pagsasayaw ng katutubong indak sa pagbisita niya bukas sa Lagawe,Ifugao. Si Arroyo na nakasuot ng katutubong damit ng mga Ifugao ay magsasayaw kasama ang mga lokal na opisyal ng lalawigan. Hindi na bago sa Presidente ang pagsasayaw sa publiko dahil noong panahon ng kampanya ay naagaw niya ang atensiyon ng mga botante sa pagsayaw ng mga modernong sayaw kapareha ang kanyang asawa. Ngayong umaga si Arroyo ay magtatalumpati sa Iloilo City sa okasyon ng Sangguniang Kabataan National Congress sa University of San Agustin at maggagawad din ng parangal sa mga huwarang lingkod ng bayan. Ang serye ng pagdalaw ng Pangulo sa ibat-ibang lalawigan ay upang ilapit nito ang gobyerno sa mamamayan. (Ulat ni Lilia Tolentino)</body>
<link>http://www.philstar.com/Article.aspx?articleId=165013&amp;publicationSubCategoryId=92</link>
</article>
<article>
<title>Empleyada ni Chavit, tetestigo laban kina Erap at Jinggoy</title>
<author>Malou Escudero</author>
<date>
<month>June</month>
<day>17</day>
<year>2002</year>
</date>
<body>Haharap ngayong umaga sa Sandiganbayan Special Court Division sina Carmencita &amp;quot;Menchu&amp;quot; Itchon at Emma Lim upang tumestigo laban kina dating pangulo Joseph Estrada at San Juan mayor Jinggoy Estrada. Malaki ang paniwala ni Prosecutor Humprey Monteroso na ang testimonya nina Itchon at Lim ay isang ebidensiya na direktang magdadawit sa mag-amang Estrada sa kasong plunder. Ito naman ay minaliit ni Partido ng Masang Pilipino spokesperson Crispin Remulla na ang pagtetestigo nina Itchon at Lim ay pag-uulit lamang umano sa naging pahayag ng mga ito noong impeachment trial. Agad na inakusahan ni Remulla sina Itchon, Lim at ang amo nitong si dating Ilocus Sur Governor Luis &amp;quot;Chavit&amp;quot; Singson na nagsisimula nang magtahi ng kasinungalingan laban sa mag-amang Estrada. Iginiit din nito na hindi maituturing na credible witness sina Lim at Itchon dahil ang katapatan nito ay kay Singson at hindi sa bayan. Halimbawa na umano dito na ang naging kapalit nang pagtestigo nila sa impeachment trial ay ang pagtatalaga sa kanila bilang board ng Camp John Hay noong nakalipas na taon. (Ulat ni Malou Escudero)</body>
<link>http://www.philstar.com/Article.aspx?articleId=165014&amp;publicationSubCategoryId=92</link>
</article>
<article>
<title>Alok ng Sayyaf: P.3-M sa sasapi</title>
<author>Joy Cantos</author>
<date>
<month>June</month>
<day>18</day>
<year>2002</year>
</date>
<body>Matapos dumanas ng sunud-sunod na dagok sa pagkalagas ng malaking bilang ng armadong puwersa sa pakikipagsagupa sa tropa ng militar, aktibo na naman ang recruitment ng Abu Sayyaf Group (ASG) sa mga lugar na pinamumugaran ng bandidong grupo sa Mindanao at tumataginting na P300,000 ang kanilang ginagamit na panghikayat sa mga bagong sasapi sa kanilang grupo. Base sa intelligence report na nakalap ng militar, habang mistulang mga dagang tinutugis ng mga elemento ng Task Force Comet sa ilalim ng pamumuno ni Major Gen. Glicerio Sua ang grupo ng Abu Sayyaf ay kumikilos naman ang iba pang mga sub-commanders ng mga bandido sa pagre-recruit ng mga bagong kasapi ng kanilang kilusan. Ayon sa military source sa AFP-Southcom, inaalok umano ng halagang P300,000 ang mga kabataang lalaki bilang buwanang suweldo upang maakit ang mga ito na umanib sa ASG. Pinaniniwalaan namang ang mga mare-recruit ng ASG ang isasabak sa tumutugis na puwersa ng gobyerno. Napag-alaman pa na bahagi umano ng $300M ransom na ibinayad ng pamilya ni Martin Burnham sa ASG kapalit ng nabulilyasong paglaya nito ang ginagamit na pera ng ASG upang manghikayat ng bagong sasapi sa kanilang grupo. Partikular na nagsasagawa ng recruitment ay ang mga sub-commanders ng ASG sa Basilan, Sulu at Zamboanga Peninsula. Sinasabing sina Sabaya umano ay nagbalatkayo na kunway mga babae at humahalo sa mga sibilyan upang matakasan ang tumutugis na puwersa ng militar. Partikular na ginagawa umano ito nina Sabaya sa tuwing bumababa sa kapatagan para magdelihensiya ng makakain. Sa isang phone interview, sinabi naman ni Cris Puno, spokesman ng Basilan provincial government na malaki ang posibilidad na magrecruit na muli ng puwersa ang ASG ngayong kokonti na lamamg ang bilang ng mga ito. Sa kasalukuyan umano ay magkakasama sina ASG chieftain Khadaffy Janjalani at ang magkapatid na sina ASG commanders Isnilon Hapilon at Bakal Hapilon, samantala si Sabaya ay kasama naman umano si ASG commander Hamsiraji Sali. (Ulat ni Joy Cantos)</body>
<link>http://www.philstar.com/Article.aspx?articleId=165099&amp;publicationSubCategoryId=92</link>
</article>
<article>
<title>Bong Revilla bagong VRB chairman</title>
<author>Lilia Tolentino</author>
<date>
<month>June</month>
<day>18</day>
<year>2002</year>
</date>
<body>Pormal na itinalaga ni Pangulong Arroyo si dating Cavite governor Ramon &amp;quot;Bong&amp;quot; Revilla Jr. (Jose Marie Bautista sa tunay na buhay), bilang bagong pinuno ng Videogram Regulatory Board (VRB) alinsunod sa pagpapatuloy ng ipinatutupad na rigodon sa gobyerno ng Arroyo administration. Ipinalabas kahapon ng Malaca&amp;ntilde;ang ang paghirang kay Revilla kasama ang tatlo pang bagong pinuno ng ahensiya ng gobyerno na kinabibilangan nina Marilen Dinglasan, bilang bagong MTRCB chairperson, ex-QC congressman Dante Liban bilang director general ng Technical Education and Skills Development Authority (TESDA), at ang nauna nang na-appoint na MMDA Chairman Bayani Fernando. Pinalitan ni Revilla bilang VRB chairman si Lualhati Buenafe na bumaba sa puwestong vice chairperson at executive director, habang si Dinglasan ang ipinalit kay dating MTRCB chairman Alejandro Roces na in-appoint naman bilang director ng Phil. Postal Savings Bank, samantala ang pinalitan ni Liban ay si Lucita Lazo. Si Fernando na dating Marikina City mayor ay itinalaga bilang MMDA head kapalit ni Benjamin Abalos na naitalaga naman bilang Comelec chairman kapalit ni Alfredo Benipayo. Sinabi ni acting Press Secretary Silvestre Afable na may posibilidad na mayroon pang mga susunod na papalitan sa puwesto habang patuloy na nirerepaso ng Pangulo ang naisakatuparang gawain ng mga itinalaga niyang opisyal ng pamahalaan. (Ulat ni Lilia Tolentino)</body>
<link>http://www.philstar.com/Article.aspx?articleId=165110&amp;publicationSubCategoryId=92</link>
</article>
<article>
<title>Siksikang classrooms, kulang na textbooks unahin bago ang BEC</title>
<author>Malou Escudero</author>
<date>
<month>June</month>
<day>18</day>
<year>2002</year>
</date>
<body>Dapat na unahing solusyunan ng Department of Education ang problema ng siksikang classrooms at kakulangan sa mga textbooks bago ipatupad ang Revised Basic Education Curriculum (BEC). Sinabi ni Bayan Muna Rep. Liza Maza na kahit na ano pang ganda ng ipatutupad na bagong curriculum ay hindi ito magiging epektibo sa kasalukuyang sistema ng edukasyon sa bansa. Dapat anyang inuna ng DepEd ang dati ng problema na kinakaharap nito tuwing magbubukas ang klase. Sa ngayon ay umaabot sa 18,624 silid-aralan at 2.32 milyong desk at armchairs ang kulang sa buong kapuluan. Nanawagan si Maza sa Malaca&amp;ntilde;ang na ipahinto muna ang pagpapatupad ng BEC hanggang hindi natutugunan ang mga problema ng Education Department. Hindi anya papasok sa isip ng mga mag-aaral ang itinuturo ng mga guro dahil sa ingay at init sa loob ng mga silid-aralan. (Ulat ni Malou Escudero)</body>
<link>http://www.philstar.com/Article.aspx?articleId=165115&amp;publicationSubCategoryId=92</link>
</article>
<article>
<title>Intelligence network ng Sayyaf, mas magaling sa AFP ?</title>
<author>Malou Rongalerios-Escudero</author>
<date>
<month>June</month>
<day>18</day>
<year>2002</year>
</date>
<body>Dapat na palakasin pa ng AFP ang intelligence network nito dahil lumalabas umano na mas malakas ang intelligence network ng mga bandidong Abu Sayyaf dahil patuloy pa rin nilang natatakasan ang cordon ng militar. Ito ang sinabi kahapon ni Negros Occidental Rep. Apolinario Lozada kaugnay sa ulat na nakarating na sa Boracay island ang mga bandido. &amp;quot;The fact that the bandits were able to slip through the dragnet means there is something wrong with the military intelligence,&amp;quot; ani Lozada. Kung mahihina umano ang intelligence network ng isang combat troops ay siguradong papalpak ito sa kanilang trabaho. Hindi umano dapat maliitin ng militar ang kakayahan ng Abu Sayyaf at dapat nang matuto ang AFP mula sa kanilang mga pagkakamali. Isa na aniya dito ay ang patuloy na paglalabas ng mga press statement na madali na nilang malilipol ang Abu Sayyaf dahil nalalagay lamang lalo sa kahihiyan ang AFP. Magugunitang nagpalabas ng official statement ang militar na malaking pagkakamali sa panig ng Abu Sayyaf ang ginawa nilang pagpasok sa Zamboanga del Norte dahil madali umano ditong ma-cordon ang bandidong grupo. &amp;quot;The trouble is there are more talks so there more mistakes. It is better to work silently and produce results,&amp;quot; ani Lozada. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165123&amp;publicationSubCategoryId=92</link>
</article>
<article>
<title>Palasyo napikon sa tawag na 'pandak'</title>
<author>Ely Saludar</author>
<date>
<month>June</month>
<day>18</day>
<year>2002</year>
</date>
<body>Hindi umano nagustuhan nina Pangulong Arroyo at hari ng pelikulang Pilipino na si Fernando Poe Jr. ang nalathala sa isang pahayagan na ang pandak at ang panday ang maglalaban sa 2004 presidential elections. Ayon kay Presidential Political Adviser Joey Rufino, isa umanong insulto na tawaging pandak ang isang Presidente at nakakasakit ng damdamin ang pagturing sa Pangulo ng ganitong pangalan. Sa panig ni FPJ, sinabi nitong wala siyang intensiyon na tumakbo sa pagka-pangulo at wala ring layuning pulitikal ang pagkikita nila kamakailan ni Sen. Gringo Honasan. May ulat na inaalok umano si FPJ ng oposisyon para itapat kay Pangulong Arroyo sa 2004 presidential elections. Naniniwala si Rufino na seryoso si dating Pangulong Estrada na manukin si FPJ dahil ito na lamang aniya ang pag-asa ng pinatalsik na lider para mabigyan ng pardon at tuluyang makalaya sa bilangguan. Magugunita na inihayag ng kampo ni Estrada na mas pipiliin nito sina Senador Panfilo Lacson o FPJ upang maging opisyal na kandidato ng oposisyon kaysa kay Sen. Edgardo Angara para maging kalaban ni GMA sa 2004. Ayon naman sa source, hindi umano winnable si Angara dahil minsan na itong inilampaso ni GMA nang magharap sila noong 1998 vice-presidential race. Kasabay nito, nilinaw ni Rufino na hindi nasisindak ang Malaca&amp;ntilde;ang kay FPJ dahil malakas na kandidato ang Pangulo bukod pa sa magandang performance nito. (Ulat ni Ely Saludar)</body>
<link>http://www.philstar.com/Article.aspx?articleId=165127&amp;publicationSubCategoryId=92</link>
</article>
<article>
<title>Pag-amin ng Transco panloloko</title>
<author>Rudy Andal</author>
<date>
<month>June</month>
<day>18</day>
<year>2002</year>
</date>
<body>Tahasan umanong panloloko at isang krimen ang ginawang pag-amin ng National Transmission Corp. (Transco) na ang kanilang mga pasilidad na dapat ay maghahatid ng kuryente sa mga retailers/distributors ay pawang hindi gumagana. Ito ang binigyang diin ni Sen. Serge Osme&amp;ntilde;a matapos aminin ni Transco president Asascio Gonzaga sa isinagawang public hearing ng Senate committee on energy na kaya hindi nila mapayagan ang full dispatch ng independent power producers (IPPs) ng Meralco ay dahil na rin sa technical constraints ng kanilang mga pasilidad. Sinabi ni Sen. Osme&amp;ntilde;a na matapos hikayatin ang paggamit ng mga environment-friendly natural gas mula sa Malampaya field para sa paglikha ng kuryente para makatipid mula sa pag-angkat ng fuel ay lumilitaw na ang mga gas-fueled power plant operators ay hindi gumagana ang kanilang mga transmission infrastructures. Dahil dito, binatikos ni Osme&amp;ntilde;a ang Napocor dahil sa pagiging pabaya at mismanagement nito sa Transco dahil sa ilalim ng Electric Power Industry Restructuring Act of 2001 ay dapat ito ang mamahala at magpatakbo sa transmission facilities. &amp;quot;The distribution company cannot gain IPPs if these wont go through the transmission of Napocor. Napocor told us they have transmission constraint and this means the corporation cannot operate all its plants at very efficient levels and facilities (such as cables) are not available so stations could deliver to Meralco,&amp;quot; ani Rafael Andrada, Meralco treasurer. Hinikayat naman ni Sen. Edgardo Angara ang Napocor na isara na lamang nito ang mga &amp;quot;low performing, inefficient, expensive at non-environmental friendly&amp;quot; na planta nito para magkaroon ng full dispatch ang 2 IPPs ng Meralco na magpapababa naman sa presyo ng kuryente sa mga consumers. (Ulat ni Rudy Andal)</body>
<link>http://www.philstar.com/Article.aspx?articleId=165135&amp;publicationSubCategoryId=92</link>
</article>
<article>
<title>4 Indon kinidnap ng Abu Sayyaf</title>
<author>Joy Cantos at Rose Tamayo</author>
<date>
<month>June</month>
<day>19</day>
<year>2002</year>
</date>
<body>Apat na Indonesian crewmen ang dinukot ng 11 mga bandidong Abu Sayyaf matapos harangin ang sinasakyang tugboat ng mga biktima habang naglalayag sa pagitan ng karagatan ng Basilan at Sulu nitong Lunes ng tanghali. Batay sa report, ang apat na tripulante ay kabilang sa sampung Indon crew na sakay ng SM-88 na humihila sa isang barge na Labroy-79 na may kargang uling mula sa Indonesia ng mangyari ang pagdukot sa mga ito. Kinilala ang mga biktima na sina Captain Muntu Jacobus Winowatan, Chief Deck Officer Tul Kiltri, Chief Engineer Peter Larika at 2nd Deck Officer Ferdinand Yael alyas Pacel pawang mga crew ng SM-88 tugboat at barge Labroy-79. Nabatid na patungo umano ng Cebu ang naturang tugboat para magkarga ng uling ng harangin ng 11 lalaki sakay ng tatlong speedboat bandang alas-12 kamakalawa ng tanghali. Agad nag-warning shot ang mga bandido bago sumakay sa tugboat. Tinutukan ng mga bandido ang mga crew officials saka puwersahang tinangay ang apat na tripulante at sumibat patungong direksiyon ng Sulu. Sa pinakahuling ulat kahapon ng umaga, natagpuan na ng isang search and rescue vessel ng Philippine Coast Guard ang tugboat at barge subalit wala dito ang apat na Indonesian. May ulat din na nakarating na sa Sulu ang apat na bihag habang tuloy ang pagtugis ng militar upang sagipin ang mga Indonesian. Nababahala naman ang konsulado ng Indonesia sa pagdukot sa kanilang mga kababayan. Nakikipag-ugnayan na ito sa Pilipinas para matukoy ang eksaktong lugar na pinagdalhan sa mga bihag. Sa kasalukuyan ay nagsasagawa pa ng masusing beripikasyon ang AFP Southcom kung kaninong grupo ang responsable sa pagtangay sa mga dayuhang tripulante. (Ulat nina Joy Cantos at Rose Tamayo)</body>
<link>http://www.philstar.com/Article.aspx?articleId=165234&amp;publicationSubCategoryId=92</link>
</article>
<article>
<title>FPJ mas popular kay GMA</title>
<author>Malou Rongalerios-Escudero</author>
<date>
<month>June</month>
<day>19</day>
<year>2002</year>
</date>
<body>Kung ang pagbabasehan lamang umano ay popularidad sa paghahalal ng pangulo, ay siguradong mahihirapan ang makakalaban ng hari ng pelikulang Pilipino na si Fernando Poe Jr. dahil mas popular pa umano ito kahit kay Pangulong Arroyo. Ayon kay Bayan Muna Rep. Crispin Beltran, hindi dapat pinagtatawanan o binabatikos ang balitang pagtakbo ni FPJ dahil ilang beses na niyang itinanggi ito. Lumalabas lamang anya na maraming natatakot sa popularidad ni FPJ at sa lakas nito bilang potential candidate. Ipinagtanggol kahapon ng militanteng kongresista si FPJ dahil sa mga batikos na tinatanggap nito matapos lumabas ang balita na tatakbo ito bilang presidente sa 2004. &amp;quot;Criticism against movie king Fernando Poe Jr. were uncalled for, as Poe had not directly come out to say that he was running for president and that he has in fact already denied it,&amp;quot; ani Beltran. Hindi pa naman aniya humahawak ng anumang public position si FPJ at hindi pa rin naman ito kinakikitaan ng pamumulitika. Kung mayroon man aniyang pagkakamali si FPJ ay itoy ang patuloy na pakikiramay sa matalik niyang kaibigan na si dating Pangulong Estrada na nagkasala umano ng malaki sa bayan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165244&amp;publicationSubCategoryId=92</link>
</article>
<article>
<title>Kampo ni GMA tumatag sa NPC-Lakas coalition</title>
<author>Rudy Andal</author>
<date>
<month>June</month>
<day>19</day>
<year>2002</year>
</date>
<body>Pinaniniwalaang lalong tumatag ang kampo ni Pangulong Arroyo sa darating na 2004 elections matapos magkaroon ng koalisyon ang Nationalist Peoples Coalition (NPC) ni business tycoon Eduardo &amp;quot;Danding&amp;quot; Cojuangco Jr. sa Lakas-NUCD. Hindi naman malayo na dahil sa pagkakaroon ng koalisyon ng NPC sa Lakas-NUCD ay maging runningmate naman ng Pangulo sa 2004 si Danding. At dahil na rin sa buo ang makinarya ng NPC mula sa municipal, city, provincial at national level ay malaking tulong ito sa kandidatura ni Pangulong Arroyo sa 2004. Bukod sa PDP-Laban, ang mga miyembro ng Liberal Party, Nacionalista Party, Aksyon Demokratiko, Reporma Party, PROMDI at ilan pang political parties ay mayroon nang working coalition sa Lakas maliban lamang sa mga &amp;quot;hardliners&amp;quot; ng LDP na pinamumunuan ni Sen. Edgardo Angara. (Ulat ni Rudy Andal)</body>
<link>http://www.philstar.com/Article.aspx?articleId=165249&amp;publicationSubCategoryId=92</link>
</article>
<article>
<title>Ifugao dinalaw ni Ate Glo</title>
<author>Lilia Tolentino</author>
<date>
<month>June</month>
<day>19</day>
<year>2002</year>
</date>
<body>Tiniyak ni Pangulong Arroyo na bubuhaying muli ang dating ganda ng Banaue Rice Terraces. Sa kanyang pagbisita sa Ifugao kahapon, sinabi ng Pangulo na pasisiglahin niyang muli ang turismo sa bansa sa pamamagitan ng paghikayat sa mga dayuhang turista na bumibisita sa magagandang lugar ng bansa, isa na dito ang rice terraces. Para mapanumbalik ang kagandahan ng rice terraces, sinabi ng Pangulo na ang UNESCO ay magkakaloob ng tulong na $75,000 para sa pangangalaga nito na pangangasiwaan ng pamahalaang lalawigan katulong ang National Commission on Culture and the Arts (NCCA) at Department of Tourism. Bilang panimulang hakbang, inatasan ng Pangulo ang NCCA at Philippine Tourism Authority na magpalabas ng P10 milyon para ganyakin ang mga dayuhang turista na bumisita sa ipinagmamalaking rice terraces ng bansa. Kung panunumbalikin sa dati ang ganda ng rice terraces, para mahikayat ang mga turistang dumalaw dito ay kailangan ding siguruhin na ang mga bisita ay ligtas sa pandarahas at malutas ang problema sa katahimikan. Ayon sa Pangulo, bagaman walang problemang pangkatahimikan sa Ifugao, nakakaapekto naman ang suliranin sa krimen sa mga kalapit na lalawigan at laban ng mga tribu sa Cordillera region at Cagayan Valley. (Ulat ni Lilia Tolentino)</body>
<link>http://www.philstar.com/Article.aspx?articleId=165256&amp;publicationSubCategoryId=92</link>
</article>
<article>
<title>Pinoy sa Saudi hulog sa gusali, patay</title>
<author>Butch Quejada/Rose Tamayo</author>
<date>
<month>June</month>
<day>19</day>
<year>2002</year>
</date>
<body>Isang overseas Filipino worker (OFW) ang nalitson ng buhay kahapon sa Jeddah, Saudi Arabia makaraang aksidenteng mag-collapsed ang 5-storey scaffoldings na kanyang tinutuntungan at mahulog sa loob ng chimney tower ng pinagtatrabahuang power plant kasama ng iba pang trabahante. Kinilala ang nasawing OFW na si Dante Galang, 45, tubong Pampanga, isang steel fixer ng SARCO (SCECO West) Shuaiba Power Plant sa Archidoron, P.O. Box 1714 Jeddah, Saudi Arabia. Sa report ng Philippine Consulate sa Saudi, sinabi ni Lita Balagtas ng OWWA na gumuho ang steel scaffoldings ng gusaling ginagawa ni Galang kasama ang isa pang Filipino at ibang foreign workers. Nadaganan ang mga trabahador ng bakal ng bumagsak ito mula sa pinagkakahinangan. Kasalukuyang hinihintay ang official report buhat sa Saudi upang ma-identify ang isa pang namatay na Pinoy. Sinabi naman ni Balagtas na nagsasagawa ang OWWA at DOLE ng kaukulang hakbang para sa madaliang repatriation ng mga nasawing contract worker. Samantala, sinabi ni OWWA chief Wilhelm Soriano na magpapalabas ng pondo ang ahensiya para sa mga naulila ng mga biktima. Pagkakalooban din ng full benefits ang naiwang pamilya ng mga ito. (Ulat nina Butch Quejada/Rose Tamayo)</body>
<link>http://www.philstar.com/Article.aspx?articleId=165260&amp;publicationSubCategoryId=92</link>
</article>
<article>
<title>Libong contractual teachers i-regular muna bago mag-hire ng panibago</title>
<author>Rudy Andal</author>
<date>
<month>June</month>
<day>19</day>
<year>2002</year>
</date>
<body>Pinayuhan kahapon ni Senator Tessie Aquino-Oreta ang Department of Education na unahin nito na gawing regular ang may 17,000 na contractual at casual na guro bago ito muling kumuha ng panibagong 20,000 guro para sa susunod na taon. Sinabi ni Sen. Oreta, malugod niyang tinatanggap ang ginagawang pagtutulungan ng DepEd at Department of Budget na makalikha ng posisyon para sa karagdagang 20,000 guro para sa susunod na pasukan. Pero bago ito isagawa ng DepEd at DBM ay dapat munang i-regular ang may 17,000 casual at contractual teachers na unang kinuha ng mga lokal na pamahalaan para punan ang kakulangan sa teaching personnel na ngayon ay naghihintay naman na maging permanente. Wika pa ni Oreta, ang mga contractual na gurong ito ay pawang mga lisensiyado at may magandang qualifications subalit inilagay lamang sila sa clerical positions habang may 7,000 extension teahers naman ang tumatanggap lamang ng P3,500 suweldo at walang natatanggap na benepisyo kahit full time ang mga ito sa pagtuturo. Idinagdag pa ng mambabatas, dapat unahin muna ang kalagayan ng nasabing mga guro bago muli mag-isip ng karagdagang teaching personnel. (Ulat ni Rudy Andal)</body>
<link>http://www.philstar.com/Article.aspx?articleId=165265&amp;publicationSubCategoryId=92</link>
</article>
<article>
<title>Kulto vs PNP-AFP: 23 patay</title>
<author>Joy Cantos,Perseus Echeminada at Malou Rongalerios-Escudero</author>
<date>
<month>June</month>
<day>20</day>
<year>2002</year>
</date>
<body>Dalawamput tatlo katao ang patay kabilang ang isang pulis at isang sundalo matapos na sumiklab ang madugong bakbakan habang isinisilbi ang warrant of arrest laban sa lider ng kultong Philippine Benevolent Missionary Association (PBMA) na akusado sa pagpaslang sa kanyang asawa sa isinagawang operasyon sa Surigao del Norte, kamakalawa ng gabi. Ang suspek na si Ruben Ecleo Jr., lider ng kultong Christian Philippine Benevolent Missionary Association (PBMA) ay nasa kustodya na ng pulisya matapos itong sumuko kahapon kay Police Regional Office (PRO)13 P/Director Chief Supt. Alberto Olario. Base sa report, si Ecleo, dating mayor ng Dinagat island ay takdang arestuhin nitong Martes ng pinagsanib na operatiba ng pulisya at militar sa bisa ng warrant of arrest na ipinalabas ng korte dahil sa umanoy pagpatay sa kanyang asawa, subalit binarikadahan ng PBMA members ang mga kalye sa bayan at nagbantang lalabanan ang anumang tangkang hulihin ang kanilang master. Dahilan naman para magpadala ng karagdagang tropa ang PNP at isilbi ang warrant. Bigla umanong nagpaputok ang PBMA members na armado ng M-60 machine guns, grenades at assault rifles at pinaputukan ang puwersa ng pamahalaan. Matapos ang magdamag na putukan ay 18 katao ang agad na bumulagta, 16 ang miyembro ng kulto, isang pulis at isang sundalo. Sa pinakahuling ulat kahapon ay nasa 23 na ang bilang ng namamatay habang limang Army troopers ang iniulat na nawawala at dosenang iba pa ang sugatan. Nauna rito, si Ecleo ay may kasong parricide sa Cebu court dahil sa umanoy pagpatay sa asawang si Alona Bacolod-Ecleo noong Enero taong ito. Ang bangkay ni Alona ay natagpuan sa bangin na basag ang mukha na nakasilid sa isang kulay itim na trashbag. Naglayas umano si Alona dahil madalas mag-away ang mag-asawa hanggang sa marekober ang bangkay nito. Bunsod nito ay nagsampa ang pamilya Bacolod ng parricide laban kay Ecleo. Mula noon ay nagtago na si Ecleo at ilang beses nakipagnegosasyon si Sen. Robert Barbers para sa kanyang pagsuko. Nakumpirmang nagtatago sa Dinagat island si Ecleo pero nahirapang arestuhin si Ecleo ng mga kagawad ng pulisya dahil na rin sa ginawang pagtatago dito ng kanyang libo-libong followers sa PBMA. Pamilya ng asawa ni Ecleo minasaker sa Cebu Habang nagaganap ang sagupaan sa Dinagat island ay sinalakay naman ng mga tagasunod ni Ecleo ang pamilya Bacolod sa Mandaue City na ikinasawi ng biyenan nitong lalaki na si Elpidio Bacolod, asawang si Rosalia at dalawang anak na sina Ben at Evelyn. Malubha namang nasugatan ang isa pang anak ni Bacolod na si Ricky. Alas-9 ng gabi ng pagbabarilin ang pamilya Bacolod. Nasawi rin ang isang miyembro ng kulto matapos na makabarilan ang mga nagrespondeng awtoridad kung saan isa rin sa kapitbahay ni Ecleo ang umanoy sugatan sa insidente. Ayon sa source, naniniwala ang mga kasapi ng PBMA na ang ama ni Ruben na si Ruben Ecleo Sr., founder ng asosasyon, ang reincarnation ni Kristo at ng mamatay ito ay sumapi naman umano si Kristo sa kanyang anak na tinatawag nila ngayong &amp;quot;master.&amp;quot; Ang lahat umano ng mga kasapi ng PBMA ay nagdodonasyon ng kanilang mga ari-arian para sa pagpapalawak ng samahan na nagkaroon na ng chapters sa ibat ibang panig ng bansa. Tinatayang may isang milyong miyembro ang kulto sa Visayas at Mindanao Region habang libu-libo rin umano ang tagasunod ng suspek sa base ng grupo sa Dinagat island. Napag-alaman pa na karamihan umano sa miyembro ng kulto ay naniniwala na hindi sila tatablan ng bala dahil may suot ang mga itong anting-anting na siyang itinanim sa kanilang kaisipan ng ama ni Ecleo. Congresswoman Ecleo iimbestigahan ng ethics sa pagtatago sa anak Nakahanda ang House committee on ethics na imbestigahan si Surigao del Norte Rep. Glenda Ecleo hinggil sa matagal na pagtatago sa batas ng kanyang anak na si dating Dinagat mayor Ruben Ecleo Jr., kinikilalang pinuno ng Philippine Benevolent Missionary Association (PBMA) at nahaharap sa kasong parricide. Sinabi kahapon ni Isabel Rep. Antonio Abaya, chairman ng komite na hinihintay na lamang nila ang pormal na paghahain ng reklamo ng isang grupo ng kasong &amp;quot;obstruction of justice&amp;quot; laban sa kongresista, Subalit kahit na wala aniyang maghain ng reklamo ay maaari pa ring magsagawa ng imbestigasyon ang Kamara dahil sa prinsipyo ng &amp;quot;moto propio&amp;quot; o ang kapangyarihan na magsagawa ng imbestigasyon base na rin sa House rules. Sinabi pa ni Abaya na kailangang malinawan kung may naging pagkukulang sa panig ni Congresswoman Ecleo na mapasuko kaagad ang kanyang anak upang harapin nito ang kasong pagpatay sa kanyang asawang si Alona Bacolod-Ecleo. (Ulat nina Joy Cantos,Perseus Echeminada at Malou Rongalerios-Escudero)</body>
<link>http://www.philstar.com/Article.aspx?articleId=165361&amp;publicationSubCategoryId=92</link>
</article>
<article>
<title>Bunye gagawing Press Secretary</title>
<author>Ely Saludar</author>
<date>
<month>June</month>
<day>20</day>
<year>2002</year>
</date>
<body>Nakatakdang hirangin ni Pangulong Arroyo si dating Muntinlupa Congressman Ignacio Bunye bilang permanenteng press secretary. Ayon sa Pangulo, si Bunye ay numero unong rekomendado ng search committee ng Malaca&amp;ntilde;ang. Samantala magiging permanente namang tagapagsalita ng Pangulo ang nakabakasyong si Rigoberto Tiglao. Sabi ng Pangulo, pareho silang mag-isip ni Tiglao kaya nais niya itong manatiling spokesman matapos ang kanyang pag-aaral sa Japan. Sa kasalukuyan ay acting Press Secretay si Silvestre Afable na hepe naman ng Presidential Management Staff. (Ulat ni Ely Saludar)</body>
<link>http://www.philstar.com/Article.aspx?articleId=165370&amp;publicationSubCategoryId=92</link>
</article>
<article>
<title>DENR Sec.Alvarez tagilid na</title>
<author>Ely Saludar</author>
<date>
<month>June</month>
<day>20</day>
<year>2002</year>
</date>
<body>Ipinahiwatig ni Pangulong Arroyo na posibleng tamaan si Environment and Natural Resources Secretary Heherson Alvarez sa isinasagawang pagbalasa sa Gabinete, itoy matapos na tumanggi ang una na sumagot ng malinaw hinggil sa magiging kapalaran ni Alvarez. Sa isang pakikipag-pananghalian ng Malaca&amp;ntilde;ang Press Corps sa Laguna, isang makahulugang ngiti ang isinagot ng Pangulo ng tanungin ito sa kalagayan ni Alvarez sa Gabinete. Si Alvarez ay maraming ulit nang hindi nakapasa sa CA. (Ulat ni Ely Saludar)</body>
<link>http://www.philstar.com/Article.aspx?articleId=165376&amp;publicationSubCategoryId=92</link>
</article>
<article>
<title>Rebelyon vs Enrile isasampa</title>
<author>Joy Cantos</author>
<date>
<month>June</month>
<day>20</day>
<year>2002</year>
</date>
<body>Bubuhaying muli ng PNP ang kasong rebelyon laban kay dating senator Juan Ponce Enrile matapos na lumutang ang dalawang bagong testigo na umanoy magpapapatunay na kasama si Enrile sa mga kapanalig ni dating Pangulong Estrada na nag-udyok sa mga Erap loyalist para lumusob sa Malaca&amp;ntilde;ang noong Mayo 1, 2001. Ayon kay PNP-Criminal Investigation and Detection Group (CIDG) chief, P/director Nestorio Gualberto, nakatakda na nilang kasuhan si Enrile sa QC Regional Trial Court sa darating na mga araw. Ang anim na pahinang rebellion charges ay nakatakda nang lagdaan ni Gualberto upang maisampa ang kaso laban sa dating senador. (Ulat ni Joy Cantos)</body>
<link>http://www.philstar.com/Article.aspx?articleId=165382&amp;publicationSubCategoryId=92</link>
</article>
<article>
<title>6 administration senators kakalas pag itinuloy ang 'working coalition'</title>
<author>Rudy Andal</author>
<date>
<month>June</month>
<day>20</day>
<year>2002</year>
</date>
<body>Anim na senador ang kakalas sa administration bloc sa sandaling ipatupad ang pagkakaroon ng &amp;quot;working coalition&amp;quot; nito sa oposisyon na iminungkahi ni Senator Loren Legarda-Leviste para resolbahin ang umiiral na Senate impasse. Ang mga &amp;quot;independent minded&amp;quot; na senador na nagbabalak tumiwalag ay sina Senators Joker Arroyo, Francis Pangilinan, Manny Villar, Ralph Recto, Noli de Castro at Renato Cayetano. Ayon sa mapagkakatiwalaang impormante, nagpaplanong lumayas sa administration bloc ang anim dahil na rin sa paniniwala na &amp;quot;they cannot sleep with the enemies&amp;quot; kung saan ang tinutukoy ay ang mga oposisyon. Ayon pa sa source, maging si Senate President Franklin Drilon ay inaasahang kakampi din sa grupong ito na magiging new minority sa Senado kapag natuloy ang pagkakaroon ng koalisyon dahil hindi na rin naman ito ang magiging pangulo ng Senado kapag nangyari ito. (Ulat ni Rudy Andal)</body>
<link>http://www.philstar.com/Article.aspx?articleId=165388&amp;publicationSubCategoryId=92</link>
</article>
<article>
<title>Kulto ni Ecleo gaganti, Crame lulusubin</title>
<author>Perseus Echeminada at Malou Escudero</author>
<date>
<month>June</month>
<day>21</day>
<year>2002</year>
</date>
<body>Nagpaplano na umanong rumesbak ang grupo ng kilabot na &amp;quot;White Eagles&amp;quot; holy warriors ng Philippine Benevolent Missionaries Association (PBMA) para itakas at ipaghiganti ang kanilang kinikilalang supreme master na si Ruben Ecleo Jr. na kasalukuyang nakakulong sa Camp Crame. Nabatid sa PBMA sources na naggu-grupo na ang &amp;quot;White Eagles&amp;quot; para umano lumusob sa Crame kung saan ilan umano sa grupong ito ay maaaring nakasunod na sa kanilang master. Matapos mapatay ang 23 katao na pawang close-in security ni Ecleo sa naganap na running gun battle sa pagitan ng tropa ng militar at pulisya ay nagtago na ang mga miyembro nito na datiy madalas makitang nagpapatrulya sakay ng motorsiklo sa palibot ng Dinagat island. Ang White Eagles ayon sa sources sa PBMA ay binubuo ng mga dating sundalo na AWOL (absent without official leave) o na-discharge sa military service. Silay pinili ni Ecleo na magbantay sa White house at magpatupad ng rules and regulation ng PBMA sa isla ng Dinagat. Ang grupo ayon pa sa sources ay armado ng high-powered firearms at nakapagtayo na rin ng ilang kuta sa Dinagat. Ang White Eagles ay itinatag ni Ecleo Jr. simula ng pamunuan ang PBMA matapos mamatay ang kanyang ama noong 1987. Ang mga miyembro nito na nakasuot ng pulang headband at puting damit ay naniniwalang sila ay invisible o hindi nakikita at sgaya ng ibang kulto sa Mindanao, ay naniniwalang kapag namatay sila sa pagtatanggol sa kanilang master ay nangangahulugan ito ng eternal happiness sa kabilang buhay. Sumukong cult leader positibo sa droga Positibong gumagamit ng shabu ang sumukong lider ng kulto na si Ruben Ecleo Jr. Ito ang resulta ng isinagawang drug test kahapon ng PNP-crime laboratory sa dating mayor ng Dinagat island. Isinailalim na rin sa paraffin test si Ecleo para matiyak kung nakipagbarilan din ito sa mga pulis at sundalo na nag-serve ng warrant of arrest. Kasunod nito, ipinag-utos na rin ni PNP-CIDG director Nestorio Gualberto ang pagsasailalim sa drug test at paraffin test sa mga naarestong miyembro ng kulto. Matapos sumuko si Ecleo sa mga awtoridad ay agad itong ipinasuri sa drug test bunsod ng nakitang magaspang na pagkilos nito na hinihinalang epekto ng droga. Si Ecleo ay nahaharap sa kasong parricide matapos umanong patayin ang kanyang asawang si Alona. Nauna nang lumitaw sa pagsisiyasat na umanoy ugat ng di pagkakaunawaan ng mag-asawa ng magpilit ang babae na magpasailalim sa rehabilitasyon sa droga si Ecleo. Private army ni Ecleo pinabubuwag Pinabubuwag sa lalong madaling panahon ni Bayan Muna Rep. Crispin Beltran sa AFP at PNP ang private army ni dating Dinagat mayor Ruben Ecleo Jr. dahil labag sa batas ang pag-iingat ng armas ng mga miyembro ng kultong PBMA. Matataas na kalibre ng baril at bala umano ang nasa pag-iingat ng private army ni Ecleo na handa nilang gamitin sa mga inosenteng sibilyan. Dapat din aniyang siyasatin ang background at history ng PBMA dahil sa posibilidad na ito ang nasa likod ng ibat ibang krimen at human rights violation sa Surigao at sa mga karatig na lugar nito. Ayon kay Beltran, isa umanong mapanganib na kulto ang PBMA dahil pumapatay at handang mamatay ang mga ito para lamang maipagtanggol ang kinikilala nilang lider. Hinamon din ni Beltran ang Arroyo administration na kumpiskahin ang assets ng PBMA at huwag pagpiyansahin si Ecleo na nahaharap ngayon sa ibat ibang kaso. Kung tutoo aniya ang mga naglalabasang ulat tungkol sa PBMA kung saan naniniwala silang reincarnation ni Kristo ang ama ni Ruben Ecleo ay lumalabas aniyang malayo na sa katotohanan ang pinaniniwalaan ng kulto at maaaring maging bayolente ang mga ito.(Ulat nina Perseus Echeminada at Malou Escudero)</body>
<link>http://www.philstar.com/Article.aspx?articleId=165464&amp;publicationSubCategoryId=92</link>
</article>
<article>
<title>Natitirang miyembro ng pamilya Bacolod binigyan ng security</title>
<author>Malou Rongalerios-Escudero</author>
<date>
<month>June</month>
<day>21</day>
<year>2002</year>
</date>
<body>Binigyan na kahapon ng seguridad ng PNP ang natitirang tatlong miyembro ng pamilya Bacolod na minasaker kamakailan ng hinihinalang mga miyembro ng kultong Philippine Benevolent Missionaries Associations sa Mandaue City kasunod ng pangambang buweltahan ang pamilya ng mga panatiko ng sumukong lider ng PBMA na si Ruben Ecleo Jr. Binuo na rin ng pulisya ang Task Force Bacolod para mapabilis ang pagresolba sa pamamaslang sa mag-asawang Elpidio at Rosalia Bacolod, anak na sina Ben at Evelyn at isang Paterno Laktawan, kapitbahay ng mga biktima na nakitulog lamang. Mananatili sa kustodya ng PNP-CIDG sina Enrique, dalawang kapatid na lalaki at isa pang babaeng guro hanggat hindi nanunumbalik sa normal ang sitwasyon. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165477&amp;publicationSubCategoryId=92</link>
</article>
<article>
<title>Sen.Revilla balik 'Pinas na</title>
<author>Butch Quejada at Rudy Andal</author>
<date>
<month>June</month>
<day>21</day>
<year>2002</year>
</date>
<body>Siniguro ni Senator Ramon Revilla Sr. na mananatili pa rin siya sa grupo ng administrasyon at wala siyang balak na lumipat sa kabilang kampo gaya ng napaulat. Dumating kahapon ng umaga na naka-wheelchair si Sen. Revilla mula sa US matapos ang tatlong buwang pananatili doon bunga ng isinagawang operasyon sa kanyang spinal column. Sinalubong siya sa NAIA nina Senate President Franklin Drilon at anak nitong si ex-Cavite Gov. Bong Revilla. Bagaman medyo hirap sa kanyang kalagayan, masayang kumaway ang senador sa kanyang mga well wishers. Inako na lamang ni Bong ang pagsagot sa mga katanungang pinukol ng media. &amp;quot;Lakas-NUCD pa rin si daddy at mananatili siya sa administration bloc,&amp;quot; muling paglilinaw ni Bong. Tungkol naman sa isyu kung tinanggap na ni Bong ang pagiging hepe ng Videogram Regulatory Board (VRB), sinabi niya na pinag-iisipan pa niya kung tatanggapin ang alok ni Pangulong Arroyo. &amp;quot;Hindi ko pa tinatanggap ang offer ng Presidente. Ikukunsulta ko muna sa tatay ko. Kung ano ang desisyon niya, yon ang masusunod,&amp;quot; wika ni Bong. Ayon naman kay Sen. Drilon, ang dahilan ng kanyang pagsalubong kay Sen. Revilla ay para personal niyang makita kung ayos na ang kalagayan ng huli. &amp;quot;As a colleague, I just want to have a personal glimpse on how he (Sen. Revilla) is doing. He looks fine. Hindi namin pinag-usapan kung mananatili siya sa amin (administration) o hindi. Hirap siyang magsalita dahil halos wala siyang boses. Bigyan natin siya ng pagkakataong mag-decide at makapagpahinga,&amp;quot; ani Drilon. Inaasahang dadalo sa pagbubukas ng 2nd regular session ng Senado sa Hulyo 22 si Sen. Revilla. (Ulat nina Butch Quejada at Rudy Andal)</body>
<link>http://www.philstar.com/Article.aspx?articleId=165480&amp;publicationSubCategoryId=92</link>
</article>
<article>
<title>PPA cut pinasasalamatan ng multi-sector</title>
<author>Rudy Andal</author>
<date>
<month>June</month>
<day>21</day>
<year>2002</year>
</date>
<body>Pinasalamatan ng multi-sectoral group ang Meralco dahil sa desisyon nitong ibaba ang Purchased Power Adjustment (PPA) na mararamdaman ng mga electric consumers sa buwang ito. Sinabi ng grupo na binubuo ng kabataan, mag-aaral, magsasaka, mangingisda at private sector organizations na malaking tulong sa mga magulang ang ginhawang idudulot dahil sa pagbaba ng PPA ng Meralco, gayundin ang kanilang pasasalamat kay Pangulong Arroyo matapos atasan nito ang Napocor na suspindihin din ang PPA nito. Ayon kay Meralco vice president Rafael Andrada, mula sa dating P3.30/kwh na PPA ay magiging P1.26/kwh na lamang ito na epektibo sa June billing ng mga electric consumers. Ang breakdown ng nasabing cut sa PPA ay P.36/kwh mula sa Napocor, P.50/kwh sa Meralco at P0.40/kwh mula sa Meralco IPPs. Wika pa nito, kaya pang ibaba ng P.60/kwh ng Meralco ang kanilang PPA kung papayagan lamang ang kanilang IPPs na First Gas at Quezon Power na makapag-operate sa maximum capacity nito at full dispatch dahil na rin sa transmission constraints ng Napocor. (Ulat ni Rudy Andal)</body>
<link>http://www.philstar.com/Article.aspx?articleId=165490&amp;publicationSubCategoryId=92</link>
</article>
<article>
<title>Posthumous Award kay Betty</title>
<author>Lilia Tolentino</author>
<date>
<month>June</month>
<day>21</day>
<year>2002</year>
</date>
<body>Ginawaran ni Pangulong Arroyo ng Rizal Posthumous Award ang yumaong Betty Go-Belmonte, founding chairman ng mga pahayagang Philippine Star at Pilipino Star Ngayon, kasama ang tatlong iba pang Tsinoy sa seremonya ng pagpaparangal sa 10 Tsinoy Rizal awardees at pitong Tsinoy lifetime achievement awards. Tinanggap ni QC Mayor Feliciano &amp;quot;Sonny&amp;quot; Belmonte ang parangal para sa kanyang butihing kabiyak. Ito ay bilang pagkilala sa kanilang huwarang pagtataguyod sa kapakanan ng Chinese communities at pagtulong sa pagpapaunlad ng bansa sa pamamagitan ng kanilang mga bokasyon at propesyon. Ang iba pang binigyan ng posthumous award ay sina Benjamin Chua, dating chairman ng Cathay Pacific Steel, Lawrence Ong at Tan Yu, textile &amp;amp; cotton mills magnate. Kabilang naman sa tumanggap ng Tsinoy Rizal awards sina Ricardo Lee, arts &amp;amp; culture; John Lu Kua, business &amp;amp; enterpreneurship; Jose Dy Tan, community service; Queena Lee Chua, education; Doreen Yu, journalism; Josiah Go, management &amp;amp; finance; Dr. Dy Bun Yok, medicine; Naga City Mayor Jesse Robredo, public service at Perry Ong, science &amp;amp; technology. (Ulat ni Lilia Tolentino)</body>
<link>http://www.philstar.com/Article.aspx?articleId=165492&amp;publicationSubCategoryId=92</link>
</article>
<article>
<title>Sabaya todas sa Navy</title>
<author>Joy Cantos,Rose Tamayo,Lilia Tolentino at Malou Rongalerios-Escudero</author>
<date>
<month>June</month>
<day>22</day>
<year>2002</year>
</date>
<body>Tuluyan nang nagwakas ang buhay ng kilabot na lider at spokesman ng bandidong Abu Sayyaf na si Abu Sabaya matapos itong mapatay sa isang sagupaan sa karagatan ng Sibuco, Zamboanga del Norte habang apat pa ang nadakip. Sakay umano ng isang pumboat ang mga bandido nang tugisin ng mga tauhan ng Philippine Navy Special Warfare Unit at Blocking Force ng Marines ng maganap ang madugong enkuwentro kahapon ng alas-4 ng madaling araw sa Mantibu point. Kinumpirma nang isa sa apat na nadakip na bandido na tadtad ng tama ng bala sa katawan si Sabaya nang tumalon sa karagatan kasama ang dalawang sugatang tauhan na sina Abu Musa at Inbo Hajim. Nakasuot si Sabaya ng itim na sweatshirt. Kahapon ay patuloy na sinusuyod ang karagatan para sa paghahanap sa bangkay ni Sabaya at dalawa pang tauhan nito habang narekober ang sunglasses ni Sabaya, backpack at kanyang sattelite phone. Kasalukuyang sumasailalim sa tactical interrogation ang nadakip na mga bandidong kinilalang sina Hassan Hamsi, Abdurahman Ismael, Adzmar Aluk at Abu Nadim. Militar pinuri ni GMA Malugod namang binati ni Presidente Arroyo ang mga sundalo sa kanilang determinasyong tapusin na ang problema sa ASG. Simula anya ng ilunsad ang Operation: Daybreak ipinamalas na ng mga sundalo ang kanilang kakayahan sa pakikipaglaban at dapat silang purihin ng sambayanan. Sinabi pa ng Pangulo na kailangang huwag bigyang pagkakataon ang mga tumakas na Abu Sayyaf na makapagtago pa, makapagpahinga at makapagmaniobra ngayong sukol na sila ng mga sundalo. Bush natuwa Nagpahayag naman ng kagalakan kahapon si US President Bush hinggil sa ulat na patay na si Abu Sabaya. Nakahanda rin umanong magbigay ng pabuya ang embahada ng US sa sinumang makapagbibigay ng impormasyon o makarekober sa bangkay ni Sabaya. Samantala sa panayam kay National Security Adviser Roilo Golez sa Department of Foreign Affairs kahapon, sinabi nito na hindi pa nila makukumpirma na patay na nga si Sabaya hanggat hindi pa nakikita ang bangkay nito. Bibigyan umano ng pabuyang P50,000 ang miyembro ng Navy na nakabaril kay Sabaya at ganoong halaga rin umano sa makakarekober sa bangkay ni Sabaya. Naniniwala naman si Golez na maaaring lumubog sa ilalim ng dagat ang bangkay ni Sabaya at dalawa nitong kasama at posibleng lumutang ito sa loob ng 8-12 oras. Sa panayam naman kay Defense Secretary Angelo Reyes, malaki ang kanyang paniwala na patay na nga si Sabaya dahil sa pagkakarekober sa &amp;quot;shades&amp;quot; nito na nagsisilbi umanong agimat ni Sabaya. Di pa tapos ang laban Sa kabila na patay na si Abu Sabaya, hindi pa anya tapos ang laban. Sinabi nina Reps. Juan Miguel Zubiri (Bukidnon) at Rolando Andaya (Camarines Sur) na dapat pagtuunan ng pansin ngayon ng militar ay ang mahuli at madurog ang iba pang mataas na lider at miyembro ng bandidong grupo. Sinabi ng mga mambabatas na kung nagawang matugis at mapatay ng militar si Sabaya ay magagawa nila ito sa iba nitong kasamahan. (Ulat nina Joy Cantos,Rose Tamayo,Lilia Tolentino at Malou Rongalerios-Escudero)</body>
<link>http://www.philstar.com/Article.aspx?articleId=165587&amp;publicationSubCategoryId=92</link>
</article>
<article>
<title>Abu Sabaya, trainee policeman bago naging public enemy no. 1</title>
<author></author>
<date>
<month>June</month>
<day>22</day>
<year>2002</year>
</date>
<body>Nabatid sa military files na si Abu Sabaya, 40, ay isang drop-out student ng criminology course noong 1986. Matapos iwan ang police training sa Zamboanga City ay sumali siya sa Moro National Liberation Front (MNLF), isang Muslim separatist group. Dito niya natutunan ang black art ng bomb-making at sabotage, pero umalis sa naturang grupo makaraang lumagda sa peace treaty ang MNLF noong 1996. Nagtungo ng Saudi Arabia si Sabaya, pero hindi malinaw kung anong ginawa niya doon. Bumalik si Sabaya sa Pilipinas noong 1999 at sumama kay Abdurajak Janjalani, founder ng Abu Sayyaf noong early 1990s. Nang mapatay ng tropa ng pamahalaan si Abdurajak noong 1998 ay pinamunuan ng kanyang kapatid na si Khadafi Janjalani ang grupo at si Sabaya ang naging chief spokesman at pinaka-prominenteng lider ng Abu Sayyaf. Napag-alaman na ang grupo ay pinondohan ni Saudi-born Osama bin Laden. Sa ilang okasyon kapag nagpapakita ito sa press, si Sabaya ay larawan ng modern-day pirate. May bandana siya sa ulo, isang hikaw sa kaliwang taynga at itim na sunglasses na kanyang trademark. Kamakailan ay nag-alok ang US ng $5 million reward para sa ikadarakip ni Sabaya at apat pang top leaders ng Sayyaf dahil sa May 27, 2001 kidnapping ng tatlong Amerikano. Isa dito, si Guillermo Sobero ay pinugutan ng ulo bilang &amp;quot;independence day gift&amp;quot; kay Pangulong Arroyo, samantala si Martin Burnham ay napatay sa isang rescue operation at nakaligtas naman ang asawang si Gracia.</body>
<link>http://www.philstar.com/Article.aspx?articleId=165598&amp;publicationSubCategoryId=92</link>
</article>
<article>
<title>Dayaan at gulo sa barangay, SK elections lalabanan ni Honasan</title>
<author>Rudy Andal</author>
<date>
<month>June</month>
<day>22</day>
<year>2002</year>
</date>
<body>Nanawagan si Senator Gregorio &amp;quot;Gringo&amp;quot; Honasan na maging mapayapa at matapat ang darating na halalan ng mga lider ng barangay at Sangguniang Kabataan (SK) sa Hulyo 15, 2002. &amp;quot;Ang ating ihahalal ay ang mga mamumuno ng ating bayan sa tinatawag nating &amp;quot;frontline&amp;quot; ng pamahalaan kung kayat nararapat lamang na ating tiyakin na ang tunay na ninanais ng masang Pilipino ang siyang dapat masunod sa halalan,&amp;quot; ani Honasan. Bukod dito, pinakilos ni Honasan ang Guardians, isang grupong kanyang pinamumunuan na maraming aktibong kasapi sa buong Pilipinas, at ang kanyang mga kaibigan sa military at police establishments upang lalong pag-ibayuhin ang pagbabantay sa balota sa nalalapit na halalan. &amp;quot;Kasama ko ang mga Guardians at ang ating mga magigiting na opisyal at tauhan ng military at pulis upang hadlangan ang sinumang grupo o puwersa na gagawa ng anumang pandaraya o panggugulo sa barangay at SK elections,&amp;quot; sabi ni Honasan. Inaasahang makikipagpulong si Honasan sa mga lider ng ibat ibang chapters ng Guardians at mga kampo ng pulis at military upang isaayos ang kanilang preparasyon at koordinasyon sa darating na halalan. (Ulat ni Rudy Andal)</body>
<link>http://www.philstar.com/Article.aspx?articleId=165603&amp;publicationSubCategoryId=92</link>
</article>
<article>
<title>Ecleo sinampahan ng kaso</title>
<author>Joy Cantos</author>
<date>
<month>June</month>
<day>22</day>
<year>2002</year>
</date>
<body>Sinampahan na kahapon ng kasong direct assault with complex crimes at illegal possession of firearms ng PNP-Criminal Investigation and Detection Group sa Surigao City Regional Trial Court ang tinaguriang supreme leader ng kultong Philippine Benevolent Missionaries Association (PBMA) na si Ruben Ecleo Jr. Ito ay kasunod ng madugong bakbakan sa pagitan ng mga tagasunod ni Ecleo at arresting officers matapos lumaban sa mga awtoridad ang mga miyembro ng naturang kulto na ikinamatay ng 23 katao. Kahapon ay umalis na si Ecleo patungong Cebu City para harapin ang kasong parricide na iniharap ng pamilya ng asawa nitong si Alona Bacolod. Pero habang papasok sa Cebu jail ay nakuhanan ito ng 20 gramo ng shabu na nakaipit sa Ivory soap matapos halughugin ang kanyang gamit. Bunga nito panibagong kasong illegal posession of drugs ang isasampa sa kanya. Kamakalawa ay lumabas na positibo sa shabu si Ecleo, pero lumitaw sa paraffin test na negatibo ito. Gayunman, sinabi ni PNP-CIDG chief Nestorio Gualberto na bagaman negatibo sa paraffin test ay hindi ito nangangahulugan na ligtas na si Ecleo sa mga kasong kriminal na kanyang kinakaharap. (Ulat ni Joy Cantos)</body>
<link>http://www.philstar.com/Article.aspx?articleId=165611&amp;publicationSubCategoryId=92</link>
</article>
<article>
<title>Tuloy ang PPA</title>
<author>Danilo Garcia</author>
<date>
<month>June</month>
<day>22</day>
<year>2002</year>
</date>
<body>Tuloy pa rin ang implementasyon ng power purchased adjustment matapos na balewalain ng Pasig City Regional Trial Court ang mosyon para sa isang temporary restraining order (TRO) na humihiling na itigil ang paniningil ng Meralco at Napocor ng PPA. Sa tatlong pahinang resolusyon ni Judge Alfredo Flores ng branch 167, hindi umano kailangan ang TRO dahil sa wala naman umanong malaking pinsala na idudulot ang PPA charges sa publiko. &amp;quot;The injury feared by petitioners is yet speculative in the abscence of evidence that the imposition of the PPA was not commensurate to the purpose of giving them the pleasure of using electricity without interruptions and thus, excessive or made only for the benefit of the respondents,&amp;quot; ayon kay Flores. Sa mga nakaraang hearing, iprinisinta ng mga nagpetisyon ang ilang consumer ng kuryente ukol sa perhuwisyong naidudulot ng PPA tulad ng pagkaputol ng suplay nito kapag tumatangging magbayad. Isinampa ang petisyon para sa abolisyon ng PPA sa pangunguna ni dating senador Juan Ponce Enrile at ilang grupo. (Ulat ni Danilo Garcia)</body>
<link>http://www.philstar.com/Article.aspx?articleId=165614&amp;publicationSubCategoryId=92</link>
</article>
<article>
<title>Chavit di dapat tawaging 'Bayani ng Norte'</title>
<author>Malou Rongalerios-Escudero</author>
<date>
<month>June</month>
<day>22</day>
<year>2002</year>
</date>
<body>Hindi dapat tawaging &amp;quot;Bayani ng Norte&amp;quot; si dating Ilocos Sur Gov. Luis &amp;quot;Chavit&amp;quot; Singson dahil isang sampal umano para sa mga taga-Ilocos Sur. Ayon kay Jesus Crispin Remulla, spokesman ng Partido ng Masang Pilipino, maraming mga Ilokano ang naniniwala na si Singson umano ay nagnakaw mula sa kaban ng bayan habang nasa panunungkulan ito. Si Arroyo ay nagtungo sa bahay ng dating gobernador upang personal na batiin ito sa kanyang kaarawan at bansagan na &amp;quot;Hero of the North&amp;quot; si Singson. Si Singson kasama ang ilan pang opisyal ng Ilocos Sur ay nahaharap sa 5 counts ng graft case kasama na ang plunder sa Office of the Ombudsman. Sinabi ni Remulla na ang papuring ibinigay ni Arroyo kay Singson ay isang pagpapakita ng kanyang determinasyon na makulong ng tuluyan si dating pangulong Estrada. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165619&amp;publicationSubCategoryId=92</link>
</article>
<article>
<title>Mangingisda unahan kay Sabaya</title>
<author>Joy Cantos</author>
<date>
<month>June</month>
<day>23</day>
<year>2002</year>
</date>
<body>Daan-daang mga lokal na mangingisda na ang dumagsa sa Sibuco Point, Zamboanga del Norte para tumulong sa operating troops ng pamahalaan na nagsasagawa ng paghahanap sa bangkay ng napatay na Abu Sayyaf spokesman na si Abu Sabaya. Matapos na magpalabas ng P50,000 reward ang gobyerno para sa sinumang makakarekober sa katawan ni Sabaya, mula umano kahapon ng madaling-araw ay nag-uunahan nang pumalaot sa karagatan ang di magkamayaw na mangingisda para hanapin ang bangkay ni Sabaya at ang dalawa pa nitong napaslang na tauhan na sina Ibno Hajir at Abu Musa na pawang nagsitalon sa pumboat matapos na mabaril sa naganap na encounter sa Sibuco, Zamboanga del Norte. Ayon kay AFP Chief Gen. Roy Cimatu, posible umanong hindi na makuha ng buo o nasa maayos na kondisyon ang mga labi ng tatlong bandido dahil maaaring pinapak na rin umano ng nagpiyestang mga pating sa karagatan ang mga katawan. Sa kabila nito, patuloy ang pagsusumikap ng militar na mabawi sina Sabaya at binigyang diin ni Cimatu na nais nilang marekober ang bangkay upang mabura ang pagdududa ng mga kritiko na palabas lamang ng militar ang pagsasabing napatay nila ang kilabot na spokesman ng ASG. Sa panig ni AFP spokesman Brig. Gen. Eduardo Purificacion, sinabi nito na aabot pa ng tatlo hanggang apat na araw bago tuluyang marekober ang hinahanap na katawan. Masyado umanong malalim sa nabanggit na bahagi ng dagat dahil malaki ang current o agos ng tubig kung saan ay malamang na tinangay na papalayo ang bangkay ng mga ito. Sa kasalukuyan ay pawang backpack, satellite phone, shades at iba pang personal na gamit ni Sabaya ang narekober ng tropa ng pamahalaan. (Ulat ni Joy Cantos)</body>
<link>http://www.philstar.com/Article.aspx?articleId=165700&amp;publicationSubCategoryId=92</link>
</article>
<article>
<title>Janjalani isunod na - GMA</title>
<author>Ely Saludar</author>
<date>
<month>June</month>
<day>23</day>
<year>2002</year>
</date>
<body>Matapos mapatay si ASG spokesman Abu Sabaya, iniutos kahapon ni Pangulong Arroyo na isunod na ang iba pang lider ng Abu Sayyaf na sina Khadaffy Janjalani, Abu Sulaiman, Isnilon Hapilon, Hamsi Raji Sali at lahat ng mga kampon nito. Ayon sa Pangulo, kailangang matahimik na ang Mindanao laban sa panggugulo ng Abu Sayyaf. Iginiit rin kahapon ni National Security Adviser Roilo Golez na wala nang duda ang Malaca&amp;ntilde;ang na patay na si Sabaya. Sinabi ni Golez na lumabas na ang lahat ng indikasyon at ang kulang na lang ay ang katawan ni Sabaya. Ayon kay Golez, kabilang sa pinagbatayan ng pamahalaan sa pagkumpirmang patay na si Sabaya ay ang mga deklarasyon ng sundalo na nakabaril at sinuportahan ito ng mga arestadong miyembro ng Sayyaf na kasama mismo ni Sabaya sa pump boat. Hindi anya dapat pang pag-usapan ang anumang pagdududa sa pagkamatay ni Sabaya. (Ulat ni Ely Saludar)</body>
<link>http://www.philstar.com/Article.aspx?articleId=165714&amp;publicationSubCategoryId=92</link>
</article>
<article>
<title>$1-M reward ibigay sa mamamayan ng Zamboanga</title>
<author>Malou Rongalerios-Escudero</author>
<date>
<month>June</month>
<day>23</day>
<year>2002</year>
</date>
<body>Ang mga mamamayan ng Zamboanga del Norte ang dapat na makinabang sa $1 milyong reward na iniaalok ng Amerika para sa ulo ni Abu Sabaya. Ito ang sinabi kahapon ni Negros Occidental Rep. Apolinario Lozada kaugnay sa isyu kung sino ang dapat na tumanggap ng reward. Ayon kay Lozada, nahuli ang ilang miyembro ng Abu Sayyaf at napatay sa engkuwentro si Sabaya dahil na rin sa sumbong ng ilang residente. Isa aniyang pagkakamali sa panig ni Sabaya ang pagtungo sa Zamboanga del Norte dahil mismong mga sibilyan ang naging dahilan upang sila ay mahuli, hindi tulad sa ibang lugar sa Mindanao na sila ay kinakanlong. Ilang residente rin umano ang naging guide pa ng mga sundalo noong Hunyo 7 ng tangkaing irescue ng militar ang mag-asawang Martin at Gracia Burnham at nurse na si Ediborah Yap. Kung maipagkakaloob umano ang $1 milyong reward sa provincial government ng Zambo del Norte ay tiyak na lalong magsisikap ang mga mamamayan dito na ituro ang natitirang mga lider ng ASG. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165717&amp;publicationSubCategoryId=92</link>
</article>
<article>
<title>Naarestong tauhan ni Sabaya inatake sa puso, patay</title>
<author>Joy Cantos</author>
<date>
<month>June</month>
<day>23</day>
<year>2002</year>
</date>
<body>Dahil sa umanoy matinding pressure matapos madakip, namatay sa atake sa puso ang isa sa apat na nadakip na tauhan ng napaslang na si ASG spokesman Abu Sabaya habang nakapiit ang una sa AFP-Southcom sa Zamboanga City kamakalawa ng hatinggabi. Ayon kay Southcom chief Major Gen. Ernesto Carolina, bandang alas-10 ng gabi kamakalawa ng makaramdam ng pananakit ng dibdib si Hassan Hamsi alyas Abu Ayob. Agad itong isinugod sa Southcom hospital pero binawian ng buhay pasado alas-12 ng hatinggabi. Sa pahayag ng tuminging doktor, may myocardial infraction ang suspek na umanoy posibleng nakuha sa hypertension o sa sobrang taba sa katawan. Ang taong nagtataglay nito ay tumataas ang dugo sa puso at bumababa ang supply ng oxygen. Isinailalim na sa autopsy ang bangkay ni Hamsi para mawala ang pagdududa na nagkaroon ng foul play sa pagkamatay nito. Si Hamsi, kasama ang tatlo pang naarestong sina Abdurakman Ismael, Margani Isnilon at Adzmar Aluk ay kasama ni Sabaya ng makasagupa ng magkakasanib na elemento ng Phil. Navy Special Warfare Group at blocking force ng Marines. (Ulat ni Joy Cantos)</body>
<link>http://www.philstar.com/Article.aspx?articleId=165724&amp;publicationSubCategoryId=92</link>
</article>
<article>
<title>Office of the Muslim Affairs bubuwagin na</title>
<author>Malou Rongalerios-Escudero</author>
<date>
<month>June</month>
<day>23</day>
<year>2002</year>
</date>
<body>Takdang buwagin ang Office of the Muslim Affairs makaraang pumasa sa committee level ng Mababang Kapulungan ang panukalang batas na nag-aalis dito na magbibigay daan naman sa pagtatatag sa National Commission on Muslim Filipinos. Ayon kay Basilan Rep. Gerry Salapuddin, deputy speaker for Mindanao, madaling pagkaisahin ang mga Muslim tribes kung magkakaroon ng isang komisyon para sa mga ito. Layunin ng panukala na magkaroon ng kinatawan ang lahat ng Pilipinong Muslim para mabigyang pansin ang kanilang mga problema. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165733&amp;publicationSubCategoryId=92</link>
</article>
<article>
<title>Pampanga handa na sa kasalang Mikey-Angela</title>
<author>Ely Saludar</author>
<date>
<month>June</month>
<day>23</day>
<year>2002</year>
</date>
<body>Handang-handa na ang pamilya Arroyo kaugnay sa pagpapakasal bukas ni Presidential Son at Pampanga Vice Gov. Juan Miguel &amp;quot;Mikey&amp;quot; Arroyo, 33, kay Maria Angelica Montenegro, 27, na gaganapin bukas ng umaga sa Lubao, Pampanga. May 400 Army troops at pulis ang ikakalat sa lahat ng ruta patungong Lubao hanggang sa San Agustin church sa Barangay San Nicolas na pagdarausan ng seremonya. Itinuturing na makasaysayan ang kasalan para sa First Family dahil dalawang pangulo ng bansa, sina Pangulong Arroyo at amang si Diosdado Macapagal ang nagmula dito, at ang simbahan ay pinakamatanda sa Pampanga at pangalawang pinakamatandang simbahan sa buong bansa. Sa okasyon ding ito magsasama-sama ang tatlong pangulo ng bansa na sina Pangulong Arroyo, dating pangulong Cory Aquino at Fidel Ramos na ninang at ninong. Dalawang handaan din ang magaganap, malapit sa simbahan at isa sa Malaca&amp;ntilde;ang. (Ulat ni Ely Saludar)</body>
<link>http://www.philstar.com/Article.aspx?articleId=165737&amp;publicationSubCategoryId=92</link>
</article>
<article>
<title>Laban kontra PPA paiigtingin</title>
<author>Andi Garcia</author>
<date>
<month>June</month>
<day>23</day>
<year>2002</year>
</date>
<body>Bunga ng pagtanggi ng korte na magpautos ng temporary restraining order (TRO) laban sa purchased power adjustment (PPA), ipinangako ng mga grupong namumuno sa laban kontra PPA na paiigtingin pa nila ang kanilang mga kilos protesta kontra rito at sa lahat ng mga kumpanyang may kinalaman rito. Ayon kay Alain Pascua, chairman ng Kaakbay at head convenor ng Abolish PPA Movement, lubhang nakalulungkot ang naging desisyon ni Judge Alfredo Flores ng Pasig RTC branch 167 na ibasura ang kanilang petisyon para sa TRO laban sa buwanang pangongolekta ng PPA mula sa mga consumers. Base sa inilabas na desisyon ni Flores, walang matinding pangangailangan para magpatupad siya ng TRO laban sa koleksiyon ng PPA. Sinabi ni Pascua na kung pinagbigyan ang kanilang hinihiling na 20 araw na TRO sa PPA, makararanas ng panandaliang lunas ang mamamayan sa buwanang pagbabayad nito. &amp;quot;Lalo lamang dadami ang bilang ng mga grupo, samahan at maging mga indibidwal na susuporta sa aming pagkilos kontra PPA. Sa kasalukuyan ay halos nagkakaubusan na nga kami ng papel na ginagamit sa aming 1 million signature drive sa kalakhang Maynila at karatig pook, ganoon karaming tao ang sumusuporta sa aming laban,&amp;quot; pahayag ni Pascua Dahil umano sa desisyon ng korte, hindi malayong maging nationwide na ang kanilang kilusan dahil bawat Pilipino ay apektado sa isyung ito. (Ulat ni Andi Garcia)</body>
<link>http://www.philstar.com/Article.aspx?articleId=165740&amp;publicationSubCategoryId=92</link>
</article>
<article>
<title>Buong Zamboanga naghahanap na rin kay Abu Sabaya</title>
<author>Jhay Mejias at Lilia Tolentino</author>
<date>
<month>June</month>
<day>24</day>
<year>2002</year>
</date>
<body>Hindi lamang mga divers ang naghahanap ngayon sa bangkay ng napaslang na Abu Sayyaf spokesman na si Abu Sabaya. Maging ang buong residente ng coastal town ng Sibuco, Zamboanga del Norte ay nagkainteres at nakisali na rin sa pagsisid at paghahalughog sa karagatan at palibot nito dahil na rin umano sa P50,000 pabuyang ipinalabas ng pamahalaan sa kung sino man ang makakakuha sa bangkay ng kilabot na lider. Sinabi ni Commodore Ernesto de Leon, hepe ng Southern Naval Forces, hindi titigil ang pamunuan ng AFP sa paghahanap sa bangkay ni Sabaya at kahit buto nito o bungo na lamang ang natitira ay kukunin nila. &amp;quot;All the way na ito. This is for the Filipino people. We are hoping for the best,&amp;quot; ani de Leon. Iginiit ni de Leon na patay na si Sabaya dahil ito ang lumabas sa kanilang imbestigasyon matapos itong mabaril kasama ang dalawa pa niyang tauhan ng mga elemento ng Navy Special Warfare Group sa Sibuco noong nakaraang Biyernes. Ang tatlo ay nagsitalon sa dagat at pinaniniwalaang mga patay na dahil na rin sa natadtad ng bala ang mga katawan nito. &amp;quot;Strong current and shark infested ang dagat at napakalalim din,&amp;quot; ani de Leon. Katulong din sa paghahanap kay Sabaya ang aerial at naval search. &amp;quot;Lahat sila ay nagsasagawa ng coastal search para makita siya. Ginagawa ito para mabigyan ng peace of mind ang lahat,&amp;quot; ani de Leon. &amp;quot;We just have to recover even Sabayas skull to compare it with the dental or medical records of the bandit just to prove that the military had killed him in encounter last Friday,&amp;quot; sabi nito. Samantala, walang itinakdang deadline ang Malaca&amp;ntilde;ang sa AFP para tapusin ang paghahanap sa bangkay ni Sabaya. Ayon kay acting Press Secretary Silvestre Afable, mahirap magbigay ng deadline sa ganitong search operation pero nasa AFP na umano kung ano ang assessment at recommendation nila. (Ulat nina Jhay Mejias at Lilia Tolentino)</body>
<link>http://www.philstar.com/Article.aspx?articleId=165834&amp;publicationSubCategoryId=92</link>
</article>
<article>
<title>GMA, mas bida sa US kaysa RP</title>
<author>Lilia Tolentino</author>
<date>
<month>June</month>
<day>24</day>
<year>2002</year>
</date>
<body>Ikinalungkot ni Pangulong Arroyo ang pangyayaring mas binibigyan ng halaga sa ibang bansa lalo na sa Amerika ang ginagawa niyang pagsisikap para masugpo ang terorismo habang tila hindi naman ito binibigyan ng importansiya sa sarili niyang bansa. Sa isang panayam kay acting Press Secretary Silvestre Afable, bagaman lubos ang papuri ni US President Bush sa Pangulo dahil sa pagkakapatay kay Abu Sabaya, may dinaranas na pagbaba ng satisfaction rating ang Presidente itoy dahil may mga problemang kinakaharap pa tulad ng power purchased adjustment o PPA. &amp;quot;The President has not been defensive. Its not her fault. If you would look at the survey... its all across, institutionally,&amp;quot; ani Afable. Sinabi ni Afable, hindi talaga maiiwasan ang mga kritisismo at pagkakaroon ng ibang pananaw ang ilang sektor ng lipunan dahil sa problema sa ekonomiya. Pero dapat din aniyang tingnan ng mamamayan na may mga pag-unlad rin na nangyari sa ibang bahagi ng bansa. (Ulat ni Lilia Tolentino)</body>
<link>http://www.philstar.com/Article.aspx?articleId=165847&amp;publicationSubCategoryId=92</link>
</article>
<article>
<title>'Si Sabaya ang nag-utos na barilin si Martin'</title>
<author>Jhay Mejias</author>
<date>
<month>June</month>
<day>24</day>
<year>2002</year>
</date>
<body>Inamin nang isang naarestong bandidong Abu Sayyaf na si Abu Sabaya ang nag-utos na barilin ang bihag na si Martin Burnham &amp;quot;sakaling magkagipitan na.&amp;quot; Sa isinagawang tactical interrogation ng AFP kay Adzmar Aluk, inamin nitong inutusan ni Sabaya si Ibno Hajir alyas Abu Lukman na barilin si Martin kapag lumapit ang tropa ng pamahalaan. Sinabi ni Adzmar na bago pa maganap ang rescue operation sa mga Burnham ay tila alam na ni Sabaya na magiging matindi ang enkuwentrong magaganap kaya nagbitiw ito ng salita na patayin ang nasabing bihag kapag nagpang-abot na ang kanilang grupo at tropa ng pamahalaan. &amp;quot;Ang sabi ni Sabaya pag malapit na ang mga sundalo sabi niya patayin na yan si Martin. Ng patay na nagtakbo na ako sir,&amp;quot; pahayag ni Adzmar. Si Hajir ay isa sa napatay kasama ni Sabaya sa encounter sa Sibuco noong nakaraang Biyernes. Si Adzmar naman ay isa sa apat na bandidong naaresto sa Sibuco encounter. Kasama niyang naaresto sina Hassan Hamsi, Abdurakman Ismael at Margani Isnilon. Kamakalawa ay namatay si Hamsi dahil sa atake sa puso. (Ulat ni Jhay Mejias)</body>
<link>http://www.philstar.com/Article.aspx?articleId=165849&amp;publicationSubCategoryId=92</link>
</article>
<article>
<title>Yosi, droga na rin</title>
<author>Rudy Andal</author>
<date>
<month>June</month>
<day>24</day>
<year>2002</year>
</date>
<body>Hiniling kahapon ni Senate Majority Leader Loren Legarda-Leviste na iklasipika bilang droga ang sigarilyo upang ang pagmamanupaktura, distribusyon at pagbebenta nito ay sumailalim sa regulasyon ng Bureau of Food and Drugs (BFAD). Sinabi ni Legarda, maghahain siya ng panukala sa Senado tulad ng kontrobersyal na panukala sa US Senate na ganito din ang tema para ma-classify ang sigarilyo bilang drugs upang sumailalim sa regulasyon ng US Food and Drugs Administration. Ayon kay Legarda, sa kasalukuyan ay hindi malinaw kung saan puwedeng ilagay ang classification ng sigarilyo kung food products ba o drugs kaya sa pamamagitan ng kanyang isusulong na panukala ay dapat maisama sa drugs classification ang cigarette. Ayon dito, sa pamamagitan ng paglalagay ng label ng sigarilyo ng lahat ng sangkap na ginamit nito kasama ang mga toxic chemicals maliban sa babala na idudulot nito sa kalusugan ay maraming nais magsigarilyo ang magdadalawang-isip dahil na rin sa makikita nilang sangkap nitong mga lason. Batay sa ulat ng Department of Health, umaabot sa P18 billion ang nagagasta para sa health care ng mga pasyenteng naninigarilyo na nagkasakit ng cancer, chronic obstructive pulmonary disease, coronary artery at cerebrovascular disease na mga pangunahing sakit na nakukuha sa paninigarilyo. (Ulat ni Rudy Andal)</body>
<link>http://www.philstar.com/Article.aspx?articleId=165860&amp;publicationSubCategoryId=92</link>
</article>
<article>
<title>'Disabled-friendly' buildings hiling</title>
<author>Rudy Andal</author>
<date>
<month>June</month>
<day>24</day>
<year>2002</year>
</date>
<body>Hinikayat kahapon ni Senator Manny Villar ang mga may-ari ng commercial establishments na gawing &amp;quot;disabled-friendly&amp;quot; ang kanilang mga gusali para maging maayos ang paggalaw ng mga may kapansanan. Sinabi ni Sen. Villar, ang sinumang establisimiyento na susunod sa pagkakaroon ng structure na &amp;quot;disabled-friendly&amp;quot; ay bibigyan naman ng tax incentives. Sa ilalim ng panukalang ito ay inaatasan ang Department of Public Works and Highways sa pakikipagtulungan ng Health department para magkatuwang na idisenyo ang pagkakaroon ng naturang mga gusali. (Ulat ni Rudy Andal)</body>
<link>http://www.philstar.com/Article.aspx?articleId=165861&amp;publicationSubCategoryId=92</link>
</article>
<article>
<title>Sabaya buhay pa?, namataan sa Basilan</title>
<author>Danilo Garcia at Lilia Tolentino</author>
<date>
<month>June</month>
<day>25</day>
<year>2002</year>
</date>
<body>Buhay na buhay umano ang nabaril na lider at spokesman ng Abu Sayyaf Group na si Abu Sabaya at ayon sa ulat, namataan ito ng ilang residente ng Maluso, Basilan. Sa nakakagulat na report ng Singapore Strait Times kahapon, nakasaad na nakita umano si Sabaya sa isang pulo sa Maluso na kilalang hawak ng bandidong grupo. Posible umanong nakasuot ng bullet proof vest si Sabaya at iniwan na lamang ang kanyang backpack saka tumalon sa dagat matapos mabaril ng mga tauhan ng Navy. Bilang isang Tausug, magaling umanong lumangoy at sumisid si Sabaya at maaaring natakasan nga nito ang militar. Kasabay nito, hinamon ng isang top military official na nanguna sa search and recovery para sa bangkay ni Sabaya na ilantad ng Abu Sayyaf ang kanilang spokesman kung buhay nga ito. Ito naman ang pahayag ni Naval Forces South chief Commodore Ernesto de Leon, head ng Task Force King Fisher sa gitna ng mga report na si Sabaya ay naispatan sa Basilan. Ayon naman kay acting Press Secretary Silvestre Afable, ang report ng Singapore Strait Times ay isa lamang ispekulasyon at sinusuportahan ng Malaca&amp;ntilde;ang ang mga ebidensiyang iniharap ng militar. &amp;quot;They would not fabricate stories. As I mentioned, this is not a chance encounter. This is a result of hard intelligence work. We have all the reason not only to believe but to declare that Sabaya is dead. Another indicator is President Bush expressed his governments appreciation and thanks to the Philippine government. In other words the US government found all these declarations credible,&amp;quot; ani Afable. Nanawagan ito sa publiko na iwasan na ang ganitong mga espekulasyon dahil kung buhay pa si Sabaya gaya ng report ng Strait Times, dapat sana ay tumawag na ito sa istasyon ng radyo at nagsagawa na ng pahayag. Kung hindi matatagpuan ang labi ni Sabaya hindi na anya babaguhin ng pamahalaan ang deklarasyon nitong patay na nga si Sabaya sa kabila na hindi pa rin narerekober ang katawan ng nabaril na lider. Sa kasalukuyan ay patuloy ang trabaho ng mga tauhan ng Phil. Navy sa karagatan ng Zamboanga del Norte para mahanap ang labi ng ASG spokesman. (Ulat nina Danilo Garcia at Lilia Tolentino)</body>
<link>http://www.philstar.com/Article.aspx?articleId=165953&amp;publicationSubCategoryId=92</link>
</article>
<article>
<title>'To see is to believe'</title>
<author>Rudy Andal</author>
<date>
<month>June</month>
<day>25</day>
<year>2002</year>
</date>
<body>Sinabi ni Senator Aquilino Pimentel na bagaman nasisiyahan ang publiko sa balita, hanggat hindi nakikita ang bangkay ni Abu Sabaya o mayroong matibay na ebidensiya na talagang napaslang ito ay hindi puwedeng angkinin ng militar na patay na ang nasabing lider. Wika ni Pimentel, hindi sapat na mga kagamitan lamang ang narekober. Tama rin anya ang posisyon ni Defense Secretary Angelo Reyes na hindi nagdedeklara ng finality ang Defense department hanggang hindi nakukuha ang bangkay ni Sabaya sa karagatan ng Sibuco kung saan naganap ang engkuwentro. Aniya, ang hindi tuluyang pag-angkin na patay na si Sabaya ay maiiwasan ang muling pagkapahiya ng AFP tulad ng nangyari noong 1971 kung saan ay inangkin ng militar na napatay nito sa isang engkuwentro ang lider ng mga rebelde na si Sakay sa Togolan, Lanao del Sur at ipinagkaloob sa mga sundalo ang reward nito at saka itinaas ng ranggo, subalit lumitaw na buhay pa pala si Sakay at naging alkalde pa sa kanilang bayan. Ipinaliwanag pa ng mambabatas sa Mindanao na ilang ulit na ring iniulat na napatay si Sabaya at ibang lider ng ASG subalit lumilitaw din na mali ang ulat dahil pawang buhay pa ang mga ito at ibang tao ang kanilang napaslang. (Ulat ni Rudy Andal)</body>
<link>http://www.philstar.com/Article.aspx?articleId=165963&amp;publicationSubCategoryId=92</link>
</article>
<article>
<title>Paghahanap kay Sabaya, pag-aaksaya ng panahon</title>
<author>Rudy Andal</author>
<date>
<month>June</month>
<day>25</day>
<year>2002</year>
</date>
<body>Iginiit kahapon ni Senator Ralph Recto na huwag nang pag-aksayahan ng panahon ng militar ang paghahanap lamang sa bangkay ni Abu Sabaya bagkus ay pagtuunan ng pansin ang paghahanap sa mga natitirang kasamahang bandido nito. Sinabi ni Recto, dapat alalahanin ng militar na ang pagkasawi ni Sabaya ay hindi nangangahulugan na tapos na ang anti-terrorism campaign ng gobyerno dahil naririyan pa ang ibang ASG leaders tulad nina Khadafy Janjalani, Commander Robot at Isnilon Hapilon. &amp;quot;Any undue preoccupation in finding Sabayas body will just distract the military from the main task at hand which is to neutralize the ASG to the last man and the job of the military must to find Sabayas buddies in the bandit group and hit his body who was presumed eaten by sharks off the coast of Sibuco unless his body was non-biodegradable and was unpalatable even to sharks,&amp;quot; wika ni Recto. (Ulat ni Rudy Andal)</body>
<link>http://www.philstar.com/Article.aspx?articleId=165969&amp;publicationSubCategoryId=92</link>
</article>
<article>
<title>Wedding of the Year</title>
<author>Ely Saludar</author>
<date>
<month>June</month>
<day>25</day>
<year>2002</year>
</date>
<body>Itinuturing na kasalan ng taon ang pag-iisang dibdib kahapon nina Presidential Son at Pampanga Vice Gov. Mikey Arroyo at Angela Montenegro na ginanap sa pinakamatandang simbahan sa Lubao, Pampanga. Sinimulan ang kasalan ng alas-10 ng umaga at natapos ng 11:30 ng tanghali. Dinagsa ito ng mga matataas na opisyal ng gobyerno sa pangunguna ni Pangulong Arroyo at First Gentleman Mike Arroyo kasama ang mga balae nito na sina Herman at Rosario Montenegro. Principal sponsors sina dating pangulong Fidel Ramos at Cory Aquino, negosyanteng si Don Emilio Yap, Sen. Loren Legarda-Leviste, Diosdado Macapagal Jr., Mrs. Gina de Venecia, Mario Cruel, Norma Chan, Enrique Aboitiz at Salvacion Villarasa. Nagpadala rin ng liham si Pope John Paul II na bumabati sa bagong mag-asawa. Naging maayos ang kabuuan ng kasalan dahil na rin sa seguridad na ipinatupad ng PNP at PSG. Subalit nagkaroon naman ng klasikong pangyayari sa kasalan sa eksenang paghalik ni Mikey kay Angela. Tila inip na umano si Mikey na magbigay ng go signal si Archbishop Paciano Aniceto na puwede nang halikan ang bride. Nang humalik na si Mikey kay Angela ay tila isang eksena sa pelikula na sinibasib ng halik ng isang action star ang kanyang leading lady na nagresulta para magkatawanan sa simbahan. Kasabay nito, idineklara ng Malaca&amp;ntilde;ang na isang simple lamang ang nasabing kasalan. Wala umanong ginastos dito ang gobyerno lalo sa ginawang pagkumpuni sa simbahan. (Ulat ni Ely Saludar)</body>
<link>http://www.philstar.com/Article.aspx?articleId=165976&amp;publicationSubCategoryId=92</link>
</article>
<article>
<title>Ople, Sotto di inalok ng posisyon sa Gabinete</title>
<author>Lilia Tolentino</author>
<date>
<month>June</month>
<day>25</day>
<year>2002</year>
</date>
<body>Pinabulaanan ng Malaca&amp;ntilde;ang na inalok ni Pangulong Arroyo sina Senators Blas Ople at Vicente Sotto ng puwesto sa Gabinete para masigurong mananatili ang kontrol ng administrasyon sa Mataas na Kapulungan ng Kongreso. Napaulat na si Ople ay ilalagay umano sa posisyong Foreign Affairs secretary, samantala si Sotto ay DILG secretary. Sa isang press briefing kahapon, sinabi ni acting Press Secretary Silvestre Afable na walang katotohanan ang ulat dahil hindi naging ugali ng Pangulo ang gumawa ng ganitong pambubuyo. Pinasinungalingan din ni Afable na nahuli umano si Senador Ramon Revilla na nakikipag-usap kay First Gentleman Mike Arroyo na gustong makatiyak na makakasama ang kanyang anak na si ex-Cavite Gov. Bong Revilla sa mga kandidatong senador ng administrasyon. (Ulat ni Lilia Tolentino)</body>
<link>http://www.philstar.com/Article.aspx?articleId=165980&amp;publicationSubCategoryId=92</link>
</article>
<article>
<title>Jinggoy humirit makaboto sa Brgy. elections</title>
<author>Malou Rongalerios-Escudero</author>
<date>
<month>June</month>
<day>25</day>
<year>2002</year>
</date>
<body>Hiniling kahapon ni dating San Juan Mayor Jinggoy Estrada sa Sandiganbayan Special Division sa pamamagitan ng kanyang mga abogado na payagan siyang makaboto sa barangay elections sa Hulyo 15. Sa mosyong isinumite ng kanyang mga counsel de officio, karapatan anya ni Jinggoy na makaboto batay sa Section 1 Article V ng Saligang Batas sa kabila ng kinakaharap nitong P4.1 bilyong plunder case. Hiniling ni Jinggoy na makalabas ng anim na oras sa kanyang kulungan para makaboto sa Xavier School, Greenhills, San Juan. Magdedepende naman sa attending physician ng dating alkalde kung makakalabas ito para makaboto makaraang tamaan ng aspiration pneumonia. Kasalukuyang nasa Makati Medical Center si Jinggoy dahil sa nasabing sakit. Hindi pa rin nagagamot ang rectal bleeding nito dahil sa posibilidad na muli itong atakihin sa puso. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=165985&amp;publicationSubCategoryId=92</link>
</article>
<article>
<title>Transco head inakusahang iresponsable</title>
<author>Rudy Andal</author>
<date>
<month>June</month>
<day>25</day>
<year>2002</year>
</date>
<body>Inakusahan si National Transmission Company (Transco) president Asiselo Gonzaga ng umanoy paglabag sa itinakda ng Electric Power Industry Reform Act (EPIRA) ni Meralco vice president at treasurer Rafael Andrada. Ayon kay Andrada, maituturing umano na iresponsableng pinuno ng Transco si Gonzaga dahil sa ginagawa nitong mga pahayag kamakailan para sa pagtatanggol sa Napocor gayung independent ang Transco sa nasabing government corporation na itinakda sa EPIRA. Sinabi ni Andrada, dapat ay magkaroon ng malinaw na posisyon si Gonzaga na hiwalay sa Napocor dahil siya ang namumuno sa Transco na independent sa state power utility at ang dapat niyang pagtuunan ng pansin ay ang pagiging transmission provider at system dispatcher. Inamin kamakailan ni Gonzaga sa kanyang mga statement sa media na bagaman sinabihan ang Meralco na may oversupply ng kuryente ay pinayagan pa rin nila ang konstruksiyon ng First Gas San Lorenzo na nakatakdang maging operational. Dapat anyang alalahanin ni Gonzaga na wala na siya sa Napocor kung saan ay 30 taon itong naglingkod at kasalukuyan na siyang pinuno ng Transco mula sa generation at distribution sector. (Ulat ni Rudy Andal)</body>
<link>http://www.philstar.com/Article.aspx?articleId=165987&amp;publicationSubCategoryId=92</link>
</article>
<article>
<title>Lindol sa Iran: 220 katao patay</title>
<author>Ellen Fernando</author>
<date>
<month>June</month>
<day>25</day>
<year>2002</year>
</date>
<body>Inaalam na ng Department of Foreign Affairs (DFA) at Overseas Workers Welfare Administration (OWWA) kung may mga overseas Filipino workers (OFWs) na nasawi o nasugatan sa naganap na lindol sa bansang Iran noong Linggo ng umaga. Sa huling ulat na nakalap ng DFA, umaabot sa may 220 katao ang naitalang nasawi bagaman karamihan sa mga ito ay sinasabing natabunan na ng mga nagbagsakang mga gusali habang ang iba ay nalibing ng buhay. Nakikipag-ugnayan na ang embahada ng Pilipinas sa nasabing bansa upang mabatid kung kabilang ang mga manggagawang Pinoy sa mga casualties. (Ulat ni Ellen Fernando)</body>
<link>http://www.philstar.com/Article.aspx?articleId=165989&amp;publicationSubCategoryId=92</link>
</article>
<article>
<title>Nida may utang sa Velarde account?</title>
<author>Gemma Amargo at Andi Garcia</author>
<date>
<month>June</month>
<day>26</day>
<year>2002</year>
</date>
<body>Iimbestigahan ng Department of Justice (DOJ) at National Bureau of Investigation (NBI) ang kaugnayan ng Jose Velarde account sa karumal-dumal na pagpaslang sa aktres na si Nida Blanca. Ayon sa isang mataas na opisyal ng DOJ na ayaw magpabanggit ng pangalan, nais umano nilang matukoy ang anumang kaugnayan ng Jose Velarde bank account sa kontrobersiyal na pagkamatay ng aktres. Posible umanong ang Jose Velarde account ang siyang pinagkunan ng pondo ng aktres makaraang mapaulat na nangutang ito ng milyong pisong halaga ng pera sa isang sikat na personalidad. Matatandaan na nailathala kamakailan na mismong si Justice Secretary Hernando Perez ang umamin na isang dating opisyal ng pamahalaan ang tinutugaygayan ngayon ng NBI makaraang iturong sangkot sa pagpatay kay Blanca. Ang kalaguyo umano at anak ng nasabing opisyal ang siyang sangkot sa krimen dahil sa utang na ipinahiram umano ng naturang government official sa aktres. Lumalabas sa inisyal na pagsisiyasat ng NBI na nangutang umano ng pera si Blanca sa naturang opisyal dahil sa pagkakawili ng aktres na maglaro sa casino, subalit nawala na sa puwesto ang naturang opisyal at hindi pa rin umano nababayaran ni Blanca ang kanyang pagkakautang. Dahil dito, hinihinala ng NBI na ang anak at kalaguyo ng naturang pulitiko ang posibleng nagpapatay sa beteranang aktres. Sa kabila nito, sinabi rin ng impormante na hindi pa rin absuwelto sa krimen si Rod Lauren Strunk, mister ni Nida dahil sa nalalaman umano nito ang lahat ng salapi at lahat ng pagkakautang ng huli. Kaugnay nito, personal na nagtungo naman kahapon kay Perez si dating Sandiganbayan Justice Harriet Demetriou, abugado ni Kaye Torres, para hilingin na bilisan ang imbestigasyon sa naturang kaso. Lumiham si Demetriou kay NBI Director Reynaldo Wycoco dahil sa kabagalan umano ng naturang ahensiya para resolbahin ang pagpaslang kay Blanca. Tiniyak naman ni Perez na ipapalabas na ni Wycoco ang resulta ng imbestigasyon sa lalong madaling panahon. Kapag mabigat na anya ang kanilang hawak na ebidensiya ay papangalanan na nila ang mga utak sa karumal-dumal na pagpatay sa premyadang aktres.(Ulat nina Gemma Amargo at Andi Garcia)</body>
<link>http://www.philstar.com/Article.aspx?articleId=166088&amp;publicationSubCategoryId=92</link>
</article>
<article>
<title>Napatay na miyembro ng kulto ni Ecleo isasailalim sa hair drug test - PNP</title>
<author></author>
<date>
<month>June</month>
<day>26</day>
<year>2002</year>
</date>
<body>Sasailalim sa makabagong teknolohiyang hair drug test ang mga miyembro ng kultong Philippine Benevolent Missionaries Association (PBMA) na pinamumunuan ng lider nitong si Ruben Ecleo. Ito ang napag-alaman sa PNP-Criminal Investigation and Detection Group matapos na magdesisyon na isailalim sa drug test ang mga miyembro ng PBMA na namatay sa naganap na engkuwentro kamakailan sa pagitan ng tropa ng pamahalaan bunsod na rin ng pagiging positibo sa droga ng kanilang lider. Bunsod nito, hinimok ng PNP ang Drug Check Phils., ang no.1 at largest drug testing company sa bansa, na magsagawa ng hair drug test sa napaslang na PBMA members dahil ito ay may kakayahang malaman kung positibo sa droga ang isang taong namatay sa pamamagitan ng pagkuha lamang ng ilang hibla ng buhok mula sa isang tao kahit ito ay patay na o kahit hindi na gumamit ng droga ng 9 na buwan. &amp;quot;Drug Check Phils. has the technology to determine a person drugs dependency even if subject has not taken in drugs for the last 9 months. The fact that subjects are deceased will not pose a problem as Drug Check technology do not rely on transitional body fluids like blood and urine. A few hair strands will be sufficient in determining of subject drug intake,&amp;quot; pahayag ni Mylon Villasante, spokesman ng Drug Check . Kaugnay nito, napag-alaman na hinihintay na lamang ng naturang kumpanya mula sa PNP ang kaukulang catalogue samples mula sa naturang mga indibidwal bago sila magpatupad ng kaukulang laboratory procedures.</body>
<link>http://www.philstar.com/Article.aspx?articleId=166093&amp;publicationSubCategoryId=92</link>
</article>
<article>
<title>63 Pinoy deportees dumating mula sa US</title>
<author>Ellen Fernando</author>
<date>
<month>June</month>
<day>26</day>
<year>2002</year>
</date>
<body>Sakay ng chartered Miami Air, dumating kahapon ang may 63 Pilipinong TNT (Tago ng Tago) sa Amerika makaraang ito ay mahuli ng mga ahente ng American Immigration and Naturalization Service (INS) sa ibat-ibang bahagi ng Estados Unidos. Dakong alas-3:15 ng hapon nang lumapag ang chartered plane sa Diosdado Macapagal Airport lulan ang mga nakaposas na mga Pilipino na kinabibilangan ng apat na kababaihan, gayunman ay agad ding tinanggal ang mga posas ng mga ito bago bumaba ng eroplano. Sinabi ni Consul Elmer Cato, director ng Consular ng Office ng Department of Foreign Affairs na ang mga ipinatapong mga Filipino ay mga nahatulan din sa ibat-ibang kaso na kinabibilangan ng theft, child molestation at pambubugbog ng asawa, gayunman nilinaw ni Cato na walang kinalaman ang mga kasong ito sa kanilang pagkakabalik sa Pilipinas na ang tanging dahilan ay ang pagiging illegal alien lamang ng mga ito. Isa sa napabalik sa Pilipinas makaraan ang 21 taong pamamalagi dito ay ang 26 anyos na tubong Balibago, Angeles City. Sinalubong ni Adelaida Mijares, 47, ang kaniyang pamangkin na limang taon pa lamang ng dalhin doon ng kaniyang ina na nakapag-asawa ng isang Amerikanong sundalo. Nabatid na sa kabila ng pamamalagi ng mahigit dalawang dekada ng pamangkin ni Mijares ay nakalimutan itong i-adopt legally ng kaniyang Kanong amain. Malulusog at walang karamdaman ang Pilipinong deportees na pawang mga tubong Luzon, Samar at Mindanao. Sinabi sa ulat ng INS na sa Missouri, Florida, California, Massachusetts, Texas, New Jersey at Washington states nadakip ang mga deportees na siya ring kauna-unahang mga Pinoy na nadeport gamit ang chartered aircraft sa ilalim ng Justice Prisoners Airlines Transport System (JPATS). Umaabot ng mahigit sa $10,000 ang halagang ginugugol ng Amerika sa pagpapadeport pabalik ng bansang pinagmulan nito. Samantala inamin din ni Cato na kinailangang iposas ang mga deportees dahil ilan dito ay mayroong kasong kriminal. (Ulat ni Ellen Fernando)</body>
<link>http://www.philstar.com/Article.aspx?articleId=166102&amp;publicationSubCategoryId=92</link>
</article>
<article>
<title>Buwis sa cellphone haharangin</title>
<author>Malou Rongalerios-Escudero/Rudy Andal</author>
<date>
<month>June</month>
<day>26</day>
<year>2002</year>
</date>
<body>Haharangin ng ilang mambabatas ang panukala ng Department of Finance na patawan ng bagong buwis ang nasa 12 milyong cellphone subscribers. Sinabi nina Negros Oriental Rep. Jacinto Paras, chairman ng House committee on transportation and communications at Davao City Rep. Prospero Nograles na hindi napapanahon ang pagpapataw ng panibagong buwis sa mga cellular phone users. Sinabi ni Paras na hindi naman ang mga kompanya ng cellular phones ang magpapasan sa panibagong tax kundi ang mismong mga subscribers na karamihan ay mga middle at low-income Filipinos. Ayon naman kay Nograles, counter-productive at destabilizing ang mga nabanggit na panukala. Maaari aniyang mahigpit din itong batikusin ng mga mamamayan katulad ng nangyari sa purchased power adjustment (PPA). Nagbabala rin kahapon si Senator Ralph Recto na kung itutuloy ang planong patawan na rin ng buwis ang text messaging ay malamang na tuluyan nang masipa sa puwesto si Pangulong Arroyo. Mariin ring binatikos ng grupong TXT Power ang panukala na inaprubahan na umano ng International Monetary Fund. Sinabi ng TXT Power na lubhang gahaman na ang gobyerno kapag ipinatupad pa ang panukala dahil sa kasalukuyan ay mayroon nang 10% value added tax at 10 porsiyentong communication tax na ipinapasa sa mga cellphone subscribers. (Ulat nina Malou Rongalerios-Escudero/Rudy Andal)</body>
<link>http://www.philstar.com/Article.aspx?articleId=166107&amp;publicationSubCategoryId=92</link>
</article>
<article>
<title>P5-M reward ng gobyerno binigay sa aide ni Sabaya</title>
<author>Lilia Tolentino</author>
<date>
<month>June</month>
<day>26</day>
<year>2002</year>
</date>
<body>Tumanggap ng gantimpalang P5 milyon mula kay Pangulong Arroyo si Gardo Ibrahim, ang informer na nagbigay ng impormasyon sa militar sa planong pag-alis ni Abu Sabaya sa Sibuco, Zamboanga del Norte noong Biyernes, Hunyo 21 na nagresulta sa engkuwentro nila sa mga sundalo. Ang mahalagang impormasyong tinanggap ng militar mula kay Ibrahim ang naging daan din sa pagkakaaresto sa limang lider ng ASG at apat pang miyembro ng grupong bandido. Si Ibrahim ay nagsilbing courier ng grupong bandido hanggang siya ay maging close-in aide ni Sabaya. Ayon sa militar, si Ibrahim ang nagbigay sa kanila ng impormasyon na nangangailangan ng bangka si Sabaya noong madaling araw ng Hunyo 21 para umalis sa Sibuco. Kasama si Ibrahim sa siyam na pasahero ng bangka noong madaling araw na iyon at saksi sa pagkakabaril ng mga sundalo kay Sabaya na siyang ikinamatay nito. Samantala, tutulong na ang naval expert ng America para mas mapadali daw ang paghahanap sa katawan ng nabaril at sinasabing napatay na si Sabaya sa karagatan ng Sibuco. Katulong ng Phil. Navy ang US Navy Seals sa paghahanap sa katawan ni Sabaya kung saan pinag-aaralan ng mga eksperto ang galaw ng dagat. Itoy sa kadahilanan iba-iba raw ang tagal ng katawan sa tubig at merong inaabot ng ilang araw bago lumutang. (Ulat ni Lilia Tolentino)</body>
<link>http://www.philstar.com/Article.aspx?articleId=166113&amp;publicationSubCategoryId=92</link>
</article>
<article>
<title>Imbitasyon sa kasal ni Mikey inisnab ng 4 opposition senators</title>
<author>Ely Saludar</author>
<date>
<month>June</month>
<day>26</day>
<year>2002</year>
</date>
<body>Hindi kinagat ng apat na senador mula sa oposisyon ang imbitasyon ng Malaca&amp;ntilde;ang upang dumalo sa wedding reception sa Palasyo kaugnay ng kasal nina Presidential Son Mikey Arroyo at Angela Montenegro. Batay sa wedding guest list ng Malaca&amp;ntilde;ang, imbitado ang 12 administration senators kasama ang kanilang asawa, samantalang sa oposisyon ay apat lamang at ito ay sina Senators Aquilino Pimentel Jr., John Osme&amp;ntilde;a, Rodolfo Biazon at Robert Jaworski. Ayon sa ilang impormante sa Malaca&amp;ntilde;ang, ang apat na inimbitahan ang target ng administrasyon na makuha upang maresolba na ang krisis sa liderato ng Senado. Gayunman, inisnab ng mga ito ang nasabing imbitasyon dahil sa ibat ibang dahilan. Ayon kay Biazon, hindi siya nakadalo dahil sumailalim siya sa executive check-up, si Osme&amp;ntilde;a ay nasa Cebu at hindi umano dumadalo sa kasal kung hindi siya ninong, si Pimentel ay nasa Estados Unidos habang si Jaworski ay asiwa na dumalo sa nasabing pagtitipon. (Ulat ni Ely Saludar)</body>
<link>http://www.philstar.com/Article.aspx?articleId=166116&amp;publicationSubCategoryId=92</link>
</article>
<article>
<title>5 PNP generals sinibak sa jueteng</title>
<author>Lordeth Bonilla, Joy Cantos at Jhay Mejias</author>
<date>
<month>June</month>
<day>27</day>
<year>2002</year>
</date>
<body>Itinuturing na pinakamatinding kampanya laban sa ilegal na sugal ang ginawang pagsibak kahapon ng National Police Commission (NAPOLCOM) sa limang heneral ng Philippine National Police (PNP) at dalawang provincial directors makaraang mabigo ang mga ito na sugpuin ang ibat-ibang uri ng ilegal na sugal sa mga lugar na kanilang nasasakupan partikular ang jueteng. Sa bisa ng NAPOLCOM Resolution No. 2002-063-A, na nilagdaan nina DILG Secretary Lina Jr,; Vice Chairman and Executive Officer Rogelio Pureza; Commissioners Edgar dula Torres; Jose Percival Adiong; Linda Hornilla at outgoing PNP chief Director General Leandro Mendoza inalis sa puwesto sina NCRPO chief Deputy Director General Edgar Aglipay; Police Regional Office (PRO) 3 C/Supt. Reynaldo Berroya; PRO 4 director, C/Supt. Domingo Reyes; PRO 7 director, C/Supt. Avelino Razon Jr.; WPD director, C/Supt. Nicolas Pasinos Jr.; Laguna Provincial director, Senior Supt. Leonilo dela Cruz at Cebu Provincial director, Senior Supt. Jose Antonio Salvacion. Nakasaad sa resolusyon na sa kabila ng mga babala at paalala sa mga isinasagawang command conferences sa nasabing mga opisyal ay patuloy ang pamamayagpag ng illegal gambling sa kanilang areas of responsibility. Ayon sa en banc resolution, mula umano Mayo 6, 2002 hanggang Hunyo 21, 2002 ay nakapagsagawa lamang ang naturang mga Law Enforcement Units (LEUs) ng humigit sa tatlong raid kung saan ay napatunayan ang pamamayani ng mga pasugalan sa Regions 3, 4 at 7 ng NCR; Laguna at Cebu gayundin sa Metro Manila. Bukod sa pagsibak sa puwesto, sasampahan din ng kasong administratibo ng Napolcom ang nabanggit na mga opisyales. Sinabi ni Lina na hindi naging madali ang kanilang desisyon para sibakin sa kani-kanilang puwesto ang mga nabanggit na opisyal, pero mayroon anya silang sapat na ebidensiya at nagkaroon ng imbestigasyon dito. Sinasabing P10 hanggang P12 bilyon ang kinikita ng mga operator sa iligal na jueteng kada taon. GMA di sasaklolo Walang balak si Pangulong Arroyo na saluhin ang mga sinibak na heneral ng PNP na kilalang malapit sa Malaca&amp;ntilde;ang. Sinabi ni acting Press Sec. Silvestre Afable, bagamat may kapangyarihan ang Pangulo na salungatin ang desisyon ng Napolcom ay hindi ito pakikialaman ng Palasyo. Binigyang diin ni Afable na hindi dapat na gawing isyu ang pagiging malapit nina Berroya at Aglipay sa Pangulo dahil lehitimo ang aksiyon na balasahin ang mga opisyal ng PNP. Samantala, walang balak ang Malaca&amp;ntilde;ang na pagbitiwin si Lina sa kabila ng kapalpakan sa kampanya laban sa jueteng. Maituturing anya na kumikilos si Lina sa paglaban sa jueteng at pinatunayan nito sa pagsibak sa ilang police generals. Kaugnay nito, sinabi ni Afable na kailangang humingi ng permiso sa Comelec ang Napolcom sa ginawang pagbalasa sa PNP kaugnay na rin ng election ban.. Apela sigaw ng mga sinibak na heneral Kanya-kanyang apela ngayon ang mga he neral na inirekomendang sibakin ng Napolcom upang irekonsidera ng PNP ang kanilang mga accomplishment laban sa illegal gambling partikular na sa jueteng. Kapwa nagpahayag sina Aglipay at Razon ng kanilang pag-apela kay incoming PNP chief Gen. Hermogenes Ebdane at humingi ng due process. (Ulat nina Lordeth Bonilla, Joy Cantos at Jhay Mejias)</body>
<link>http://www.philstar.com/Article.aspx?articleId=166196&amp;publicationSubCategoryId=92</link>
</article>
<article>
<title>Paghahanap sa bangkay ni Sabaya pinatigil ni GMA</title>
<author>Lilia Tolentino at Danilo Garcia</author>
<date>
<month>June</month>
<day>27</day>
<year>2002</year>
</date>
<body>Imbes na mag-aksaya ng panahon sa paghahanap sa bangkay ng napatay na si Abu Sayyaf spokesman Abu Sabaya, ipinag-utos ni Pangulong Arroyo na tumutok na lamang ang militar sa pagtugis sa apat pang nalalabing lider ng ASG na sina Khadaffy Janjalani, Isnilon Hapilon, Hamsiraji Marusi Sali at Jainal Antel Sali, Jr. Bagaman hindi na puspusan ang paghahanap sa katawan ni Sabaya, sinabi ng Pangulo na nananatili ang pagkakaloob ng gantimpalang P50,000 sa sinumang makakatagpo sa labi ng ASG spokesman. Ikinatuwa naman ng AFP ang tuluyang pagpapatigil sa paghahanap sa labi ni Sabaya. Sinabi ni ASG operation spokesman ret. Major Gen. Melchor Rosales na tama ang naging desisyon ng Pangulo upang hindi na masayang ang oras ng militar at mapagtuunan na ng pansin ang operasyon upang madakip ang iba pang lider. Malaki na umano ang pondong nagugugol sa search and retrieval operation na hindi naman kailangan dahil kumbinsido naman ang pamahalaan na patay na ito. Gayunman, umaasa pa rin ang AFP na lulutang ang bangkay ni Sabaya. Kamakalawa, ipinagkaloob ng Pangulo kay Gardo Ibrahim ang P5M reward dahil sa mahalagang impormasyon na ibinigay niya sa militar na naging daan para matunton si Sabaya. (Ulat nina Lilia Tolentino at Danilo Garcia)</body>
<link>http://www.philstar.com/Article.aspx?articleId=166208&amp;publicationSubCategoryId=92</link>
</article>
<article>
<title>OFW sa Singapore tumalon mula sa 25th floor, patay</title>
<author>Ellen Fernando</author>
<date>
<month>June</month>
<day>27</day>
<year>2002</year>
</date>
<body>Isang Pinay overseas worker sa Singapore ang namatay matapos itong lumundag mula sa ika-25 palapag ng condominium na tirahan ng kanyang employer. Sa report ng Department of Foreign Affairs kahapon, kinilala ang biktima na si Maricon Felix Gatapia, 21, tubong Rizal. Sa inisyal na imbestigasyon ng Singapore police, dakong alas-5:31 ng hapon noong nakaraang Linggo ng maganap ang umanoy pagpapatiwakal sa No.32 Jalan Rajah Tower sa unit 25-04. Durog ang katawan at bungo ng biktima ng dalhin sa Singapore General Hospital ng mga residente sa nasabing tower. Nakitaan din ng hiwa sa magkabilang pulso ang biktima na hinihinalang naglaslas bago nagpakamatay. Nabatid sa mga opisyal ng Advanced Link Pte., Ltd. isang Singapore-based agency, na dalawang araw pa lamang si Gatapia nagtatrabaho sa kanyang Indonesian-Chinese employer na nakilalang si Tijioe Djlig Wen, may asawa at dalawang anak. Ayon sa pulisya doon, nakatanggap sila ng tawag bandang 5:31 ng hapon mula sa security officer ng gusali at iniulat na isang maid ang tumalon umano sa naturang gusali. Nakita ng Singapore police sa kuwarto ng biktima ang mga patak ng dugo sa may bintana, kitchen knife na hinihinalang ginamit sa paglalaslas at silya malapit sa bintana na pinaniwalaang ginamit sa pagtalon. Wala ang employer at kasambahay nito ng maganap ang insidente. Wala ring suicide note na nakita ang mga awtoridad. (Ulat ni Ellen Fernando)</body>
<link>http://www.philstar.com/Article.aspx?articleId=166212&amp;publicationSubCategoryId=92</link>
</article>
<article>
<title>500 sundalo, pulis isasabak vs piracy</title>
<author>Ely Saludar</author>
<date>
<month>June</month>
<day>27</day>
<year>2002</year>
</date>
<body>Binigyan ni Pangulong Arroyo ng police powers ang Videogram Regulatory Board (VRB) upang paigtingin ang kampanya laban sa pamimirata na inirereklamo ng industriya ng pelikula. Inihayag ng bagong hirang na VRB chairman Ramon &amp;quot;Bong&amp;quot; Revilla Jr. na bubuo ito ng isang task force na kabibilangan ng 500 tauhan mula sa PNP, AFP, NBI, DILG at iba pang law enforcement agencies. Kasabay nito, P20 milyong inisyal na pondo ang ibinigay ng Pangulo sa VRB at tiniyak ni Revilla na tinatayang 50 porsiyento ang malalagas sa piracy sa pagtatapos ng taong kasalukuyan. (Ulat ni Ely Saludar)</body>
<link>http://www.philstar.com/Article.aspx?articleId=166221&amp;publicationSubCategoryId=92</link>
</article>
<article>
<title>Rollback na 50 sentimos walang epekto - PISTON</title>
<author>Angie Dela Cruz</author>
<date>
<month>June</month>
<day>27</day>
<year>2002</year>
</date>
<body>Matamlay ang naging pagtanggap ng transport groups sa ibinabang 50 sentimos sa halaga ng produktong petrolyo ng new players, Sea Oil at Flying V. Sinabi ni Medardo Roda, pangulo ng Pinagkaisang Samahan ng mga Tsuper at Operators Nationwide (PISTON) na hindi sila nasisiyahan sa oil price rollback dahil hindi naman kasama sa nagpatupad nito ang mga major players na Shell, Petron at Caltex. Binigyang-diin ni Roda, dapat ay P1.076 centavos ang ibababa sa halaga ng produktong petrolyo para makabawi naman ang mga grupo ng transportasyon sa naging epekto sa kanila ng serye ng oil price increase kamakailan. Kung gagaya man ang mga major players sa rollback ng Sea Oil at Flying V, di pa ito sapat para mabawasan ang gastos ng mga driver. Magmula anya ng tumaas ang halaga ng gasolina noong Marso, nagsunuran ng magtaasan ang halaga ng bilihin, spare parts at mga serbisyo gayong kapag bumaba ang halaga ng gasolina ay hindi bumababa ang halaga ng prime commodities. (Ulat ni Angie Dela Cruz)</body>
<link>http://www.philstar.com/Article.aspx?articleId=166224&amp;publicationSubCategoryId=92</link>
</article>
<article>
<title>Pagsibak binawi ng Malaca&amp;ntilde;ang: Guingona DFA secretary pa rin</title>
<author>Lilia Tolentino, Ellen Fernando</author>
<date>
<month>June</month>
<day>28</day>
<year>2002</year>
</date>
<body>Matapos sibakin ni Pangulong Arroyo, agad itong binawi ng Malaca&amp;ntilde;ang at inihayag na mananatili si Vice President Teofisto Guingona bilang Foreign Affairs secretary dahil hindi siya nagbitiw sa puwesto at walang tinanggap na resignation letter ang Pangulo. Kagabi ay agad nagtungo si Guingona sa Malaca&amp;ntilde;ang at personal na kinausap ang Pangulo para linawin ang isyu hinggil sa napapabalitang nag-resign siya na tinanggap naman ng Pangulo. Sa isang panayam sa media matapos ang pulong nila ng Presidente, sinabi ni Guingona na imposible siyang alisin dahil sa katunayan ay may direktiba ang Pangulo kay Political Adviser Yoey Rufino na siya (Guingona) ang kakatawan sa Presidente sa isang okasyon sa Amerika para magtalumpati sa Filipino community. Nakatakda siyang umalis patungong US sa Agosto. Inamin naman ni acting Press Secretary Silvestre Afable na ang pinalabas niyang liham ng Pangulo sa ginawa niyang press briefing kahapon sa media ay hindi pala &amp;quot;for release&amp;quot; dahil pinawalang saysay na. Sinabi ni Afable na tinanggap ng kanyang upisina ang liham na may petsang Hunyo 26, 2002 na may lagda ng Pangulo mula sa Office of the Executive Secretary at hindi niya na-double check kung puwede itong ipalabas sa media. Nauna rito, binasa ni Afable ang liham ng Pangulo kay Guingona na may petsang Hunyo 26, 2002 na nagsasaaad na tinanggap niya ang verbal na paghahain ng pagbibitiw ni Guingona bilang kalihim ng DFA matapos magsagawa ang dalawang pinakamataas na pinuno ng bansa ng mano-manong pag-uusap sa Palasyo. &amp;quot;Let the things that unite us prevail over honest differences that tend to divide. The things that unite us are based on our common stand in the fight for freedom that led to EDSA I, our untied struggle for better governance that led to EDSA II, our common friendship since the days of my Dad,&amp;quot; anang Pangulo sa kanyang liham kay Guingona, Pinabulaanan naman ng Vice President sa isang panayam na nagbitiw siya at naghain ng resignation. &amp;quot;No. Im not going to resign today. Im not going to resign period,&amp;quot; ani Guingona. Binigyang diin ng Bise Presidente na isang maling pahayag ang ginawa ng Palasyo dahil kahit verbal ay wala siyang binitiwang salita hinggil sa kanyang kagustuhang umalis sa liderato ng DFA. Bukod rito ay wala rin aniya siyang isinusumiteng resignation letter at hindi siya nakipag-usap kay Arroyo kahapon ng umaga. Matatandaang nagkaroon si Guingona ng hindi pagkakaunawaan sa Palasyo hinggil sa Balikatan exercise sa Mindanao. Inireklamo noon ni Guingona na hindi man lang siya sinangguni sa nilagdaang terms of reference para sa pagsasanay ng militar gayong siya ang Foreign Affairs secretary. Noong nakaraang linggo, nalathala sa mga pahayagan na inalok ng Pangulo si Guingona na maging DENR secretary para daw bigyang daan ang pagtatalaga kay Senate President Pro-tempore Blas Ople sa mababakanteng posisyon ng vice president. Subalit ang balitang ito ay pinabulaanan ng Malaca&amp;ntilde;ang pero kinumpirma ni Guingona. Nabatid na tinanggihan ni Ople ang alok na posisyon sa DFA gayundin ang alok kay Senador Tito Sotto bilang DILG secretary. Sa liham ng Pangulo kay Guingona, inalok niya ito bilang Adviser for Foreign Affairs. (Ulat nina Lilia Tolentino, Ellen Fernando)</body>
<link>http://www.philstar.com/Article.aspx?articleId=166319&amp;publicationSubCategoryId=92</link>
</article>
<article>
<title>Pagsibak sa police generals pa-pogi points lang ni Lina</title>
<author>Angie dela Cruz/Malou Rongalerios-Escudero</author>
<date>
<month>June</month>
<day>28</day>
<year>2002</year>
</date>
<body>Pampapogi lamang umano ni Interior and Local Government Secretary Joey Lina ang ginawang pagsibak sa pitong opisyal ng PNP upang mapabango ang kanyang pangalan dahil bagsak na ang kanyang rating at malapit nang alisin sa DILG ni Pangulong Arroyo. Malaki ang paniwala ng militanteng grupong Kilusang Mayo Uno (KMU) na may halong pulitika ang ginawang pagtanggal ni Secretary Lina sa naturang mga opisyal ng PNP lalupat malapit na ang State of the Nation Address (SONA) ni Pangulong Arroyo. Binigyang diin ng KMU na hindi sila naniniwala na sinsero si Lina sa kampanya laban sa mga ilegal na pasugalan sa bansa. Ginamit lamang umano ni Lina bilang mga sacrificial lamb ang naturang PNP officials para magpapogi at bumango ang pangalan. Pero ayon kay Bayan Muna Rep. Crispin Beltran, maaaring mayroon ngayong &amp;quot;power struggle&amp;quot; sa loob ng PNP kaya nagkaroon ng sibakan. Hinihinalang ang pagkakatalaga kay Deputy Director Gen. Hermogenes Ebdane bilang bagong PNP chief ang tunay na dahilan ng pagbalasa at hindi ang diumanoy kawalang kakayahan ng mga ito na labanan ang operasyon ng jueteng. Posible anyang kaya tinanggal ang mga ito ay dahil hindi &amp;quot;in good grace&amp;quot; sa bagong PNP chief. Itinuturing naman ng oposisyon Partido ng Masang Pilipino na moro-moro ang naganap na sibakan upang pataasin ang bumabagsak na rating ng Pangulo. &amp;quot;Natural lamang na maghanap ang rehimen ng isang madaliang publicity stunt upang isalba ang kanyang rating bago man lamang idaos ang SONA. Malas na lamang ng mga police generals at sila ang isinakripisyo sa programa ng gobyerno,&amp;quot; sabi ni PMP spokesperson Crispin Remulla. (Ulat nina Angie dela Cruz/Malou Rongalerios-Escudero)</body>
<link>http://www.philstar.com/Article.aspx?articleId=166321&amp;publicationSubCategoryId=92</link>
</article>
<article>
<title>Hakbang sa pagbuwag sa Kongreso sinimulan na</title>
<author>Malou Rongalerios-Escudero</author>
<date>
<month>June</month>
<day>28</day>
<year>2002</year>
</date>
<body>Sinimulan na kahapon ang unang hakbang sa pagbuwag ng dalawang kapulungan ng Kongreso kung saan babaguhin din ang sistema ng gobyerno sa pamamagitan ng pag-amyenda sa Konstitusyon. Inihain ng pitong mambabatas sa pangunguna ni senior deputy Minority Leader Constantino Jaraula ang concurrent resolution no. 12 na nananawagan sa pagbuo ng isang Constituent Assembly na siyang mangunguna sa pag-amyenda ng 1987 Constitution. Sinabi ni Speaker Jose de Venecia na kung ang pag-amyenda sa Konstitusyon ay gagawin sa pamamagitan ng Constituent Assembly, pipilitin nila itong gawin bago matapos ang taon, subalit kung sa pamamagitan naman ng Constitutional Convention ito ay sisimulan sa susunod na taon. Idadaan pa aniya sa isang plebisito ang inamyendahang Konstitusyon at isasagawa ito bagong dumating ang 2004. Ipinanukala din ng mga mambabatas ang pagpapaliban ng presidential elections sa 2004 upang mas mapagtuunan ng pansin ang gagawing pag-amyenda sa Saligang Batas. Sinabi ni de Venecia na pabor siyang buwagin na ang House at Senate na kinakailangang gawin sa ilalim ng parliamentary system kung saan magkakaroon na lamang ng isang national assembly. Sinabi naman ni Jaraula na napatunayan nang hindi epektibo ang kasalukuyang sistema ng gobyerno dahil hindi nito natutugunan ang pangangailangan ng mga mamamayan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=166332&amp;publicationSubCategoryId=92</link>
</article>
<article>
<title>P56.7M hingi ng PNP sa Comelec sa barangay, SK elections</title>
<author>Danilo Garcia</author>
<date>
<month>June</month>
<day>28</day>
<year>2002</year>
</date>
<body>Dahil sa kakulangan sa sariling pondo, nanghihingi ngayon ang PNP nang P56.7 milyon sa Commission on Elections (Comelec) upang maging pondo sa gagawing pagbabantay ng pulisya sa darating na barangay at Sangguniang Kabataan elections sa Hulyo 15. Hiniling ni PNP chief, Director Gen. Leandro Mendoza kay Comelec Chairman Benjamin Abalos Sr., ng kabuuang P56.730 milyon para sa operational funds sa eleksiyon sa buong bansa. Malaking bahagi ng pondo umano ay ilalaan sa Mindanao upang magdagdag ng deployment ng mga tauhan ng PNP dahil sa pagiging marahas ng mga kandidato base sa mga naganap na karahasan na nauwi sa pagkamatay ng ilan at kanilang mga supporters. Kailangan rin ang pondo para sa pagkain, komunikasyon, gas allowance at iba pang gamot ng mga pulis na itatalaga sa mga voting at canvassing precints. Babantayan ng mga pulis ang mga balota, magbibigay ng escort sa mga gurong namamahala nito at pagbabantay sa mga posibleng goons ng ilang kandidato na manggugulo. (Ulat ni Danilo Garcia)</body>
<link>http://www.philstar.com/Article.aspx?articleId=166334&amp;publicationSubCategoryId=92</link>
</article>
<article>
<title>Mosyon ng mag-amang Estrada na makaboto ipinababasura</title>
<author>Malou Rongalerios-Escudero</author>
<date>
<month>June</month>
<day>28</day>
<year>2002</year>
</date>
<body>Hinikayat kahapon ni Bayan Muna Rep. Crispin Beltran ang Sandiganbayan na ibasura ang mosyon na inihain ng mga abogado nina dating Pangulong Estrada at anak nitong si Jinggoy na makaboto ang mag-ama sa barangay elections sa Hulyo 15. Sinabi ni Beltran na kahit kailan ay hindi umano naubusan ng gimik ang mag-amang Estrada at mga abugado nito upang mapansin lang ng media. Dapat na aniyang tanggapin ni Estrada na nawala na ang kanyang karapatan sa ibat ibang demokratikong proseso katulad ng eleksiyon simula ng patalsikin siya ng taumbayan sa kanyang posisyon. Wala naman aniyang inihahaing petisyon ang mga bilanggo sa ibat ibang kulungan sa bansa na katulad ng mga hinihiling ni Estrada. Sinabi pa ni Beltran na ang dapat pagtuunan ng pansin ng mag-amang Estrada ay ang mga kinakaharap nilang kaso. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=166344&amp;publicationSubCategoryId=92</link>
</article>
<article>
<title>Lalabanan ko si GMA sa 2004-Guingona</title>
<author>Ellen Fernando</author>
<date>
<month>June</month>
<day>29</day>
<year>2002</year>
</date>
<body>Matapos na bawiin ng Malaca&amp;ntilde;ang ang pagsibak kay Vice President Teofisto Guingona bilang kalihim ng Department of Foreign Affairs, nagpahayag ito ng kahandaang tumakbo sa presidential elections sa 2004 upang tapatan si Pangulong Arroyo sa pagka-pangulo. Ang pahayag ay pormal na inianunsiyo ni Guingona matapos tanungin ng ilang mamamahayag na dumalo sa pagtitipon ng Manila Overseas Press Club (MOPC) sa Manila Hotel kamakalawa ng gabi na may temang &amp;quot;A Night with the Vice President.&amp;quot; Halatang nairita si Guingona sa balitang sinibak na siya ng Malaca&amp;ntilde;ang gayong wala itong ibinibigay na resignation letter at dala na rin marahil ng &amp;quot;pagkapahiyang&amp;quot; ito ang naging dahilan ng biglaang announcement nito ng kanyang presidential ambition. Inamin ni Guingona na matapos siyang ma-appoint noon bilang Vice President ng bansa sa matagumpay na Edsa 2 na nagpatalsik sa administrasyong Estrada ay huling termino na niya at di na tatakbo pa. Subalit matapos ang kapalpakan hinggil sa kanyang pagbibitiw ay nag-iba ang ihip ng hangin. Malakas ang kutob ni Guingona na may mga puwersa na gusto siyang pabagsakin at isang hakbang ang naganap na &amp;quot;attempt to fire&amp;quot; sa kanya. Inamin din ng Bise Presidente na maganda ang relasyon nila ni Pangulong Arroyo bagaman magkasalungat sila ng opinyon sa pagpapatakbo ng kanilang liderato. Magugunita na nagkasama sina Guingona at Arroyo sa pagsasakatuparan ng EDSA 1 at 2 na naging dahilan upang maluklok sila pareho sa puwesto na nagpabagsak sa rehimeng Estrada. Si Guingona ang unang nagsiwalat mula sa kanyang privelege speech noon sa Senado sa mga hidden wealth at pagnanakaw umano ni dating pangulong Estrada sa kaban ng bayan. Ayon sa ilang political analysts, kung nasunod lamang ang parliamentary form of government na dapat isulong sa EDSA 2 ay si Guingona na malapit kay dating pangulong Ramos ang nakaupong presidente. Ayon sa isang source, ang mga nanguna sa EDSA 2 na sina dating pangulong Ramos at Aquino, Cardinal Sin at ibang matataas pang lider ang nagkasundo upang si Arroyo ang maging pangulo at si Guingona ang ia-appoint bilang bise. Upang hindi mahalata, inianunsyo ang appointment kay Guingona isang buwan matapos pormal na manungkulan si Arroyo sa Malaca&amp;ntilde;ang.(Ulat ni Ellen Fernando)</body>
<link>http://www.philstar.com/Article.aspx?articleId=166423&amp;publicationSubCategoryId=92</link>
</article>
<article>
<title>Oposisyon pinagbintangan</title>
<author>Lilia Tolentino</author>
<date>
<month>June</month>
<day>29</day>
<year>2002</year>
</date>
<body>Oposisyon ang gustong pagbintangan ng Malaca&amp;ntilde;ang na siyang may kagagawan umano ng palpak na pagsibak kay Vice President Teofisto Guingona bilang Foreign Affairs secretary. Sa isang panayam kay Presidential Adviser on Political Affairs Joey Rufino, maaaring may motibong destabilisasyon ang nangyari sa pinalabas na sulat ni Pangulong Arroyo na tinatanggap ang pagbibitiw sa puwesto ni Guingona. Itinanggi ni Rufino na nakita niya ang liham na may lagda ng Pangulo na may petsang Hunyo 26, 2002 na tumatanggap sa inihaing pagbibitiw ng Vice President bilang DFA secretary. Ang sulat ng Pangulo na may lagda pa niya ayon kay acting Press Secretary Silvestre Afable ay tinanggap ng kanyang opisina mula sa Office of the Executive Secretary. Tumanggi si Afable na tukuyin kung sino ang nag-abot sa kanya ng sulat na siyang pinagbatayan niya ng paghahayag sa media. Inako ni Afable ang responsibilidad sa naganap na bulilyaso pero wala anya itong balak na magbitiw sa tungkulin matapos na mapagbuntunan ng sisi. Subalit isang mapagkakatiwalaang impormante ang naghayag sa PSN na si Guingona mismo ang siyang gumawa ng liham ng Pangulo na tumatanggap sa kanyang pagbibitiw. Ang impormanteng ito ay naghayag ng pagtataka kung bakit nagbago ng desisyon si Guingona at itinanggi na naghain siya ng berbal na pagbibitiw sa puwesto. (Ulat ni Lilia Tolentino)</body>
<link>http://www.philstar.com/Article.aspx?articleId=166435&amp;publicationSubCategoryId=92</link>
</article>
<article>
<title>Guingona sinusulsulang magbitiw</title>
<author>Rudy Andal</author>
<date>
<month>June</month>
<day>29</day>
<year>2002</year>
</date>
<body>Pinagbibitiw ng oposisyon si Vice President Teofisto Guingona bilang kalihim ng Department of Foreign Affairs matapos ang &amp;quot;kahihiyang&amp;quot; inabot nito kaugnay sa napabalitang pagtanggap ni Pangulong Arroyo sa kanyang resignation na hindi naman pala totoo. Sinabi ni Sen. Tessie Aquino-Oreta, kahit may ginawang retraction si Press Secretary Silvestre Afable matapos nitong naunang inihayag na tinanggap ng Pangulo ang resignation ni Guingona ay walang malinaw na paliwanag kung bakit mayroong sulat na inihanda ang Palasyo na pirmado pa ng chief executive. Dapat anyang ipaliwanag din ng Malaca&amp;ntilde;ang kung bakit mayroong ginawang draft ng sulat na pirmado umano ni Pangulong Arroyo kung saan ay tinatanggap ng chief executive ang pagbibitiw ni Guingona bilang miyembro ng Gabinete. Dahil dito, wika pa ni Oreta, dapat ay magbitiw na lamang bilang cabinet member si Guingona sa halip na manatili pa sa pagiging kalihim ng DFA dahil na rin sa nasabing pangyayari. Idinagdag pa ng senadora, kahit kontra si Guingona na palawigin pa ang pananatili ng mga US troops kaugnay sa Balikatan exercises na dapat ay hanggang July 31 ay may plano ngayong pahabain pa ang kanilang pananatili gaya ng pahayag ni US Defense Sec. Donald Rumsfeld na inayunan naman ng Malaca&amp;ntilde;ang. Iginit pa ng mambabatas na dapat ay magising sa katotohanan si Guingona na binabalewala na siya at hindi kinukunsulta pagdating sa mga sensitibong usapin dahil na rin sa pagtutol nito sa Balikatan. (Ulat ni Rudy Andal)</body>
<link>http://www.philstar.com/Article.aspx?articleId=166438&amp;publicationSubCategoryId=92</link>
</article>
<article>
<title>Pagbasura sa 2004 presidential polls magpapalumpo sa bansa</title>
<author>Rudy Andal/Malou Rongalerios-Escudero</author>
<date>
<month>June</month>
<day>29</day>
<year>2002</year>
</date>
<body>Tinutulan ng Mataas na Kapulungan ng Kongreso ang mungkahi ng Kamara na walang maganap na halalang pampanguluhan sa darating na 2004 dahil magpapalumpo lamang ito sa istabilidad ng bansa at ayaw ng Filipino ng lider na hindi nila inihalal. Sinabi ni Sen. Ralph Recto na isang delikadong plano ang mungkahing ito na ipagpaliban ang 2004 presidential elections dahil mawawalan ng pagkakataon si Pangulong Arroyo na makakuha ng mandate mula sa mamamayan bilang halal na pangulo ng bansa. Wika ni Sen. Recto, mawawalan din ng pagkakataon si Pangulong Arroyo na patunayan sa mamamayan na kaya niyang talunin ang sinumang ipantatapat sa kanya ng oposisyon sa pamamagitan ng landslide victory. Sa ganitong pangyayari, baka umulan ng mga protesta laban kay GMA dahil sa hindi naman siya inihalal ng mamamayan para maging pinuno ng bansa. Ani Recto, dapat alalahanin ng mga mambabatas na kaya lamang naupo si Pangulong Arroyo sa Malaca&amp;ntilde;ang ay dahil na rin sa pagkakaroon ng vacancy at ang pagpapalawig sa kanyang termino pagkatapos ng June 30, 2004 ay dapat mayroong permiso ng masa. (Ulat nina Rudy Andal/Malou Rongalerios-Escudero)</body>
<link>http://www.philstar.com/Article.aspx?articleId=166447&amp;publicationSubCategoryId=92</link>
</article>
<article>
<title>GMA desididong ibaba ang singil sa kuryente</title>
<author>Ely Saludar</author>
<date>
<month>June</month>
<day>29</day>
<year>2002</year>
</date>
<body>Determinado si Pangulong Arroyo na pababain ang singil sa kuryente na inirereklamo ng publiko. Sa inilunsad niyang 10-point comprehensive program na magpapababa sa singil sa kuryente, iniutos ng Pangulo sa Napocor na agad sundin ang kautusan ng Energy Regulatory Commission na nagpapababa sa presyo ng kuryente. Bagamat may 30 araw pa ang Napocor ay nais ng Pangulo na sa susunod na linggo ay kailangang ipatupad na ang desisyon ng ERC na ibaba ang ibinebentang kuryente mula 17 sentimos sa 7 sentimos na kada kilowatt hour. Kasabay nito, babawasan na ng Pangulo ang mga biyahe nito sa lalawigan upang bigyan ng mas maraming oras ang pagresolba sa krisis sa kuryente. Kung matatandaan, ang PPA ang itinuturong dahilan ng pagbagsak ng popularidad ng Pangulo sa pinakahuling survey ng SWS. (Ulat ni Ely Saludar)</body>
<link>http://www.philstar.com/Article.aspx?articleId=166450&amp;publicationSubCategoryId=92</link>
</article>
<article>
<title>Mas malaking pagbalasa sa PNP ibinabala ni Gloria</title>
<author>Ely Saludar</author>
<date>
<month>June</month>
<day>29</day>
<year>2002</year>
</date>
<body>Iniamba ni Pangulong Arroyo ang panibagong malakihang revamp sa hanay ng PNP at ang nangyaring pagbalasa at pagsibak sa pitong PNP officials kaugnay ng kabiguan sa illegal gambling o jueteng ay patikim pa lamang ng kanyang administrasyon. Ito ang ginawang deklarasyon ng Pangulo kasabay ng pahayag ng kanyang buong suporta at kumpiyansa sa naging hakbang ni DILG Secretary Joey Lina sa ginawang rigodon sa PNP. Ayon sa Pangulo, sampol pa lamang ang pagsibak kina NCRPO Director Edgar Aglipay, Recom 3 director Chief Supt. Reynaldo Berroya at Recom 7 director Chief Supt. Avelino Razon at apat pa. Sinabi ng Pangulo na bukod sa jueteng, malaking hamon sa PNP ang kampanya laban sa illegal na droga at kidnapping at kung magkakaroon ng kabiguan dito ay mananagot at mapapasama sa malawakang pagbalasa. Ipinaalala ng Pangulo na mahigpit nitong ipatutupad ang command responsibility sa PNP sa anumang palpak na kampanya. (Ulat ni Ely Saludar)</body>
<link>http://www.philstar.com/Article.aspx?articleId=166455&amp;publicationSubCategoryId=92</link>
</article>
<article>
<title>DPWH hihingiin ni Sen. Revilla kay GMA</title>
<author>Rudy Andal</author>
<date>
<month>June</month>
<day>29</day>
<year>2002</year>
</date>
<body>Kung tutol si Senator Blas Ople sa alok ng Malaca&amp;ntilde;ang na maging kalihim ng Department of Foreign Affairs (DFA) ay nagpahiwatig naman si Senator Ramon Revilla Sr. na tatanggapin nito ang posisyon bilang kalihim ng Public Works and Highways kapag inalok siya ni Pangulong Arroyo. Sinabi ni Sen. Revilla na last termer sa Senado, sakaling may hihilingin man siya kay GMA bilang kapalit sa pananatili nitong tapat sa administrasyon, ito ay ang pagiging kalihim ng DPWH. Iginiit pa ng senador na umuwi siya sa bansa sa sarili niyang kagustuhan at walang pumilit sa kanya gaya ng napapaulat na pinauwi siya ng Pangulo dahil sa pagkakaroon ng Senate impasse kung saan ay mismong si Senate President Franklin Drilon pa ang sumundo dito sa airport. Nakatakdang bumalik sa US si Revilla sa darating na Agosto para sa panibagong operasyon sa kanyang lalamunan kung saan nagkaroon naman ng diperensiya ang kanyang vocal chord. (Ulat ni Rudy Andal)</body>
<link>http://www.philstar.com/Article.aspx?articleId=166456&amp;publicationSubCategoryId=92</link>
</article>
<article>
<title>Judge na may hawak ng kaso ng ASG nag-suicide!</title>
<author>Joy Cantos</author>
<date>
<month>June</month>
<day>30</day>
<year>2002</year>
</date>
<body>Isang huwes na humahawak sa mga kasong kriminal nang 60 hinihinalang mga miyembro ng teroristang Abu Sayyaf Group (ASG) ang nagpakamatay sa pamamagitan ng pagbaril sa sarili sa kanyang sariling tahanan sa Zamboanga City. Kinilala ang biktima na si Melchor Lim, 45, ng Carmen Valley subdivision sa Pasonanca, Zamboanga City. Si Lim ay nakatalaga sa Regional State Prosecutors Office na matatagpuan sa Justice building sa Pasonanca. Ang nasabing fiscal ang humahawak sa mga kasong kriminal na isinampa laban sa 60 bandidong Sayyaf na naaresto ng militar at pulisya. Base sa inisyal na pagsisiyasat, natagpuan ang biktima sa loob ng kuwarto nito at duguan kaya agad na inireport ng mga kaanak sa pulisya ang pangyayari. Isang cal. 45 pistol ang narekober sa tabi ng bangkay. Hindi pa mabatid ang motibo sa pagpapakamatay at wala ring suicide note na nakuha. Samantala sa kagustuhan na rin ng pamilya at kaanak ng biktima ay isang malalimang imbestigasyon ang isinasagawa ng mga awtoridad upang malaman kung may foul play sa pagkamatay ng judge. Hindi umano posibleng sadyang pinatay o may pumatay sa biktima dahil na rin sa mga kasong hinahawakan nito. Dinala na sa Crime Laboratory ng PNP-Zamboanga City ang bangkay ni Lim at doon isinagawa ang awtopsiya. Nagsagawa rin ng paraffin test sa mga kamay ng biktima ngunit sa kasalukuyan ay wala pang inilalabas na resulta ang mga ito. (Ulat ni Joy Cantos)</body>
<link>http://www.philstar.com/Article.aspx?articleId=166550&amp;publicationSubCategoryId=92</link>
</article>
<article>
<title>3 Indonesian binataang papatayin ng kidnappers</title>
<author>Joy Cantos</author>
<date>
<month>June</month>
<day>30</day>
<year>2002</year>
</date>
<body>Nagbanta ang mga kidnapper ng tatlong Indonesian na kung hindi agad matutugunan ang kanilang mga kagustuhan ay pagsisisihan ng pamahalaan ang pagbabalewala sa kanila dahil papaslangin nila ang dayuhang mga bihag. Sa report na nakarating kahapon sa Camp Aguinaldo, patuloy ang pakikipag-usap ng isang negosyador sa grupo ng mga kidnapper para sa mas mabilis na pagpapalaya sa mga biktima na pinaniniwalaang nagkukuta sa isang bulubunduking lugar sa Sulu. Ayon sa isang mataas na opisyal ng militar sa Southern Command, ang nasabing negosyador ang siyang nagbibigay ng impormasyon hinggil sa kalagayan ng mga bihag. Nabatid na nanghihingi umano ng malaking halaga ang mga kidnapper bilang kabayaran sa &amp;quot;board and lodging&amp;quot; ng mga bihag na kinilalang sina Capt. Muntu Jacobus Winowatan, Chief Engineer Pieyet Larrech at Chief Officer Julkipli. &amp;quot;Delays may cause the death of the victims, Weve also learned that the hostages have already been brought by the kidnappers somewhere in Patikul, Sulu and operations are still ongoing,&amp;quot; pagtitiyak pa ng source. Ngunit ayon sa pamunuan ng AFP, wala silang kinalaman sa nasabing negosasyon at mahigpit pa rin ang pagpapatupad ng &amp;quot;no ransom policy&amp;quot; ng pamahalaan. Sa pinakahuling report ng AFP, sinasabing ang mga bihag ay hawak na umano ngayon ng grupo ng mga pirata na pinamumunuan ng isang Commander Walub. Magugunita na ang nasabing Indonesian crewmen ay lulan ng tug boat ng bihagin matapos na i-seajack ng mga suspek habang naglalayag sa karagatan sa pagitan ng Basilan at Sulu noong nakaraang Hunyo 12 taong ito. (Ulat ni Joy Cantos)</body>
<link>http://www.philstar.com/Article.aspx?articleId=166563&amp;publicationSubCategoryId=92</link>
</article>
<article>
<title>Pagtakbo ni Guingona sa 2004 dinedma ng Malaca&amp;ntilde;ang</title>
<author>Ely Saludar</author>
<date>
<month>June</month>
<day>30</day>
<year>2002</year>
</date>
<body>Ayaw patulan ng Malaca&amp;ntilde;ang ang deklarasyon ni Vice President Teofisto Guingona Jr. na may balak itong sumabak sa 2004 presidential elections. Ayon kay acting Press Secretary Silvestre Afable, mas gusto ng Palasyo na manahimik na lamang sa banta ni Guingona na tatapatan nito si Pangulong Arroyo sa susunod na eleksiyon. Pinabulaanan din nito na may mga grupo sa Malaca&amp;ntilde;ang na nagnanais na mapatalsik si Guingona bilang kalihim ng DFA. Isang saradong usapin na umano ang nasabing pagkakamali sa Palasyo at hindi na dapat pang pag-usapan. Sinabi ni Afable na solido ang buong miyembro ng Gabinete ng Pangulo at ang mga naganap na kontrobersiya sa umanoy pagtanggap sa pagbibitiw ng Bise Presidente ay itinuturing na miscommunication lamang sa Palasyo. (Ulat ni Ely Saludar)</body>
<link>http://www.philstar.com/Article.aspx?articleId=166566&amp;publicationSubCategoryId=92</link>
</article>
<article>
<title>US may kinalaman sa tangkang pagsibak kay Guingona</title>
<author>Malou Rongalerios-Escudero</author>
<date>
<month>June</month>
<day>30</day>
<year>2002</year>
</date>
<body>Malaki umano ang posibilidad na may kinalaman ang pamahalaang Amerika sa tangkang pagpapatalsik kay Vice President Teofisto Guingona bilang kalihim ng Department of Foreign Affairs (DFA). Ayon sa Bayan Muna, marahil ay hindi nagugustuhan ng Amerika ang patuloy na pagtanggi ni Guingona sa pagpapatuloy ng Balikatan Exercises at iba pang patakaran ng Amerika sa Pilipinas. Posibleng may kinalaman ang pamahalaang US sa pamamagitan ng kanilang mga Am-Boys (American Boys) at Am-Girl sa Gabinete sa kontrobersiyal na liham ni Pangulong Arroyo sa umanoy pagbibitiw ni Guingona, ani Roberto de Castro, deputy secretary-general ng Bayan Muna. Ang Am-Boys umano ay pinangungunahan nina General Angelo Reyes ng DND at presidential consultant for global competitiveness Roberto Romulo, samantalang ang Am-Girl ay walang iba umano kundi si Pangulong Arroyo. Sinabi ni de Castro na ang US centered foreign policy ang pinakamalaking dahilan kung bakit nais paalisin si Guingona bilang kalihim ng DFA. Si Guingona umano ay itinuturing na tinik sa pagpapatupad ni GMA ng mga patakaran ng US sa Pilipinas. Pinaratangan din ni de Castro sina Pangulong Arroyo, Reyes at Romulo na lantaran umanong tagasunod sa interes ng US tulad ng ekstensiyon ng Balikatan, Mutual Logistical Support Agreement (MLSA) at globalisasyon. Ang mga nasabing patakaran ay mariin aniyang tinututulan ni Guingona dahil mas mahalaga dito ang pambansang kasarinlan. Naniniwala ang Bayan Muna na hanggat si Guingona ang DFA secretary ay mabibigo umano ang sabwatang US-GMA at Reyes sa kanilang mga balak. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=166576&amp;publicationSubCategoryId=92</link>
</article>
<article>
<title>Legarda nagbabala kontra sa contaminated bottled water</title>
<author>Rudy Andal</author>
<date>
<month>June</month>
<day>30</day>
<year>2002</year>
</date>
<body>Maraming bottled water na inilalako sa lansangan at ibinebenta sa ilang supermarkets ang di ligtas inumin dahil sa hindi pagsunod sa regulasyon ng Bureau of Food and Drugs (BFAD) kaugnay ng ligtas na pagpoproseso at pagsasabote ng mga ito. Ito ang babalang ipinalabas ni Senate Majority Leader Loren Legarda matapos makatanggap ng ulat na maraming water refilling stations ang nagbebenta ng isinabotelyang tubig na nagtataglay ng contaminants o dumi. Kaugnay nito ay hinimok ni Legarda ang Department of Health at ang BFAD na mahigpit na ipatupad ang limitasyon sa operasyon ng mga nasabing water refilling stations, tulad ng pagbabawal sa mga ito na pasukin ang merkado sa bottled water na karaniwang ibinebenta sa mga pasahero ng bus, inter-island vessels at trains. Batay sa Administrative Order No. 18-A na iniisyu ng DOH noong 1993, puwede lang magbenta ang water refilling stations sa mga container na di bababa sa 5 gallon ang laki. Ngunit marami sa nasabing stations ang nagbebenta rin ng tubig sa mga 350 o 500 milliliter bottles. Tanging mga kumpanyang pumasa sa mahigpit na regulasyon ng BFAD ang binibigyan ng lisensiyang mag-operate ng bottled water plant, na siyang may permiso na magsuplay ng bottled water sa merkado. Ayon pa sa regulasyon ng DOH, ang pagkakaroon ng malinis na source ng tubig, modernisadong planta at pasilidad, scientific na pamamaraan ng pag-purify sa tubig ng mga lisensiyadong microbiologists ang sumisiguro sa kalidad ng bottled waters mula sa lisensiyang water plant. Ang mga karaniwang water refilling stations ay hindi nagtataglay ng mga ganitong safeguards, ayon sa DOH. (Ulat ni Rudy Andal)</body>
<link>http://www.philstar.com/Article.aspx?articleId=166578&amp;publicationSubCategoryId=92</link>
</article>
</data>