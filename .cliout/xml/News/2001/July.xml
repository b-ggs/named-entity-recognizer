<?xml version="1.0" encoding="ISO-8859-1" ?>
<data>
<article>
<title>P125 umento Igigiit sa Kongreso</title>
<author>Angie Dela Cruz at Lordeth Bonilla</author>
<date>
<month>July</month>
<day>12</day>
<year>2001</year>
</date>
<body>Igigiit ng militanteng grupong Kilusang Mayo Uno at Bayan Muna ang P125 across-the-board wage increase sa minimum na sahod ng mga manggagawa sa bansa kasunod ng naganap na pagtaas sa halaga ng petrolyo kamakalawa. Naghahanda na ang mga lider ng iba&amp;acirc;€™t ibang labor unions sa bansa sa pagbubukas ng Kongreso sa susunod na linggo para hilingin na ang umento sa sahod ang kanila namang pagtuunan ng pansin. Ayon kay Sammy Malunes ng KMU, kung tapat si Pangulong Arroyo na iangat ang pamumuhay ng mahihirap na Filipino, dapat itong gumawa ng mga paraan para pigilan ang pagtaas sa presyo ng langis at iba pang basic commodities. Sinabi pa ni Malunes na binibigyan lamang ng Pangulo ng dahilan ang mga tao para maglunsad ng malawakang protesta laban sa mga higanteng oil companies dahil sa naganap na oil price hike. Kahapon ay nagpiket ang militanteng labor groups sa harap ng mga tanggapan ng tatlong kumpanya ng langis sa Makati para kondenahin ang anila&amp;acirc;€™y kawalan ng aksyon ng pamahalaan para pigilan ang oil price hike sa kabila ng krisis na nararanasan ng bansa. Naghihinala din ang KMU na ang naganap na pagtaas sa presyo ng langis ay magbubunsod ng isa pang serye ng pagtataas naman sa presyo ng mga pangunahing bilihin na tiyak na lalo pang magdadagdag sa pasanin ng maliliit na manggagawa lalo na ang mga pumapasadang tsuper. Binigyang diin ng militanteng grupo na magpapatuloy ang gagawin nilang mga pagkilos para ipilit sa pamahalaan ang umento sa sahod ng mga manggagawa. Kasabay nito ay nagpasalamat ang KMU sa transport groups sa pahayag na hindi hihiling ng pagtaas sa singil sa pasahe sa kabila ng nasabing oil price hike. (Mga ulat nina Angie Dela Cruz at Lordeth Bonilla)</body>
<link>http://www.philstar.com/Article.aspx?articleId=126666&amp;publicationSubCategoryId=92</link>
</article>
<article>
<title>AFP kinakapos na sa sundalo</title>
<author>Joy Cantos</author>
<date>
<month>July</month>
<day>01</day>
<year>2001</year>
</date>
<body>Kinakapos na umano sa mga sundalo ang Armed Forces of the Philippines (AFP) kung saan kulang na sila ng tinatayang 1,500 tauhan para pumalit sa mga nababakanteng puwesto ng mga nagreretiro nitong opisyal taun-taon. Batay sa pahayag ni Phil. Army Chief Lt. Gen. Jaime delos Santos, hindi sapat ang bilang ng mga sundalong nagtatapos sa Philippine Military Academy (PMA) para punan ang kakapusan ng mga sundalong opisyal sa organisasyon. Dahil sa problema, may posibilidad umanong magkulang na ang mga opisyal na mamumuno sa mga sagupaan at pagsasagawa ng operasyon sa mga lugar na sinasalanta ng kalamidad. Inamin ni delos Santos na nakakaalarma ang patuloy na pagbaba ng statistika na nagsimulang magkaroon ng kakapusan mula pa noong 1995 kung saan may 120 opisyal ang nawawala kada taon. Di naman binanggit kung kasama rin sa dahilan ng kakapusan sa mga sundalo iyong mga napapatay sa pakikipagsagupa sa mga rebelde sa kabundukan. Kasabay nito, higit na tumindi ang paninindigan nito na salungatin ang pagbuwag sa Reserve Officers Training Course (ROTC) na maaaring makatulong para maengganyo ang mga kabataan na mag-sundalo. Sinabi ni delos Santos na kailangan lamang paunlarin ang curriculum ng ROTC para malinawan ang kahalagahan nito sa kasanayan ng mga kabataan. (Ulat ni Joy Cantos)</body>
<link>http://www.philstar.com/Article.aspx?articleId=126886&amp;publicationSubCategoryId=92</link>
</article>
<article>
<title>2 Palawan hostages wala na sa kamay ni Sabaya</title>
<author>Rose Tamayo</author>
<date>
<month>July</month>
<day>01</day>
<year>2001</year>
</date>
<body>ISABELA, Basilan - Nalagay sa balag ng alanganin ang inaasahang pagpapalaya kahapon sa dalawang Dos Palmas hostages na sina Lalaine Chua at Luis Bautista matapos magkaroon ng problema sa lugar kung saan sila kukunin. Kinumpirma ng isang mataas na opisyal ng STAG, ang task force na pumalit sa binuwag na PAOCTF na kasalukuyang humahawak sa pagpapalaya ng mga bihag sa Basilan na wala na umano sa mga kamay ni Abu Sayyaf spokesman Abu Sabaya ang mga bihag na sina Chua at Bautista. Ayon sa impormasyon, nakatakda na sanang sunduin ang dalawang bihag sa lugar na napagkasunduan kung saan sila kukunin pero nakasalubong ng mga ito ang grupo ng Lost Command ng Moro Islamic Liberation Front (MILF). Ang dalawang naturang bihag ay inihatid ng mga kasamahan ni Sabaya sa pick-up point kasama ang isang back-door negotiator ng makasalubong ang Lost Command. Napag-alaman na nakapagbayad na ng ransom ang pamilya ng dalawang bihag, pero hindi inihayag kung magkano ang hiningi ng mga bandido. May ulat ding nasagap na nagkaproblema sa panig ni Bautista kaya malamang umano na maiwan ito at si Chua lang ang tuluyang mapapalaya. (Ulat ni Rose Tamayo)</body>
<link>http://www.philstar.com/Article.aspx?articleId=126887&amp;publicationSubCategoryId=92</link>
</article>
<article>
<title>Perez hihirit para sa live show ni Erap trial</title>
<author>Ely Saludar at Malou Rongalerios</author>
<date>
<month>July</month>
<day>01</day>
<year>2001</year>
</date>
<body>Igigiit ni Justice Secretary Hernando Perez ang pagsasampa ng motion for reconsideration sa Korte Suprema na hihiling na payagan ang live coverage sa paglilitis sa kasong plunder ni dating Pangulong Estrada. Ayon kay Perez, lumilitaw na inalisan ng karapatan ang mamamayan na makita ang lahat ng pangyayari sa paglilitis sa kaso ni Estrada dahil sa naging desisyon ng Korte na nagbabawal sa live coverage ng Erap trial. Tiwala si Perez na maaari pang makalusot ang mosyon dahil may nakabakasyon na isang mahistrado ng Korte. Inamin naman ni Sandiganbayan presiding Justice Francis Garchitorena na naaapektuhan ang mga taong nasa loob ng isang court room partikular ang mga abogado at justices kung mayroong nakatutok sa kanilang kamera. May mga abogado umanong halos ayaw paawat sa pagsasalita lalo na at may live coverage sa isang kaso. Nilinaw ni Garchitorena na papayagan pa rin ang pagkuha ng litrato at video sa loob ng korte, pero dapat itong gawin bago simulan ang paglilitis. Maaaring manatili sa loob ng husgado ang print journalists at mga reporter ng radyo at telebisyon pero hindi sila puwedeng magdala ng live communication equipment. Bawal din ang mga cellphones at tape recorders at ang maari lamang gawin ay magsulat nang nagaganap sa loob. Mas makabubuti umano ang walang coverage dahil maaari lamang itong gamitin ng mga abogadong nag-aambisyong maging pulitiko katulad ng nangyari sa impeachment trial. (Ulat nina Ely Saludar at Malou Rongalerios)</body>
<link>http://www.philstar.com/Article.aspx?articleId=126893&amp;publicationSubCategoryId=92</link>
</article>
<article>
<title>Batas sa pagtatama ng pangalan inutil</title>
<author>Malou Rongalerios</author>
<date>
<month>July</month>
<day>01</day>
<year>2001</year>
</date>
<body>Sa kabila ng pagpasa ng batas na nagbibigay ng karapatan sa mga city at municipal registrar at sa consul general na itama ang clerical o typographical error sa pangalan ng isang tao, hanggang ngayon ay hindi pa rin naipatutupad ito. Ito ang kinumpirma kahapon ng isang registration officer sa Manila City Hall sa gitna ng maraming reklamo sa hindi pa rin pagpapatupad ng Republic Act No. 9048 na inakda ni Valenzuela Rep. Magtanggol Gunigundo. Ayon kay Mrs. Ever Garcia, assistant registration officer, wala pa rin silang tinatanggap na guideline kung paano ipatutupad ang nasabing batas na nilagdaan ni Pangulong Arroyo noong Marso 2, 2001. Kinumpirma rin nito na araw-araw ay maraming tao ang nagpupunta sa kanilang opisina at nagtatanong kung paano mababago ang kanilang pangalan nang hindi na dumadaan pa sa korte. Sa ngayon umano ay umaabot sa P30,000 hanggang P50,000 ang ibinayad sa isang abogado para sa package deal na pag-aayos ng clerical o typographical error sa pangalan ng isang tao, P600 hanggang P700 naman ang binabayaran sa mismong Civil Registrar ng Manila City Hall depende sa dami ng pahina. Sa batas na inakda ni Gunigundo, nakasaad dito na maaari nang baguhin ng isang city at municipal registrar o ng isang consul general ang clerical o typographical error sa pangalan ng isang tao kahit hindi na dumadaan pa sa korte. Maaari na ring baguhin o palitan ang first name ng isang tao depende sa kahilingan nito. Bagaman at hindi nakasaad sa batas kung magkano ang kukolektahing bayad ng civil o municipal registrar at ng consul general hinggil sa pagbabago ng pangalan, dapat naman umano itong maging rasonable. Subalit nakasaad dito na hindi dapat singilin o exempted sa pagbabayad ang mga indigent o mahihirap na petitioner. Ang mga taong mapapatunayang hindi tumupad sa nasabing batas ay paparusahan ng pagkabilanggong hindi bababa sa anim na taon subalit hindi naman lalampas sa 12 taon o multa na hindi bababa sa P10,000 subalit hindi lalampas sa P100,000. (Ulat ni Malou Rongalerios)</body>
<link>http://www.philstar.com/Article.aspx?articleId=126894&amp;publicationSubCategoryId=92</link>
</article>
<article>
<title>Presyo ng alak at sigarilyo itataas</title>
<author>Malou Rongalerios</author>
<date>
<month>July</month>
<day>01</day>
<year>2001</year>
</date>
<body>Pipilitin ng Kongreso na maitaas ang presyo ng alak at sigarilyo para mailayo ang publiko sa naturang mga bisyo. Ayon kay Negros Occidental Rep. Herminio Teves, chairman ng House Oversight Committee, bagaman at alam ng tao na masama sa kalusugan ang alak at sigarilyo ay tuloy pa rin ang pagtangkilik nila rito dahil kaya pa ang presyo. Kung itataas umano ng Kongreso ang binabayarang buwis para sa tinatawag na &amp;quot;sin taxes&amp;quot; ay maaaring tuluyan nang sumuko ang publiko sa pagtangkilik ng mga bisyong ito. Inirekomenda ng oversight committee na itaas sa P5 ang excise tax sa bawat pakete ng sigarilyo na magbibigay naman umano ng P5 bilyong dagdag sa kita ng gobyerno. Maaari umanong ilaan ang nasabing halaga sa pagsuporta sa mga pasyenteng biktima ng sakit na dulot ng paninigarilyo. Inamin ni Teves na bigo ang gobyerno sa programa nitong patigilin ang publiko sa pag-inom ng alak at paninigarilyo partikular ng mga kabataan dahil kalimitan ay mga artista at sikat na tao pa ang nag-eendorso nito. Subalit kung masyado umanong mataas ang presyo ng mga nasabing bisyo ay baka mapilitan na ang publiko na huminto sa pag-inom ng alak at paghitit ng sigarilyo. (Ulat ni Malou Rongalerios)</body>
<link>http://www.philstar.com/Article.aspx?articleId=126895&amp;publicationSubCategoryId=92</link>
</article>
<article>
<title>Registration para sa 2004 election umpisa bukas</title>
<author>Malou Rongalerios</author>
<date>
<month>July</month>
<day>01</day>
<year>2001</year>
</date>
<body>Walang sisihan. Magparehistro na kayo! Ito ang naging panawagan kahapon ni Camarines Sur Rep. Rolando Andaya Jr. kaugnay sa pagsisimula bukas ng rehistrasyon para sa eleksyon sa 2004. Sinabi ni Andaya na hindi na dapat maulit ang nangyari noong nagdaang eleksyon kung saan nasa apat na milyong kabataan ang hindi nakaboto dahil sa kabiguan nilang magparehistro. Mahalaga umanong malaman ng mga mamamayan na simula sa Hulyo 1, 2001 ay maaari nang magparehistro ang mga bagong botante, base na rin sa panawagan ng Commission on Elections (Comelec). Subalit dahil sa araw ngayon ng Linggo (Hulyo 1) ay pormal na sisimulan bukas ang registration. Magugunitang tinangka pang amyendahan ng Kongreso ang Omnibus Election Code upang magkaroon ng special registration para sa mga nasabing kabataan, subalit tinanggihan ito ng Supreme Court. Sinisisi noon ng mga hindi nakapagparehistro ang Comelec dahil sa kabiguan umano ng komisyon na ipakalat ang impormasyon hinggil sa registration. Sa loob ng tatlong taon simula Hulyo 1 ay isasagawa ang tuluy-tuloy na registration sa tanggapan ng Election Registration Board sa mga siyudad at munisipalidad sa buong kapuluan. Ang registration ay isasagawa mula Lunes hanggang Biyernes sa loob ng tatlong taon at matatapos ito 120 araw bago ang eleksyon sa 2004. Maaari na ring makapagparehistro ang mga botante na magdiriwang ng kanilang ika-18 kaarawan bago sumapit o sa mismong araw ng eleksyon. (Ulat ni Malou Rongalerios)</body>
<link>http://www.philstar.com/Article.aspx?articleId=126896&amp;publicationSubCategoryId=92</link>
</article>
<article>
<title>6 Abu Sayyaf natodas sa enkuwentro</title>
<author>Rose Tamayo</author>
<date>
<month>July</month>
<day>02</day>
<year>2001</year>
</date>
<body>ZAMBOANGA CITY  Anim na miyembro ng bandidong Abu Sayyaf ang napatay habang 3 naman sa panig ng mga sundalo ang nasugatan sa magkakahiwalay na enkuwentro kamakalawa ng hapon. Unang enkuwentro ay naganap sa Talipao, Sulu nang makasagupa ng Bravo Company ng Philippine Army ang isang grupo ng Abu Sayyaf. Nagkaroon ng sampung minutong palitan ng putok at itinanghal na bangkay ang limang miyembro ng Abu Sayyaf at wala namang namatay o nasugatan sa panig ng pamahalaan. Sinabi ni Southern Command spokesperson Col. Danilo Servando, matapos ang unang sagupaan ay muling nakasagupa ng tropa ng pamahalaan ang humigit kumulang na 30 miyembro ng Abu Sayyaf malapit sa lugar ng unang sagupaan. Apat na oras tumagal ang palitan ng putok ng magkabilang panig at isang bandido ang napatay at tatlo naman sa tropa ng pamahalaan ang nasugatan. Malaki ang paniwala ni Col. Servando na marami sa mga bandidong tumakas ay sugatan dahil sa maraming patak ng dugo ang nakita sa lugar na pinangyarihan. Narekober sa naturang lugar ang ilang pag-aari ng mga tumakas na mga bandido. Nabigo namang makilala ng militar ang mga nasawing bandido at patuloy ang pagtugis ng puwersa ng militar at kapulisan sa mga tumatakas na Abu Sayyaf. (Ulat ni Rose Tamayo)</body>
<link>http://www.philstar.com/Article.aspx?articleId=126897&amp;publicationSubCategoryId=92</link>
</article>
<article>
<title>Comelec babawian ng $250-M?</title>
<author>Jhay Mejias</author>
<date>
<month>July</month>
<day>02</day>
<year>2001</year>
</date>
<body>Babawian umano ng nagwaging bidder ng $ 250 M ang Commission on Election (Comelec) kung ibabasura nila ang tatlong proyekto sa ilalim ng modernization project. Sinabi ni Colin Hunt, General Manager ng ID System ng Photokina Consortium, kung mababalewala ang Voters Registration and Identification System (VRIS) ay mapipilitang bawiin nila ang nasabing halaga. Ang Photokina Consortium ay mayroong dalawang Amerikano at isang French investors sa nasabing proyekto ng komisyon. Si Hunt at ang dalawang investors ay hindi na bago sa pakikipag-negosasyon sa bansa dahil sila rin ang namuhunan sa proyekto ng ID system ng SSS, BIR at LTO at kung sakaling ibasura ang proyekto ay maaari nilang kasuhan ang Comelec. Ayon kay George Balagtas, spokesperson ng Photokina na ilegal umano ang hakbang na ginawa ni Chairman Alfredo Benipayo sa pagpapadala nito ng liham kay Budget Secretary Emelia Boncodin na mayroon na silang budget proposal ukol sa modernization project na hindi dumaan sa commission enbanc. (Ulat ni Jhay Mejias)</body>
<link>http://www.philstar.com/Article.aspx?articleId=126898&amp;publicationSubCategoryId=92</link>
</article>
<article>
<title>JDV problemado agad kung magiging Speaker</title>
<author>Jess Diaz</author>
<date>
<month>July</month>
<day>02</day>
<year>2001</year>
</date>
<body>Kompiyansa si Pangasinan Rep. Jose De Venecia Jr., na mananalo bilang Speaker of the House matapos na makakuha ng maraming suporta sa ibat-ibang partido. Subalit problemado agad ito dahil hindi niya alam kung paano hahatiin ang limitadong komite at ilang posisyon sa House of Representatives. Isang halimbawa na rito ang oposisyong Nationalist Peoples Coalition (NPC) na nagbigay ng suporta kay JDV at humihingi umano ng 15 komite kabilang na dito ang makapangyarihang appropriations committee na ang trabaho ay magbigay ng budget proposal sa Malaca&amp;ntilde;ang. Pero ayaw pumayag ng Lakas na ibigay ang nasabing komite sa NPC na itinatag ng negosyanteng si Eduardo Cojuangco Jr. (Ulat ni Jess Diaz)</body>
<link>http://www.philstar.com/Article.aspx?articleId=126899&amp;publicationSubCategoryId=92</link>
</article>
<article>
<title>GMA bibisita sa Malaysia</title>
<author>Lilia Tolentino</author>
<date>
<month>July</month>
<day>02</day>
<year>2001</year>
</date>
<body>Nakatakdang bumisita ang Pangulong Gloria Macapagal-Arroyo sa Malaysia sa darating na Agosto sa paanyaya ng pamahalaang Malaysian. Ang Malaysia ang siyang kauna-unahang bansang bibisitahin ng Pangulo mula nang itoy maluklok sa puwesto noong Enero 20 at nakatakda rin siyang dumalo sa pulong ng APEC sa Shanghai, China sa darating na Nobyembre. Ang imbitasyon sa Pangulo ay ipinaabot ni Malaysian Defense Minister Najib Abdul Razak nang bumisita ito sa Malaca&amp;ntilde;ang noong Hunyo 30 kasama si Malaysian Ambassador to the Philippines Mohd Arshad Manzour Hussain at iba pang matataas na opisyal ng militar ng Malaysia. (Ulat ni Lilia Tolentino)</body>
<link>http://www.philstar.com/Article.aspx?articleId=126900&amp;publicationSubCategoryId=92</link>
</article>
<article>
<title>8 dayuhan mabibitay sa kasong droga</title>
<author></author>
<date>
<month>July</month>
<day>02</day>
<year>2001</year>
</date>
<body>Walong dayuhan na kinabibilangan ng pitong Intsik at isang Aussie ang maaaring mabitay sa pamamagitan ng lethal injection kapag napatunayan ng korte na nagkasala ang mga ito sa kasong droga na kanilang kinakaharap. Sinabi ni dating Senador Ernesto Herrera, founding chairman ng Citizen Drug Watch Foundation at may akda ng Death Penalty Law na ang mga dayuhan na maaaring mabitay ay ang Australian national na si John Martin, 37 at mga Chinese national na sina Reh Ming, 36; Lim Shu Hal, 40; Wang Shizhi, 20; Tal Ti Yun, 45; Yan Jin at ang mag-asawang Sammy, 40 at Sherly Lu, 33. Ang mga dayuhang nabanggit ay ilan lamang sa labinlimang naaresto sa kasong pag-iingat sa droga mula Enero hanggang Hunyo. Si Martin ay naaresto sa Angeles City noong nakalipas na buwan at nakumpiska ang 230 gramo ng metamphetamine hydrochloride o mas kilala sa tawag na shabu na nagkakahalaga ng P 460,000. Ang pitong Chinese nationals naman ay naaresto sa Metro Manila at nakumpiska sa kanila ang isa hanggang tatlong kilo ng shabu. Ayon sa 1994 Death Penalty Law, na ang sinuman na mahulihan ng 200 gramo ng shabu ay maaaring maparusahan ng habambuhay na pagkabilanggo o mabitay sa pamamagitan ng lethal injection. (P.R.)</body>
<link>http://www.philstar.com/Article.aspx?articleId=126901&amp;publicationSubCategoryId=92</link>
</article>
<article>
<title>Kampanya para mapaganda ang imahe ng 'Pinas' ilulunsad</title>
<author>Lilia Tolentino</author>
<date>
<month>July</month>
<day>02</day>
<year>2001</year>
</date>
<body>Para mabura ang masamang epekto sa ibang bansa sa ginawang pangingidnap ng Abu Sayyaf sa isang beach resort sa Palawan, isang malawakang kampanyang pandaigdig para mapaganda ang imahen ng Pilipinas ang nakatakdang ilunsad ng pamahalaan. Sa eksklusibong panayam ng TVB Network ng Hongkong kay Pangulong Gloria Macapagal-Arroyo, inihayag nito na kailangan ng pamahalaan na maglunsad ng isang campaign image para ipabatid sa lahat ng dako ng mundo na kontrolado ng gobyerno ang sitwasyon at ang insidente ng pangingidnap ay isa lang hiwalay na insidente sa Mindanao. &amp;quot;Kailangan natin ang isang kampanyang pangkomunikasyon na magbabansag sa mundo lalo na sa dayuhang mga imbestor hinggil sa magagandang pangyayaring nagaganap sa bansa,&amp;quot; anang Pangulo. Bibigyang diin sa kampanyang pang-impormasyon ang bentahe ng Pilipinas na ang mga mamamayan ay mahusay magsalita at umunawa ng wikang Ingles. (Ulat ni Lilia Tolentino)</body>
<link>http://www.philstar.com/Article.aspx?articleId=126902&amp;publicationSubCategoryId=92</link>
</article>
<article>
<title>Kababayang guro ni Roco, inuna sa ATM salary</title>
<author>Danilo Garcia</author>
<date>
<month>July</month>
<day>02</day>
<year>2001</year>
</date>
<body>Lumingon sa kanyang pinanggalingan si Education Secretary Raul Roco matapos unahin nito ang kanyang mga kababayang guro sa Camarines Sur ang implementasyon ng kanyang pagpapasahod sa pamamagitan ng Automated Teller Machine (ATM). Sinabi ni Roco na ginawa niyang pilot area ng programa nilang &amp;quot;checkless payroll system&amp;quot; ang kanyang lalawigan at nakatakdang makuha na ng mga guro ang kanilang mga sahod sa ATM machines sa Land Bank of the Philippines. Ayon pa kay Roco na malaking kabawasan sa trabaho ng DECS Central Office kung saan dito ipino-proseso ang mga sahod ng higit sa kalahating milyong guro sa buong bansa na dumaranas ng pagkaantala ng kanilang sahod. Tinatayang may 8,661 mga kawani ng DECS sa Camarines Sur na may payroll amount na P 1.3 bilyon kada taon o P103 milyon kada buwan. (Ulat ni Danilo Garcia)</body>
<link>http://www.philstar.com/Article.aspx?articleId=126903&amp;publicationSubCategoryId=92</link>
</article>
<article>
<title>SSS prexy hinimok na bawasan ng kalahati ang P10-M sahod bawat taon</title>
<author></author>
<date>
<month>July</month>
<day>02</day>
<year>2001</year>
</date>
<body>Hinimok ni dating Senador Ernesto Herrera si Vitaliano Na&amp;Atilde;&amp;plusmn;agas II, presidente ng Social Security System (SSS), na mag-boluntaryong bawasan ng kalahati ang P10 M sinasahod nito kada taon. Ang SSS na mayroong 57 senior executives ay kumikita ng umaabot sa P 118 milyong piso sahod, allowances at mga benepisyo kada taon. Hindi pa kasama dito ang &amp;quot;compensation package&amp;quot; para sa walong miyembro ng Social Security Commission (isang governing body ng SSS) at si Na&amp;Atilde;&amp;plusmn;agas ay isa sa miyembro dito. Bukod sa Chief Executive Officer (CEO) at tatlong executive vice presidents, naka-payroll din sa SSS ang 6 na senior vice presidents, 15 vice presidents at 32 assistant vice presidents, na ang sahod at mga benepisyo ay mas malaki pa sa kapareho nilang posisyon sa pribadong sektor. Sumasahod kada buwan ng P 408,000 ang executive vice president at P 300,000 naman kada buwan ang vice president. Maliban sa P 10 milyong sahod kada taon ni Na&amp;Atilde;&amp;plusmn;agas ay mayroon pa siyang sinasahod bilang board of director ng San Miguel Corporation,Philippine Long Distance Telephone Co., Equitable PCIBank Corporation at iba pang mga establisyimento na kung saan ang SSS ay mayroong investment. (P.R.)</body>
<link>http://www.philstar.com/Article.aspx?articleId=126904&amp;publicationSubCategoryId=92</link>
</article>
<article>
<title>Kidnappers putulan ng kamay at paa</title>
<author>Malou Rongalerios</author>
<date>
<month>July</month>
<day>03</day>
<year>2001</year>
</date>
<body>Kung namumugot ng ulo ang mga bandidong Abu Sayyaf, dapat rin putulin ang mga kamay at paa ng mga kidnapper. Sa panukalang batas na isinampa kahapon ni Iloilo Rep. Augusto &amp;quot;Boboy&amp;quot; Syjuco, bilang sagot sa lumalalang insidente ng kidnap-for-ransom ay hiniling nito na amyendahan ang Article 267 ng Revised Penal Code para maputulan ng kamay at paa ang mga kidnapper na magpapahirap sa kanilang biktima. Nakasaad sa panukala na dapat umanong putulin ang paa at kamay ng mga kidnapper kung ang kanilang biktima ay menor de edad, maliban na lamang kung ang kidnappers ay alinman sa magulang ng bata o isang babae. Puputulin din ang kamay at paa ng mga kidnapper kung ang &amp;quot;detention&amp;quot; ng kanilang biktima ay tatagal ng higit sa tatlong araw. Subalit wala pa ring ligtas ang isang kidnaper na kahit hindi pa nito pinahihirapan ang biktima o hindi tumagal ng tatlong araw ang pagkidnap kung nanghingi naman ito ng ransom mula sa pamilya o mismong biktima ay mapuputulan din siya. Mananatili naman ang parusang kamatayan kung pinatay ng mga kidnapper ang kanilang biktima. Naniniwala naman si Syjuco na magiging isang ganap na batas ang kanyang panukala. Magugunitang ilang bihag na rin ng Abu Sayyaf ang pinugutan nila ng ulo matapos tumangging magbayad ng ransom ang pamahalaan. (Ulat ni Malou Rongalerios)</body>
<link>http://www.philstar.com/Article.aspx?articleId=126905&amp;publicationSubCategoryId=92</link>
</article>
<article>
<title>'Kanto boys' bigyan n'yo ng trabaho</title>
<author>Lilia Tolentino</author>
<date>
<month>July</month>
<day>03</day>
<year>2001</year>
</date>
<body>Nanawagan si Pangulong Arroyo sa mga negosyante na bigyan ng pagkakataong makapagtrabaho ang mga tinatawag na tambay sa kanto o &amp;quot;kanto boys&amp;quot; na tinatayang may bilang na 300,000 upang ang mga kabataang ito na walang pinagkakakitaan at hindi nagsisipag-aral ay maging kapaki-pakinabang. Ang pakiusap ay ginawa ng Pangulo sa mga miyembro ng League of Corporate Foundations na dumalo sa seremonya ng pagbubukas ng Corporate Social Responsibility Week. &amp;quot;Ang mga tinatawag nating kanto boys kung hindi mabibigyan ng emergency employment ay palaging magiging pambala ng kanyon ng mga pulitikong nag-aambisyon,&amp;quot; wika ng Pangulo. Sinabi ng Pangulo na ang mga kabataang hindi na nag-aaral sa Metro Manila ay dapat organisahin bilang isang grupong puwedeng magkumpuni ng tumutulong bubong o sirang pasilidad ng komunidad o maglinis ng baradong kanal at hindi isang organisasyon ng mga kilabot na grupo na nagsesesyon ng droga, nagsasagawa ng panggagahasa, o panghoholdap. Binanggit ng Pangulo na habang ang pamahalaan ay bumabalangkas pa lamang ng mga reporma para malabanan ang kahirapan, kailangang magsagawa ang kanyang administrasyon ng isang sistema ng emergency employment para mapayapa ang &amp;quot;social volcano.&amp;quot; Ang programa sa pagkakaloob ng pangmadaliang empleyo sa mga kabataang ito ay ipapailalim sa Department of Interior and Local Government at PNP. Ang emergency employment ng Pangulo ay may pagkakahawig sa Emergency Employment project ng yumao niyang amang si dating Pangulong Diosdado Macapagal at ng administrasyon ni dating US President Franklin Roosevelt. Ang League of Corporate Foundation ay itinatag ng mga executives ng Ayala Foundation na kinabibilangan ngayon ni Presidential Management Staff head Vicky Garchitorena. (Ulat ni Lilia Tolentino)</body>
<link>http://www.philstar.com/Article.aspx?articleId=126906&amp;publicationSubCategoryId=92</link>
</article>
<article>
<title>Paliwanag sa PCIJ report hingi ng Pangulo</title>
<author>Ely Saludar/Lilia Tolentino</author>
<date>
<month>July</month>
<day>03</day>
<year>2001</year>
</date>
<body>Pinagpapaliwanag ni Pangulong Arroyo ang Philippine Air Force at Defense department hinggil sa alegasyon sa report ng Philippine Center for Investigative Journalism (PCIJ) na nakahimpil ang US firm Lockheed Martin Corp. sa bahagi ng lupang pag-aari ng PAF sa Clark Air Base sa Pampanga ng walang legal lease o rental contract. Sa report ng PCIJ, ibinebenta umano ng Lockheed Martin sa PAF ang apat na lumang C-130 at dalawang sensor equipment na nagkakahalaga ng $41 million. Ang C-130 project ay hindi pa aprubado pero inilipat na ng Lockheed sa Clark ang kanilang pasilidad at tauhan. Ayon naman kay Defense Secretary Angelo Reyes, makabubuti sa AFP modernization program ang naturang kasunduan, pero sinabi ng Malakanyang na kailangan linawin ang ilang detalye sa agreement. Kasabay nito, inaasahang maipagkakaloob ng US sa AFP ang isang C-130 para maidagdag sa nag-iisang C-130 na ginagamit ng Air Force sa paghahatid ng mga relief goods tuwing may kalamidad. Ang mga papeles ng donasyon ng C-130 ay kasalukuyan nang tinatapos sa US Congress. Inaasahan rin ang pagdating ng limang Huey helicopters na hiningi ng AFP sa US. Pumayag ang Pangulo na magkaroon ng mahusay na aerial surveillance hindi lang sa pagsugpo sa kidnapping kundi para din sa illegal na pangingisda sa karagatang saklaw ng teritoryo ng Pilipinas. At para magamit sa modernisasyon ng PAF, inatasan ng Pangulo ang Defense department na ibenta ang kanyang Presidential plane. (Ulat nina Ely Saludar/Lilia Tolentino)</body>
<link>http://www.philstar.com/Article.aspx?articleId=126907&amp;publicationSubCategoryId=92</link>
</article>
<article>
<title>Sayyaf at MILF hindi raw nagkasundo sa ransom</title>
<author>Joy Cantos/Rose Tamayo</author>
<date>
<month>July</month>
<day>03</day>
<year>2001</year>
</date>
<body>Posibleng hindi umano nagkasundo ang mga bandidong Abu Sayyaf Group (ASG) at rebeldeng Moro Islamic Liberation Front (MILF) sa hatian ng ransom kaya hinarang ng mga rebelde ang dalawang pinalayang hostages ng una sa Basilan. Batay sa report, ilang oras matapos umanong makapagbayad ng malaking halaga ng ransom ay pinakawalan ng mga bandidong Abu Sayyaf ang dalawang Palawan hostages na sina Luis Bautista III at Lalaine Chua noong nakaraang Sabado. Gayunman, habang pababa sina Bautista at Chua sa kabundukan ay hinarang ang mga ito ng grupo ni Usman Lidjal, isa sa ground commanders ng MILF na nag-ooperate sa Basilan. Sinabi naman ni AFP spokesman Brig. Gen. Edilberto Adan na sinisiyasat na nila ang report tungkol sa sinasabing panghaharang ng MILF sa dalawang naturang bihag. Sinisilip ng militar ang posibilidad na pinipilit lamang siraan ng mga bandido ang MILF para wasakin ang kredibilidad ng mga ito sa gobyerno kaugnay ng isinusulong na peace talks. Binigyang diin ni Adan na hindi lahat ng mga lumulutang na alingasngas sa Basilan ay dapat na paniwalaan bunga na rin ng maraming black propaganda ang kumakalat doon para ilihis ang operasyon ng militar. Magugunita na nang matagpuan ang pugot na bangkay ng mga bihag na sina Primitivo Falcasantos at Crisanto Suela noong nakaraang Hunyo 23 ay may nakasulat sa puting t-shirt na nakatabon sa bangkay ng mga ito na &amp;quot;narito sa Basilan si Commander Robot, mamumugot ng ulo,&amp;quot; bagay na napatunayang gawa-gawa lamang ng grupo ni Sabaya para hindi matuloy ang pagsuko ni Robot. Samantala, pinasinungalingan naman ni ASG spokesman Abu Sabaya na hindi naagaw ng MILF Lost Command sina Chua at Bautista. Ayon kay Sabaya, hawak pa nila ang dalawang bihag at nakatakda na nilang palayain pero nagkaroon lamang umano ng problema sa seguridad at daanan. (Ulat nina Joy Cantos/Rose Tamayo)</body>
<link>http://www.philstar.com/Article.aspx?articleId=126908&amp;publicationSubCategoryId=92</link>
</article>
<article>
<title>Mga mambabatas nagpasiklaban, nag-unahan sa paghahain ng bills</title>
<author>Doris Franche/Malou Rongalerios</author>
<date>
<month>July</month>
<day>03</day>
<year>2001</year>
</date>
<body>Hindi pa man tuluyang nagbubukas ang 12th Congress ay agad nang nagpasiklaban ang mga mambabatas at tulad ng mga nakagawian, nag-unahan kahapon ang mga ito sa paghahain ng kauna-unahang panukalang-batas o Senate Bill No. 1 at House Bill No. 1. Sa Senado ay umabot na sa 1,297 Senate bills at 39 Senate resolution ang natatanggap ng Bills at Index Division ng Senado. Sa kasalukuyan, si Sen. Loren Legarda-Leviste pa lamang ang may pinakamaraming Senate resolution na naisusumite at itoy bumibilang ng 18, pumangalawa si Sen. Ramon Magsaysay Jr. na may 13 resolusyon, habang si Sen. Sergio Osme&amp;ntilde;a III ang pinakamaraming Senate bills na nakapagtala ng 223. Samantala sa House, alas-2 pa lamang ng hapon ay nasa 335 panukalang-batas na ang naihahain ng 37 mambabatas. Pinalad na maging House Bill No. 1 ang panukala ni Negros Oriental Rep. Emilio Macias na humihiling gawing moderno ang health care at delivery system ng bansa. Naitala nina Bukidnon Rep. Juan Miguel Zubiri at Aurora Rep. Bellaflor Angara-Castillo ang pinakamaraming naihaing panukala na kapwa umabot sa tig-42. Sa kabila naman ng napakalaking pork barrel na tinatanggap ng mga kongresista ay nananatili pa ring manual ang pagtatatak ng numero sa mga isinusumiteng House Bills at ang petsa kung kailan ito isinampa. Sinabi ni Hipolito na matagal na nilang hiniling ang pagkakaroon ng isang machine na maglalagay ng petsa at numero ng House Bill subalit hanggang ngayon ay hindi pa dumarating ang kanilang request. Aabot sa P29,000 hanggang P30,000 ang halaga ng nasabing machine at inaasahan nilang maibibigay ito ngayong 12th Congress. (Ulat nina Doris Franche/Malou Rongalerios)</body>
<link>http://www.philstar.com/Article.aspx?articleId=126909&amp;publicationSubCategoryId=92</link>
</article>
<article>
<title>2 Abu hostage pinalaya sa P10-M ransom</title>
<author>Joy Cantos,Rose Tamayo at Lilia Tolentino</author>
<date>
<month>July</month>
<day>04</day>
<year>2001</year>
</date>
<body>Matapos ang 38 araw na pagkakabihag, tuluyan nang pinalaya kahapon ng madaling araw ng mga bandidong Abu Sayyaf Group ang dalawang Dos Palmas hostages matapos umanong magbayad ng halagang P10 milyong ransom ang mga pamilya nito. Dakong alas-4:30 kahapon ng madaling araw ng kusang pakawalan at abandonahin ng mga bandido sina Lalaine Chua at Luis Chito Bautista III sa Barangay Colonia, Lamitan, Basilan kung saan sila narekober ng militar. Nabatid na kamakalawa ng gabi nagsimulang maglakad ang mga bihag kaya ng mabawi ng mga militar ay kapwa hinihingal ang mga ito bunga na rin ng matinding pagod sa paglalakbay sa mabundok na kagubatan. Agad dinala ang dalawang bihag sa headquarters ng 103rd Brigade ng Phil. Army at sumailalim sa medical examination. Alas-3 ng hapon kahapon ay tuluyan ng nakauwi ang dalawa sa kani-kanilang pamilya. Wala namang kinumpirma ang militar kung nagbayad ng ransom ang mga pamilya nina Chua at Bautista at kung magkano ito. Sa panayam, sinabi ni Bautista na nagkasakit siya ng diarrhea dahilan sa tubig na kanilang iniinom, bukod pa dito ang maraming kagat ng insekto at mga galos sa paa na tanda ng mahabang lakaran na kanilang naranasan sa panahon ng kanilang pagkakabihag. Kinumpirma rin ni Bautista na hindi na nila nakita ang Amerikanong bihag na si Guillermo Sobero. &amp;quot;Huli ko siyang nakita noong June 11 nang araw na nagbigay ng 72 hours ultimatum si (Abu) Sabaya, the following morning di ko na siya nakita,&amp;quot; pahayag ni Bautista. Maayos naman anya ang kalagayan ng mag-asawang missionary na sina Martin at Gracia Burnham. Isang sulat mula kay Sabaya ang dala ni Bautista kung saan nakasaad dito ang ilang kahilingan ng mga bandido. Ayon sa sulat, ipagpapatuloy ng mga bandido ang pakikipaglaban sa gobyerno. Nais nilang manumbalik ang relihiyong Islam sa buong Asya, ibalik ng gobyerno ang Mindanao sa mga Muslim at kanilang mga ari-arian at paalisin ang US forces sa bansa. Hihinto lamang umano ang mga bandido sa pangingidnap at kanila rin umanong palalayain ang lahat ng kanilang mga bihag kung masusunod ang mga kahilingang ito. Sa kasalukuyan ay hawak pa rin ng mga bandido ang apat na Palawan hostages na kinabibilangan ng mag-asawang Burnham, Angie Montealegre at Maria Fe Rosadeno, at ang 13 bihag mula sa Tahiran, Lantawan. Sa Malakanyang, nagpasalamat si Pangulong Arroyo sa pagkakalaya nina Chua at Bautista bagaman walang tinanggap na kumpirmasyon ang Palasyo sa balitang nagbayad ng ransom ang mga ito. Minabuti ng Pangulo na huwag munang makipagkita sa kanya ang dalawa at hinayaang makapagpahinga matapos makarating sa Pangulo na medyo &amp;quot;shock&amp;quot; pa ang dalawang bihag. (Ulat nina Joy Cantos,Rose Tamayo at Lilia Tolentino)</body>
<link>http://www.philstar.com/Article.aspx?articleId=126910&amp;publicationSubCategoryId=92</link>
</article>
<article>
<title>Abu Sabaya at pamilya nagpaplano nang tumakas palabas ng bansa</title>
<author>Joy Cantos</author>
<date>
<month>July</month>
<day>04</day>
<year>2001</year>
</date>
<body>Nagpaplano nang tumakas palabas ng bansa si Abu Ahmad al Salayuddin alyas Abu Sabaya, kasama ng kanyang pamilya bunga na rin ng matinding &amp;quot;military pressure&amp;quot; na nararanasan sa Basilan. Base sa nadiskubreng impormasyon ng AFP, kasalukuyang pinoproseso na ang pagkuha ng passport para kay Sabaya, sa kanyang mga anak, biyenan at mga kamag-anak para ilagay ang mga ito sa ligtas na lugar bunga ng all-out war ng tropang militar laban sa Sayyaf group. Si Sabaya na ASG spokesman at may patong na P5M reward sa ulo nito ay maaari umanong gumamit ng alyas na HALONG sa pag-aaplay nito ng pasaporte. Nabulgar pa na isang nagngangalang Hassan na maaaring kamag-anak ni Sabaya ang may kontak sa loob ng Department of Foreign Affairs (DFA) na tinukoy lamang sa pangalang Usman na siyang nagsasaayos ng maraming passports para sa naturang rebel spokesman at kaanak nito. Ayon pa sa intelligence report, malaking halaga umano ang ipinansuhol ni Sabaya para maproseso ang passports nito at kanyang pamilya na umanoy bahagi ng milyong ransom na nakuha ng Sayyaf sa pinalayang mga bihag. Hindi na umano mapalagay si Sabaya bunga ng military pressure laban sa ASG sa Basilan kung saan ay ibig nitong tiyakin ang kanyang kaligtasan at ng kanyang mga mahal sa buhay at mangyayari ito sa sandaling makalabas na sila ng bansa. (Ulat ni Joy Cantos)</body>
<link>http://www.philstar.com/Article.aspx?articleId=126911&amp;publicationSubCategoryId=92</link>
</article>
<article>
<title>Kahit hindi bayad ang hospital bills, pasyente ilalabas buhay o patay</title>
<author>Malou Rongalerios</author>
<date>
<month>July</month>
<day>04</day>
<year>2001</year>
</date>
<body>Bawal na sa mga ospital ang hindi pagpapalabas ng pasyente na hindi nakabayad, patay man o buhay. Sa panukalang batas na inihain kahapon ni Cebu Rep. Raul del Mar, sinabi nito na dapat gawing ilegal ang hindi pagpapalabas ng ilang ospital sa mga pasyente nilang hindi makayanan ang pagbabayad ng hospital bills. May mga pagkakataon kasi umano na ginagawang &amp;quot;hostage&amp;quot; ng ilang ospital ang mga namatay na pasyente at hindi pinapayagang ilabas ang bangkay nito hangga't hindi kumpleto ang bayad. Kung minsan naman umano, ang death certificates ng pasyente at iba pang kinakailangang dokumento para mailibing ito ay hindi ibinibigay ng ospital. Sa panukala ni del Mar, sapat na ang pagkakaroon ng promissory note para makalabas ang isang pasyente, patay man o buhay. Maari naman umanong bayaran ng pasyente o ng mga kaanak ng namatay na pasyente ang hospital bills sa sandaling maialis na ito sa ospital. Kapag naging isang ganap na batas, alin mang ospital o empleyado nito na mapapatunayang lalabag sa panukala ay may kaukulang parusa. (Ulat ni Malou Rongalerios)</body>
<link>http://www.philstar.com/Article.aspx?articleId=126912&amp;publicationSubCategoryId=92</link>
</article>
<article>
<title>Kasong rebelyon vs 147 Erap supporters binawi ng DOJ</title>
<author>Grace Amargo</author>
<date>
<month>July</month>
<day>04</day>
<year>2001</year>
</date>
<body>Binawi na ng Department of Justice (DOJ) ang kasong rebellion na isinampa nito laban sa mga sibilyan na lumusob at nakilahok sa kilos-protesta sa Malakanyang noong Mayo 1, alinsunod na rin sa ipinalabas na kautusan ni Pangulong Arroyo. Sinabi ni Justice Secretary Hernando Perez na inatasan na niya ang mga prosecutor na bawiin o i-withdraw na ang kaso laban sa 147 sibilyan na taga-suporta ni dating Pangulong Estrada. Pero nilinaw ni Perez na hindi iaatras ang nasabing kaso laban kina dating Sen. Juan Ponce Enrile, Senator-elect Gringo Honasan at dating US Ambassador Ernesto Maceda. Ang kasong rebellion laban sa mga nabanggit na opisyal ay isinampa ng DOJ sa QC Court. (Ulat ni Grace Amargo)</body>
<link>http://www.philstar.com/Article.aspx?articleId=126913&amp;publicationSubCategoryId=92</link>
</article>
<article>
<title>Divorce bill idinepensa ni Biazon</title>
<author>Rudy Andal</author>
<date>
<month>July</month>
<day>04</day>
<year>2001</year>
</date>
<body>Nilinaw kahapon ni Sen. Rodolfo Biazon na ang divorce bill na kanyang inihain sa Senado ay naglalayon lamang na bigyan ng choice ang mag-asawang hindi na magkasundo para muling makapag-asawa. Sa paliwanag ni Biazon, may-akda ng Senate bill 782 o divorce bill, hindi naman ito nangangahulugan na magiging daan ito para mawasak ang isang pamilya, kundi binibigyan lamang ng estado na makahanap ng bagong partner ang wala nang pag-asang mag-asawa na magsama pang muli sa iisang bubong. Winika ng senador na kung matatag ang mga turo ng simbahan na kinaaaniban ng mag-asawa ay hindi magiging hadlang ang pagkakaroon ng divorce law sa ating bansa para maghiwalay ng landas ang isang mag-asawa. Inamin ni Biazon na mahihirapan ang kanyang panukala na makapasa at inaasahan niyang aani ito ng pagbatikos partikular mula sa pamunuan ng simbahang Katoliko sa bansa, subalit ito ang nakikita niyang paraan para mabigyan ng gobyerno ng solusyon ang isang mag-asawa na wala ng daan pa upang muling magsama sa iisang bubong na makapaghanap ng kanilang magiging katuwang sa buhay na muli nilang puwedeng pakasalan. (Ulat ni Rudy Andal)</body>
<link>http://www.philstar.com/Article.aspx?articleId=126914&amp;publicationSubCategoryId=92</link>
</article>
<article>
<title>Parental leave isinulong</title>
<author>Malou Rongalerios</author>
<date>
<month>July</month>
<day>04</day>
<year>2001</year>
</date>
<body>Magandang balita sa mga magulang. Isinulong kahapon ng isang mambabatas ang pagbibigay sa mga magulang ng karagdagang 3 araw na leave na tatawaging &amp;quot;parental leave.&amp;quot; Sa panukalang batas ni Valenzuela Rep. Magtanggol Gunigundo, mahalagang magampanan ng mga magulang ang kanilang tungkulin sa kanilang anak partikular sa mga importanteng okasyon sa eskuwelahan. Ang tatlong araw na non-accumulative leave ay ipagkakaloob sa mga magulang o guardians na may isang taon nang nanunungkulan sa gobyerno at pribadong sektor na may mga anak na pinag-aaral. Hindi kakaltasan ang sahod ng mga magulang na hihiling ng parental leave pero kailangan nilang i-file ang nasabing leave isang araw bago ang pagliban sa trabaho. Ayon kay Gunigundo, napakaliit na ng tinatanggap na sahod ng ilang manggagawa at kalimitan ay nakakaltasan pa tuwing liliban para dumalo sa miting ng kanilang anak. (Ulat ni Malou Rongalerios)</body>
<link>http://www.philstar.com/Article.aspx?articleId=126915&amp;publicationSubCategoryId=92</link>
</article>
<article>
<title>Abu nanuhol para makatakas</title>
<author>Joy Cantos</author>
<date>
<month>July</month>
<day>05</day>
<year>2001</year>
</date>
<body>Ginagamit umanong pambayad ng bandidong Abu Sayyaf ang bahagi ng milyong ransom money na nakolekta nila buhat sa pamilya ng pinalayang mga hostages ang isang armadong grupo na tumatayong &amp;quot; blocking force&amp;quot; sa Basilan upang hindi umano maabutan ng mga tumutugis na puwersa ng militar. Sinabi ni AFP Spokesman Brig. Gen. Edilberto Adan na pinaiikot lamang umano ng Abu Sayyaf ang kanilang nakulimbat na salapi para lalong lumakas ang kanilang puwersa laban sa tropa ng militar. Ang mga umanoy &amp;quot;blocking force&amp;quot; ay binayaran ng kalahating milyong piso ng Abu Sayyaf upang siyang sumagupa sa puwersa ng militar kamakailan sa Sampinit Complex. Kaya naman umapela si Adan sa pamilya at kamag-anakan ng mga hawak na hostages ng Abu Sayyaf na huwag magbayad ng ransom upang mahinto na ang ilegal na aktibidades ng mga ito, dahil ang pera na ibabayad nila ay ibabayad din sa mga &amp;quot; blocking force&amp;quot; kaya hindi masukol ng militar ang pinagkukutaan nito sa Basilan. Ang panawagang ito ni Adan ay batay sa mga ulat na nagbayad ng P6 milyon ransom ang pinakahuling pinalayang bihag na sina Luis Bautista at Lalaine Chua sa Abu Sayyaf maging ang mga nauna ng pinalayang bihag mula sa Dos Palmas Resort sa Palawan. Magugunita na ilang ulit ding inakusahan ni Adan ang Moro National Liberation Front (MNLF) at ang Moro Islamic Liberation Front (MILF) na tumutulong sa Abu Sayyaf sa pakikipaglaban sa tropa ng militar sa Basilan bukod pa sa pagpapahiram sa mga ito ng armas at bala gayundin ang pagkakanlong sa tinutugis na grupo ng mga bandido. Nilinaw din ni Adan na ang ulat na nagkakabayaran ng ransom ay hindi galing sa militar at posible din na malaki, maliit o isa lamang ispekulasyon ang presyo ng ransom na binabayad ng pamilya sa Abu Sayyaf. Posible din umanong may emisaryo na tumatayo o mismong si Abu Sabaya ang kumokontak sa pamilya para bayaran ng ransom ang kanilang bihag. Hanggang sa kasalukuyan ay 21 pang bihag ang hawak ng Abu Sayyaf kabilang na ang mag-asawang American missionaries na sina Martin at Gracia Burnham. Noong kasagsagan ng Sipadan hostage crisis ay umabot ng mahigit umano sa P500 milyon ang kinita ng Abu Sayyaf mula sa ibinayad na ransom sa mga banyagang bihag.(Ulat ni Joy Cantos)</body>
<link>http://www.philstar.com/Article.aspx?articleId=126916&amp;publicationSubCategoryId=92</link>
</article>
<article>
<title>2 plunder case isasampa ng Ombudsman kay Erap bago sumapit ang arraignment</title>
<author>Delon Porcalla</author>
<date>
<month>July</month>
<day>05</day>
<year>2001</year>
</date>
<body>Sinabi kahapon ni Overall Deputy Ombudsman Margarito Gervacio Jr., na dalawang plunder case laban sa nakakulong na dating Pangulong Joseph Estrada ang nakatakda nilang isampa sa Sandiganbayan bago ang nakatakdang arraignment nito sa Hulyo 10. Ayon kay Gervacio, nagkataon na natapos na nila ang final draft ng dalawa sa anim na plunder case na pansamantalang nakapending na maaaring maisampa nila sa araw ng pagbasa ng kaso ni Estrada. Ang isa lamang na naaalala ni Gervacio ay ukol sa P 1.8 bilyon GSIS/SSS investment na kung saan ang mga hepe dito ay pinuwersa umano ni Estrada na mag-invest sa Belle Corporation para maging jai-alai operator noong Oktubre 1999. Ang apat na natitirang plunder case ay ang takdang pagkuha sa Mimosa Leisure Estate, P 2.4 bilyong pisong anomalya sa Coastal Road Project, Bro.Mike Velardes P1.2 billion land deal at ang ikalawang envelope na naglalaman ng mga cronies ni Estrada ay maaaring maisampa sa susunod na dalawang linggo. (Ulat ni Delon Porcalla)</body>
<link>http://www.philstar.com/Article.aspx?articleId=126917&amp;publicationSubCategoryId=92</link>
</article>
<article>
<title>Bagyong Feria nanalasa</title>
<author>Angie Dela Cruz</author>
<date>
<month>July</month>
<day>05</day>
<year>2001</year>
</date>
<body>Patuloy ang pagbabanta ng bagyong Feria sa Northern Luzon batay sa pagtaya ng PAGASA. Si Feria ay namataan sa layong 210 kilometro ng Silangang Timog ng Aparri, Cagayan at 330 kilometro ng Timog Silangan ng Basco, Batanes. Taglay nito ang pinakamalakas na hanging 140 kilometro bawat oras at may pagbugso ng hanging 170 kilometro bawat oras. Nananatiling nakataas sa signal no. 3 sa Batanes Group of Islands, Apayao, Cagayan kasama ang Calayan islands at Ilocos Norte. Signal no. 2 naman sa Ilocos Sur, Abra, Benguet, Nueva Viscaya, La Union, Pangasinan, Mt. Province, Kalinga, Ifugao, Isabela, Quirino, Aurora, Quezon, Polilio Islands, lalawigan ng Camarines at Catanduanes. Umaabot sa 513 pamilya mula sa 10 bayan ng lalawigan ng La Union ang sinalanta ng bagyong si Feria na pawang nailikas na. Isang Jason Bautista ang napaulat na nawawala matapos itong lamunin ng agos ng ilog dahil sa pagliligtas nito sa kanyag mag-ina. Signal no. 1 naman sa Albay, Sorsogon, Samar, Biliran islands, Masbate, Romblon, Marinduque, lalawigan ng Mindoro, Lubang islands, Batangas, Cavite, Metro Manila na ang mga klase ay sinuspinde ng DECS, at sa nalalabing bahagi ng Central Luzon, Laguna at Rizal. (Ulat ni Angie Dela Cruz)</body>
<link>http://www.philstar.com/Article.aspx?articleId=126918&amp;publicationSubCategoryId=92</link>
</article>
<article>
<title>BIR Commissioner kinasuhan ng plunder</title>
<author>Grace Amargo</author>
<date>
<month>July</month>
<day>05</day>
<year>2001</year>
</date>
<body>Ipinagharap kahapon ng kasong plunder at paglabag sa anti-graft law sa tanggapan ng Ombudsman si Bureau of Internal Revenue Commissioner Rene Banez dahil sa umanoy pagtatago ng pondo nito. Si Banez ay sinampahan ng kaso ng ilang empleyado ng Bureau of Customs, Department of Finance at EIIB. Ayon sa mga complainants na mahigit P1bilyong piso ang nalugi sa pamahalaan ng bigyan ni Banez ang mga kompanyang Fort Bonifacio Land Development Corporation; Bonifacio Land Corporation at Bases Conversation Development Authority ng tax exemption. Kasama ding kinasuhan si BIR Chief and Legislative Ruling Atty. Jesus Sandoval. (Ulat ni Grace Amargo)</body>
<link>http://www.philstar.com/Article.aspx?articleId=126919&amp;publicationSubCategoryId=92</link>
</article>
<article>
<title>Happy hours hanggang ala-una na lang</title>
<author>Malou Rongalerios</author>
<date>
<month>July</month>
<day>05</day>
<year>2001</year>
</date>
<body>Masamang balita sa mga kalalakihan na mahilig magpunta sa mga night club. Hanggang ala-una na lamang ang magiging happy hours nila dahil hanggang dito lamang papayagang bukas ang mga night clubs, cocktail lounge, bars at mga katulad na establisimiyento kapag naging ganap na batas ang panukala ni Northern Samar Harlin Cast Abayon. Ikinatuwiran ni Abayon na ang mga nasabing lugar ay pinag-uugatan ng krimen lalo na kung nalalasing ang mga parokyano ng isang club. Papayagan lamang umanong magbukas ang mga nabanggit na establisimiyento mula alas-singko ng hapon hanggang ala-una ng madaling araw. (Ulat ni Malou Rongalerios)</body>
<link>http://www.philstar.com/Article.aspx?articleId=126920&amp;publicationSubCategoryId=92</link>
</article>
<article>
<title>Abu may special treatment</title>
<author>Rose Tamayo</author>
<date>
<month>July</month>
<day>05</day>
<year>2001</year>
</date>
<body>&amp;quot;Iba ang tinitingnan kaysa sa tinititigan&amp;quot; ito ang naging pakiwari ni Southern command spokesperson Col. Danilo Servando sa naganap na pagpapalaya kina Luis Bautista at Lalaine Chua sa nagaganap na diskrimanasyon ng Abu Sayyaf sa kanilang mga bihag. Ayon umano sa pahayag ng pinalayang sina Bautista at Chua sa isinagawang pagtatanong ng militar na minamaltrato at kakaiba ang pakikitungo ng mga bandido sa mga bihag na walang kakayahang magbayad ng ransom. Kabilang sa mga minamaltrato ng mga bandido ay mga bihag na dinukot mula sa Tahiran, Lantawan noong Hunyo 11. Naging espesyal naman ang pakikitungo ng mga bandido kina Bautista at Chua at ilan sa kasama nilang bihag na alam ng mga ito na mayaman at may kakayahan umanong magbayad ng ransom. Ilan sa mga nasaksihan nina Bautista at Chua ay ang paggamit sa mga Lantawan hostage bilang mga human shields sa oras na maka-enkuwentro ng mga ito ang puwersa ng militar. Maging sa pagkain ay mas asikaso umano at masasarap na pagkain ang kinakain ng mga bihag na mayaman kaysa sa mga bihag na mahirap. (Ulat ni Rose Tamayo)</body>
<link>http://www.philstar.com/Article.aspx?articleId=126921&amp;publicationSubCategoryId=92</link>
</article>
<article>
<title>Kredibilidad ni Wycoco, kinuwestyon ni Lacson</title>
<author>Rudy Andal</author>
<date>
<month>July</month>
<day>05</day>
<year>2001</year>
</date>
<body>Kinuwestyon ni Senador Panfilo Lacson ang kredibilidad at kakayahan ni Reynaldo Wycoco bilang director ng National Bureau of Investigation (NBI). Sinabi nito na dapat lamang protektahan at pangalagaan ang integridad ng NBI bilang premier investigative agency at si Wycoco ay hindi kuwalipikado dahil hindi ito abogado at walang 10 taong karanasan sa investigative works sa PNP o Philippine Constabulary. (Ulat ni Rudy Andal)</body>
<link>http://www.philstar.com/Article.aspx?articleId=126922&amp;publicationSubCategoryId=92</link>
</article>
<article>
<title>Lalaking &amp;quot;prosti&amp;quot; parurusahan na rin</title>
<author>Malou Rongalerios</author>
<date>
<month>July</month>
<day>05</day>
<year>2001</year>
</date>
<body>Hindi lamang mga babae na nasasadlak sa prostitusyon ang dapat parusahan ng batas at tawaging prostitutes kundi ang mga kalalakihang nagbebenta ng laman. Ito ang sinabi kahapon ni Ilocos Sur Rep. Imee Marcos kasabay nang paghahain ng House Bill no. 244 na naglalayong amyendahan ang batas tungkol sa prostitusyon. Ipinaliwanag ni Marcos na lubhang hindi makatarungan ang kasalukuyang umiiral na batas na babaing prosti lamang ang pinarurusahan. Sa ngayon umano ay mas dumarami na ang mga kalalakihang nasasadlak sa prostitusyon dahil hindi lamang mga babaeng matrona ang nagiging kustomer ng mga ito kundi pati bakla. Ang isang katunayan ay ang pagdami ng mga gay bar na ang mga kalalakihan ay nagbibilad ng kanilang mga katawan. Sinabi ni Marcos na dapat ipataw din sa mga lalaking prosti ang parusang ipinapataw sa mga babaing nasasadlak sa nasabing gawain. (Ulat ni Malou Rongalerios)</body>
<link>http://www.philstar.com/Article.aspx?articleId=126923&amp;publicationSubCategoryId=92</link>
</article>
<article>
<title>Singil sa pasahe di agad tataas</title>
<author>Lilia Tolentino</author>
<date>
<month>July</month>
<day>05</day>
<year>2001</year>
</date>
<body>Tiniyak ni Transportation Secretary Pantaleon Alvarez na hindi kaagad magkakaroon ng taas sa singil ng pamasahe sa mga pampublikong sasakyan sa kabila ng panibagong pagtataas sa presyo ng gasolina at pagbaba ng halaga ng piso. Ang pagtaas ng minimum na P 0.37 bawat litro ng gasolina ay hindi nangangahulugang awtomatiko nang itataas ang singil ng pasahe. Nangako naman kay Land Transportation Franchising and Regulatory Board (LTFRB) Chairman Dante Lantin ang mga samahan ng jeepney at bus na hindi muna sila magpepetisyon para itaas ang singil ng pasahe. (Ulat ni Lilia Tolentino)</body>
<link>http://www.philstar.com/Article.aspx?articleId=126924&amp;publicationSubCategoryId=92</link>
</article>
<article>
<title>Death penalty law dapat ibasura</title>
<author>Rudy Andal</author>
<date>
<month>July</month>
<day>05</day>
<year>2001</year>
</date>
<body>Muling isinulong ni Senate President Aquilino Pimentel Jr., ang panukala sa senado na pagbasura sa death penalty law. Ayon kay Pimentel, kahit umiiral na ang nasabing batas ay laganap pa rin ang heinous crimes tulad ng kidnap for ransom, rape/slay at iba pang krimen. Sa pagbubukas ng ika-12 Kongreso ay umaasa si Pimentel na muling pag-uusapan ang pagbasura sa death penalty sa senate bill 827 na kanyang panukala lalo ngayong nahalal ang mga bagong mambabatas na pinaniniwalaang may bukas na pag-iisip. Maging si Pangulong Gloria Macapagal-Arroyo ay inaasahan nitong susuporta sa pagbasura ng death penalty law bagkus ay patawan na lamang ng habambuhay na pagkakulong ang mga nakagawa ng karumal-dumal na krimen. (Ulat ni Rudy Andal)</body>
<link>http://www.philstar.com/Article.aspx?articleId=126925&amp;publicationSubCategoryId=92</link>
</article>
<article>
<title>3 Abu members tiklo sa Pasay</title>
<author>Joy Cantos</author>
<date>
<month>July</month>
<day>06</day>
<year>2001</year>
</date>
<body>Tatlong miyembro ng bandidong Abu Sayyaf na umanoy naglalakad ng papeles para makapuslit ng bansa si Sayyaf leader Abu Sabaya at pamilya nito ang nadakip ng magkakasanib na operatiba ng Philippine Army at PNP-Intelligence Group sa hideout nito sa Pasay City. Sa press conference sa Camp Crame kahapon, iprinisinta nina PNP-IG chief, Sr. Supt. Reynaldo Berroya at Army PIO chief, Col. Jose Mabanta ang mga suspek na sina Mumar Asanin alyas Atty. Wilson Asanin, 40; Juring Asanin, asawa ni Mumar at Nuhman Asanin, liaison officer ng grupo na nag-ooperate sa Metro Manila. Ang tatlo ay nadakip kamakalawa sa Barangay 705 Zone 77 District V Abella compound, Leveriza, Pasay City. Nabatid kay Berroya na sina Mumar at Nuhman ay may standing warrant of arrest sa kasong robbery-in-band at murder. Ang grupo ni Asanin ay sangkot din umano sa drug syndicate na pinamumunuan ng pinaghahanap pang si Salim Idris na umanoy may siyam na safehouse sa Metro Manila na nasa Intramuros, Alabang, Pasay at Quezon City. Nakumpiska sa mga suspek ang isang cal. 5.56 M-16 baby armalite, isang cal. 45 Thompson automatic rifle, dalawang rifle grenade, mga bala at magazines para sa nabanggit na mga baril, travel documents, isang Tamaraw FX at isang Kia Besta van na umanoy ginagamit ng grupo sa drug dealing at gunrunning. Lumilitaw sa imbestigasyon na ang nasabing grupo ng Abu Sayyaf na narito sa Maynila ang kontak ni Sabaya sa paglalakad ng pasaporte at iba pang papeles para sa kanya at sa kanyang pamilya sa plano nitong pagtakas palabas ng bansa. Si Mumar na nagpakilalang abogado ang general manager ng Husmida Travel and Transport Corp.. Ang naturang ahensiya umano ang namemeke ng mga papeles ng mga miyembro ng Sayyaf para makalabas-pasok sa bansa. Ito rin ang nag-aasikaso ng mga dokumento ng mga international terrorists na kontak ng mga bandido tuwing pupunta ang mga ito sa Pilipinas. Ang kinikita umano ng grupo sa drug dealing ay ipinambibili ng mga high-powered firearms na ginagamit ng kanilang kasamahan sa pakikipagsagupa sa tropa ng pamahalaan sa Basilan. (Ulat ni Joy Cantos)</body>
<link>http://www.philstar.com/Article.aspx?articleId=126926&amp;publicationSubCategoryId=92</link>
</article>
<article>
<title>Bagyong Feria palabas na ng bansa</title>
<author>Angie dela Cruz</author>
<date>
<month>July</month>
<day>06</day>
<year>2001</year>
</date>
<body>Palabas na ng bansa ang bagyong Feria matapos na mag-iwan ng maraming bilang ng mga nasawi at sugatan, gayundin ang mga napinsalang taniman at ari-arian sa bansa. Sa ulat ng PAGASA, ang mata ng bagyo ay namataan sa 370 kilometro hilagang silangan ng Laoag City o 370 kilometro hilagang silangan ng Calayan, Cagayan. Taglay ni Feria ang pinaka-malakas na hanging 130 kilometro bawat oras at inaasahan ngayong umaga ay nasa direksiyon na ito ng South China Sea. Nakataas ang public storm signal number 2 sa Batanes Group of Islands, Northern Cagayan kasama ang Calayan islands, Apayao, Ilocos provinces, La Union, Benguet at Pangasinan. Signal number 1 naman sa nalalabing bahagi ng Cagayan, Isabela, Kalinga, Abra, Mt. Province, Ifugao, Nueva Vizcaya, Nueva Ecija, Tarlac, Pampanga, Zambales at Bataan kasama ang Lubang island. Maulan pa rin ang western section ng Luzon at Visayas kasama na ang Pangasinan, Mt. Pinatubo area at Metro Manila. (Ulat ni Angie dela Cruz)</body>
<link>http://www.philstar.com/Article.aspx?articleId=126927&amp;publicationSubCategoryId=92</link>
</article>
<article>
<title>Sabong ' Gloria Lavandera' ipinakikilala</title>
<author>Ely Saludar at Lilia Tolentino</author>
<date>
<month>July</month>
<day>06</day>
<year>2001</year>
</date>
<body>Kung si dating Pangulong Estrada ay nakilala sa kanyang wristband, sabong panlaba naman ang magiging simbolo ni Pangulong Arroyo. Ito ay matapos gumawa ang Unilever Company ng bagong laundry soap na may tatak na &amp;quot;Gloria Lavandera.&amp;quot; Ikinatuwa ng Pangulo ang nasabing produkto, gayunman ay tinanggihan niya ang alok na siya ang mag-endorso nito at ayaw rin nitong ipagbili at gawing komersiyo ang naturang sabon. Mas nais ng Pangulo na ipamigay na lamang sa mga mahihirap ang sabon bilang relief goods. Kayat inaasahang sa pagtungo nito sa mga lugar na apektado ng kalamidad ay may kasama itong Gloria Lavandera soap. Ang sabon na calamansi flavor ay hindi umano basta natutunaw dahil kasing-tibay ito ng Pangulo. Nagtataglay rin ang sabon ng larawan ng Pangulo at Presidential seal, kung saan nakasaad din ang mga magagandang katangian ng Pangulo. Magugunita na kasagsagan ng Edsa 3 ng umalingawngaw ang pangutyang kantang Gloria, Gloria labandera ng mga pro-Erap supporter. Sa halip na mapikon ay ipinagmalaki pa ng Pangulo na siyay apo ng isang dating labandera. Samantala, napanatili ni Pangulong Arroyo ang kanyang 57% approval rating base sa pinakahuling survey ng Pulse Asia. Mula Mayo 7 hanggang Hunyo 26, 2001 ang net aprroval rating ng Pangulo sa Mindanao ay tumaas ng +36 mula sa +3, at +48 mula +18 sa National Capital Region. (Ulat nina Ely Saludar at Lilia Tolentino)</body>
<link>http://www.philstar.com/Article.aspx?articleId=126928&amp;publicationSubCategoryId=92</link>
</article>
<article>
<title>Abu Sayyaf namili ng mga bagong sasakyan</title>
<author>Rose Tamayo</author>
<date>
<month>July</month>
<day>06</day>
<year>2001</year>
</date>
<body>ISABELA, Basilan - Matapos kumita sa limpak-limpak na ransom na ibinabayad ng mga pamilya ng kanilang bihag, namili na ng mga bagong sasakyan ang mga bandidong Abu Sayyaf at isang mataas na opisyal ng lokal na pamahalaan dito na hindi binanggit ang pangalan ang sinasabing katulong nila sa pamimili. Ayon kay Cris Puno, provincial spokesman ng Basilan, kasalukuyang nasa posesyon na ng Sayyaf ang mga sasakyang kinabibilangan ng Honda Dream motorcycle na may plate number JD-9078 at Yamaha motorcycle, RD-987-393; L-300 van na kulay gray may plakang DET-600 at isang Highlander na kulay gold na may plakang LDJ-706. Hindi pa lang mabatid kung nakarehistro ang mga ito sa Land Transportation Office o Land Tansportation Franchising Regulatory Board. Gayunman minomonitor na ang nabanggit na mga plate numbers at hinihinalang hindi totoong mga pangalan ang ginamit sa pagbili. (Ulat ni Rose Tamayo)</body>
<link>http://www.philstar.com/Article.aspx?articleId=126929&amp;publicationSubCategoryId=92</link>
</article>
<article>
<title>Sahod ng foreign consultants pinabubunyag</title>
<author>Rudy Andal</author>
<date>
<month>July</month>
<day>06</day>
<year>2001</year>
</date>
<body>Hiniling ni Senate President Aquilino Pimentel Jr. na ilantad sa publiko ang lahat ng foreign consultants sa ibat ibang proyekto ng pamahalaan. Sinabi ni Pimentel na malaking bulto ng mga grants o foreign loans ay napupunta lamang sa pagbabayad bilang pasahod sa foreign consultants na ito kaya nararapat malaman ng taumbayan kung ano ang naging papel ng mga dayuhang ito sa isinasagawang mga proyekto sa ating bansa. Dapat umanong ipabatid ng government agencies at government-owned and controlled corporations kung sino-sino ang mga kinuha nilang foreign consultants kasama na ang magiging trabaho nila at tatanggaping compensations. (Ulat ni Rudy Andal)</body>
<link>http://www.philstar.com/Article.aspx?articleId=126930&amp;publicationSubCategoryId=92</link>
</article>
<article>
<title>50 patay sa hagupit ni Feria</title>
<author>Joy Cantos, Lilia Tolentino, Andi Garcia at Gemma Amargo</author>
<date>
<month>July</month>
<day>06</day>
<year>2001</year>
</date>
<body>Umaabot na sa 50 katao ang nasawi, 21 ang sugatan at 16 pa ang nawawala matapos salantain ng landslides, mudslides, pagbaha at malalakas na pagbuhos ng ulan na may kasamang hanging habagat ang Northern Luzon dulot ng lupit ng hagupit ng bagyong Feria sa bansa. Bunga nito isinailalim sa state of calamity ang mga lalawigan ng Baguio, Pangasinan, La Union at Nueva Ecija na matinding tinamaan ng bagyo. Sa pinakahuling report na ipinalabas kahapon ng tanggapan ni Defense Secretary at National Disaster Coordinating Council (NDCC) Chairman Angelo Reyes, 14 sa mga namatay na biktima ay pawang nalibing ng buhay sa landslides sa Baguio City habang 20 pa ang nasugatan at anim ang nawawala dito. Labing-apat katao din ang naitalang nasawi sa Pangasinan, siyam sa Benguet at walo ang nawawala samantalang isa rin ang namatay sa pagkakakuryente sa Cagayan na kinilala sa pangalang Rodolfo de Guzman. Sa kabuuang bilang ng nasawi sa landslides at mudslides sa Baguio City, 11 pa lamang ang nakilala sa mga ito na sina Alona Bellosillo, 12; Margie Cuyao, Rebecca Rojo, 30; Baliling Rojo, 13; Reynante Buyangot, Cris Cuyao, Julian Sagandoz, 2; Jun Mabiasan, 44; Josephine Albon, Lilian Tampican at Florante Ribuca. Kabilang naman sa siyam na nasawi sa Benguet ay ang 23-buwang sanggol na si Twinkle Dagyap na natabunan sa landslides habang patuloy pa rin kinikilala ang nasawi sa Pangasinan. Gumuho rin ang Aliaga protective dike at Sto. Domingo river dike sa Nueva Ecija na nagdulot ng malawakang pagbaha. Nagkaroon naman ng pananalasa ng ipu-ipo o buhawi sa San Jose, Occidental Mindoro at San Fernando City sa La Union; landslides sa Region 1 at Cordillera at isang sea mishap sa Iloilo City. Ayon pa sa report ng NDCC, malala ang sitwasyon ngayon sa Baguio City matapos na isarado ito sa mga motorista partikular ang Kennon Road at Marcos Highway sa La Union, Benguet; tulay ng Tawi at Quibal detour bridge sa Pe&amp;ntilde;ablanca, Cagayan; Maharlika Highway, Magasawang Kahoy at Cordon Diffun, Aurora road sa Sta. Fe, Nueva Vizcaya at Bugayong bridge sa Pozzurubio, Pangasinan. Ilang bayan sa Pangasinan ang lumubog matapos umapaw ang Binga dam. Patuloy pa rin nananalasa ang malakas na pagbuhos ng ulan sa Cordillera Region kasabay ng pagkawala ng kuryente sa Region I, II at Cordillera Administrative Region simula pa nitong Miyerkules. Grabe ring napinsala ng bagyo ang lalawigan ng Kalinga. Nagkaroon na ng evacuation sa Agoo, La Union, Candon City sa Ilocos Sur; Bauang, La Union; San Fernando City, La Union; San Juan at Caoayan, Ilocos Sur. Patuloy ang isinasagawang relief operations at search and rescue sa naapektuhan sa Region 1 at Cordillera Administrative Region. Inihayag naman ng Health department na pangunahing pangangailangan ngayon ang mga pagkain, maiinom na tubig, kumot at matutuluyan ng mga evacuees dahil kulang ang mga paaralan na ginawang evacuation centers. Sinuspinde ang biyahe ng ferry boat mula sa Matnog, Sorsogon patungong Samar. Sa Metro Manila, libu-libong residente ang inilikas sa Navotas at Malabon City kasabay ng pagsususpinde ng mga klase dito. (Ulat nina Joy Cantos, Lilia Tolentino, Andi Garcia at Gemma Amargo)</body>
<link>http://www.philstar.com/Article.aspx?articleId=126931&amp;publicationSubCategoryId=92</link>
</article>
<article>
<title>Pagbabago ng school calendar binuhay</title>
<author>Malou Rongalerios</author>
<date>
<month>July</month>
<day>06</day>
<year>2001</year>
</date>
<body>Dahil sa nararanasan na namang matinding pagbaha sa kalakhang Maynila sanhi ng dumaraang mga bagyo sa bansa, muling binuhay kahapon sa Kongreso ang pagbabago ng &amp;quot;school calendar.&amp;quot; Sa House Bill No. 428 ni Pampanga Rep. Oscar Rodriguez, sinabi nito na tuwing panahon ng tag-ulan ay matinding trapik at baha ang pangunahing nagiging problema ng mga estudyante kaya kalimitang hindi nakakapasok ang mga ito. Nais ni Rodriguez na ilipat ang school calendar mula sa Hunyo hanggang Marso sa Setyembre hanggang Mayo. Sakop ng panukala ang mga mag-aaral sa elementary, high school at maging sa kolehiyo. Ayon pa kay Rodriguez, hindi lamang mga mag-aaral sa Maynila ang naapektuhan ng palaging pag-ulan kundi maging mga estudyante sa probinsiya, partikular sa Central Luzon. Hanggang sa kasalukuyan ay patuloy pa ring rumaragasa ang lahar mula sa Mt. Pinatubo tuwing magkakaroon ng bagyo at matinding pagbuhos ng ulan. (Ulat ni Malou Rongalerios)</body>
<link>http://www.philstar.com/Article.aspx?articleId=126932&amp;publicationSubCategoryId=92</link>
</article>
<article>
<title>Tiglao makikinabang sa $ 365M Marcos wealth</title>
<author>Lilia Tolentino</author>
<date>
<month>July</month>
<day>06</day>
<year>2001</year>
</date>
<body>Makakatanggap ng $150,000 si Presidential Spokesman Rigoberto &amp;quot;Bobby&amp;quot; Tiglao mula sa $365 milyong kayamanan ng mga Marcos na nakadeposito ngayon sa Philippine National Bank sa sandaling maayos na ang bayaran sa mga biktima ng paglabag sa karapatang-pantao noong rehimen ni dating Pangulong Marcos. Si Tiglao na nagpahayag na isa siyang human rights victim ay isang aktibista at miyembro ng Kabataang Makabayan noong kapanahunan niya bilang estudyante sa Ateneo. Nakulong anya siya sa Camp Crame, Aguinaldo at Fort Bonifacio noong 1973-74 dahil sa pagbatikos sa diktaturyang rehimeng Marcos. &amp;quot;Formally, I made a complaint because I was a victim of martial law. I was unjustly jailed and beaten up during the martial law regime, so I filed for compensation,&amp;quot; wika ni Tiglao. Gayunman, ipinaliwanag ni Tiglao na hindi siya lumalakad sa pagkakaron ng kasunduan sa isyu ng bayaran dahil na rin sa delikadesa. (Ulat ni Lilia Tolentino)</body>
<link>http://www.philstar.com/Article.aspx?articleId=126933&amp;publicationSubCategoryId=92</link>
</article>
<article>
<title>Malaca&amp;ntilde;ang, US Embassy bobombahin ng Sayyaf</title>
<author>Ely Saludar</author>
<date>
<month>July</month>
<day>07</day>
<year>2001</year>
</date>
<body>Nakatakdang salakayin at pasabugin ng bandidong Abu Sayyaf ang Palasyo ng Malaca&amp;ntilde;ang at US Embassy sa Roxas blvd. sa Maynila. Ito ang nakasaad sa nakuhang intelligence report ng Presidential Security Group (PSG) kung saan binanggit si Saudi Arabian billionaire at international terrorist Osama Bin Laden na siyang magbibigay ng suporta sa Abu Sayyaf. Ayon sa PSG intelligence report, nagpadala na umano ng highly-trained bomb expert at suicide bombers ang ASG para umatake kay Pangulong Arroyo sa Malaca&amp;ntilde;ang. Batay sa intelligence report na may petsang July 5, 2001, nanawagan si Bin Laden sa lahat ng Muslim mujahideens kabilang ang mga kapatid na Muslim mula sa Abu Sayyaf na isulong ang holy war laban sa Estados Unidos at Israel. Nauna rito ay may ulat din na may tangka ang Abu Sayyaf sa buhay ng mga anak ng Pangulo sa pangunguna ni Pampanga Vice Gov. Mikey Arroyo at mga kapatid nitong sina Dato at Luli. Ang nasabing hakbang ay bilang ganti umano sa patakaran ng Pangulo na all-out-war laban sa mga bandidong Muslim kaugnay ng pagkidnap ng Abu Sayyaf sa 20 turista sa Dos Palmas resort sa Palawan. Inalerto na ng PSG ang lahat nitong tropa kasabay ng pagpapatupad ng mahigpit na seguridad sa paligid ng Malaca&amp;ntilde;ang kung saan masusing sisiyasatin ang mga papasok na mga tao at behikulo base na rin sa posibilidad ng bomb attacks ng Abu Sayyaf. (Ulat ni Ely Saludar)</body>
<link>http://www.philstar.com/Article.aspx?articleId=126934&amp;publicationSubCategoryId=92</link>
</article>
<article>
<title>Lacson hinamon si Ador</title>
<author>Joy Cantos</author>
<date>
<month>July</month>
<day>07</day>
<year>2001</year>
</date>
<body>&amp;quot;Face me like a man!&amp;quot; Ito ang mariing hamon kahapon kay Sen. Panfilo Lacson nang lumantad na civilian agent ng binuwag na Presidential Anti-Organized Crime Task Force na si Angelo Manaway alyas Ador makaraang pumasa ito sa lie detector test matapos sabihang sinungaling kaugnay ng ginawa nitong pagbubulgar sa umanoy katiwalian ng dating PNP chief. Hinamon din ni Ador si Lacson na magpakalalaki at sumailalim sa lie detector tests para madetermina kung sino sa kanila ang sinungaling. Sa isang press conference kahapon sa ISAFP compound kung saan pansamantalang kinakanlong si Ador, sinabi nito na bagamat isang malaking insulto sa kanya ay sumailalim siya sa psychiatric at drug tests para lamang mabunyag ang katotohanan partikular sa illegal drug activities ng binuwag na PAOCTF na pinamumunuan noon ni Lacson. Nagpahayag naman si ISAFP chief, Col. Victor Corpuz na handa siyang magbitiw o magretiro sa puwesto sa oras na mapatunayan ni Lacson na siya nga ang nasa likod ng paglutang ni Ador. Pinayuhan na lamang niya si Lacson na tumigil sa pagbibigay ng kung anu-anong pahayag at sa korte na lamang sila magtuos. (Ulat ni Joy Cantos)</body>
<link>http://www.philstar.com/Article.aspx?articleId=126935&amp;publicationSubCategoryId=92</link>
</article>
<article>
<title>TV hosts na may 'kabit' bubusisisiin ng MTRCB</title>
<author>Angie dela Cruz</author>
<date>
<month>July</month>
<day>07</day>
<year>2001</year>
</date>
<body>Pakikialaman na ng Movie Television Review and Classification Board (MTRCB) ang mga host at iba pang gumaganap sa mga programa sa telebisyon na may mga kabit sa tunay na buhay. Binigyang diin ni MTRCB executive director Racquel Rey na ang mga TV host at co-hosts at mga taong gumaganap sa isang TV program ay hindi kailangang maging huwaran at magpanggap na siya ay mabuting tao sa mata ng publiko sa kabila na ito ay may ibinabahay o &amp;quot;kabit&amp;quot; sa tunay na buhay. Sisilipin umano ng MTRCB ang mga host at co-hosts na nakikiapid sa opposite sex na siyang nagiging dahilan ng pagkawasak ng tahanan at paghihiwalay ng pamilya. Bagamat hindi tinumbok, inihalimbawa ng MTRCB ang host na si John Estrada ng noontime show na Magandang Tanghali Bayan ng Channel 2 na napaulat na may relasyon umano sa kasamahan sa programa na si Vanessa del Bianco matapos kumpirmahin sa isang TV program ng asawa na una na si Janice de Belen ang tungkol sa dalawa. Hindi umano maaaring panoorin at maging huwaran ng mga manonood laluna ng mga kabataan ang mga taong immoral. (Ulat ni Angie dela Cruz)</body>
<link>http://www.philstar.com/Article.aspx?articleId=126936&amp;publicationSubCategoryId=92</link>
</article>
<article>
<title>Sin tutol sa 'ikapu'</title>
<author>Jhay Mejias</author>
<date>
<month>July</month>
<day>07</day>
<year>2001</year>
</date>
<body>Tutol si Manila Archbishop Jaime Cardinal Sin sa pagbibigay ng &amp;quot;ikapu&amp;quot; o 10 porsiyento ng kita ng lahat na mga miyembro ng Simbahang Katoliko sa kani-kanilang parokya. Ang pahayag ay bunsod ng umiinit na debate hinggil sa isyu ng &amp;quot;tithing&amp;quot; kung saan isang television station ang nagsagawa pa ng survey at kinuha ang posisyon ng mga mamamayan tungkol sa pagbibigay ng ikapu ng mga Katoliko. Sinabi ng Cardinal na hindi siya pabor sa &amp;quot;obligatory tithing&amp;quot; at hindi dapat pag-usapan ang nasabing isyu lalo pat kung ikokonsidera kung gaano ang paghihirap na dinaranas ng mamamayang Pilipino. Ayon sa Cardinal, ang mga debate sa isyu ng ikapu ay nagtatanim lamang sa mga isipan ng mahihirap na mamamayan na ang Simbahang Katoliko ay corrupt. &amp;quot;Nasasaktan ako, dahil nasasaktan ang mga mahihirap,&amp;quot; pahayag ng Cardinal. Hindi umano kailangan ng Simbahang Katoliko ang mas maraming pera mula sa tao, ang mas kailangan ng Simbahan ay &amp;quot;kabanalan&amp;quot; hindi &amp;quot;ikapu&amp;quot; kasabay ng panawagan ng Cardinal na magkaroon ng determinasyon na mamuhay gaya ni Kristo. (Ulat ni Jhay Mejias)</body>
<link>http://www.philstar.com/Article.aspx?articleId=126937&amp;publicationSubCategoryId=92</link>
</article>
<article>
<title>'Diborsiyo immoral'</title>
<author>Lilia Tolentino</author>
<date>
<month>July</month>
<day>07</day>
<year>2001</year>
</date>
<body>&amp;quot;Immoral ang diborsiyo.&amp;quot; Ito naman ang naging pahayag ng Simbahan sa panukalang batas na muling binubuhay ni Sen. Rodolfo Biazon. Kaisa ng Cardinal si Pangulong Arroyo sa pagtutol sa divorce bill na isa umanong kabaliwan. Sa panig ng Pangulo, sa halip gawing legal ang diborsiyo ay kailangang magkaroon ng batas na magpapatatag sa institusyon at pundasyon ng kasal ng mga mag-asawang Pilipino. Ang kailangan ng mga lawmakers ay gumawa ng batas para protektahan ang pamilya at pangalagaan ang Filipino values at hindi sirain ito. Kung igigiit umano ang divorce bill ay lalong darami ang broken families. (Ulat ni Lilia Tolentino)</body>
<link>http://www.philstar.com/Article.aspx?articleId=126938&amp;publicationSubCategoryId=92</link>
</article>
<article>
<title>National ID system ipipilit sa Kongreso</title>
<author>Malou Rongalerios</author>
<date>
<month>July</month>
<day>07</day>
<year>2001</year>
</date>
<body>Sa kabila ng pagtutol ng ilang sektor ng lipunan hinggil sa pagbibigay ng gobyerno ng identification cards sa mga mamamayan, isinulong pa rin kahapon ni Muntinlupa Rep. Rozzano Rufino Biazon ang National Identification Card System. Ipinaliwanag ni Biazon na kung magiging batas ang kanyang panukalang NICS of 2001, hindi na kailangan pang magdala ng napakaraming IDs o dokumento ang isang tao na may kailangan sa isang opisina ng pamahalaan. Inihalimbawa ni Biazon ang mga bansang Malaysia, Indonesia, Japan, Germany at South Africa na matagal nang gumagamit ng ID system. Maging sa Amerika ay ginagamit na rin umano ang ganitong sistema kung saan kasabay na ipinalalabas ng US Department of Motor Vehicle sa mga kumukuha ng drivers licenses ang isang ID na tinatanggap bilang identification documents kahit na saang transaksiyon. Dahil sa ID system na ito sa Amerika ay naiiwasan umano ang pagbebenta ng alak sa mga kabataan dahil makikita sa ID ang tunay na edad ng mga ito. Sa panukala ni Biazon, nakasaad dito na tanging mga Pilipinong may edad 18 pataas ang kuwalipikadong magparehistro para sa NICS. Maaari din umanong pagkalooban ng ID ang mga banyagang may anim na buwan nang naninirahan sa bansa. Ilalagay sa nasabing ID ang buong pangalan, tirahan, araw ng kapanganakan, nationality, weight, height at lagda ng aplikante. Ang civil registrar ng isang siyudad o munisipalidad ang aatasang magpalabas ng nasabing ID. (Ulat ni Malou Rongalerios)</body>
<link>http://www.philstar.com/Article.aspx?articleId=126939&amp;publicationSubCategoryId=92</link>
</article>
<article>
<title>'Pagtatanim' ng ebidensiya bibigatan ang parusa</title>
<author>Malou Rongalerios</author>
<date>
<month>July</month>
<day>07</day>
<year>2001</year>
</date>
<body>Babala sa mga alagad ng batas na mahilig &amp;quot;magtanim&amp;quot; ng ebidensiya sa mga nahuhuling suspek. Mas mabigat na parusa na ang ipapataw sa mga alagad ng batas na mapapatunayang maglalagay ng ebidensiya sa isang suspek para madiin lamang ito sa isang kaso sa sandaling amyendahan ang Article 363 ng Revised Penal Code. Sa panukalang batas na inihain ni Iloilo Rep. Raul Gonzalez, sinabi nito na may mga pagkakataon na nabibilanggo ang isang inosenteng sibilyan dahil lamang sa tinatawag na &amp;quot;planting of evidence&amp;quot; na kalimitang ginagawa ng mga police officers at iba pang tagapagpatupad ng batas. Kadalasan ay sinasamantala rin umano ng isang pulis ang kanyang katungkulan para madiin sa kaso ang isang taong personal nitong kaaway. Ang dating parusang aresto menor o pagkabilanggo na mula isang araw hanggang isang buwan ay nais ni Gonzalez na itaas sa maximum period na prision correctional o pagkabilanggo ng anim na taon. (Ulat ni Malou Rongalerios)</body>
<link>http://www.philstar.com/Article.aspx?articleId=126940&amp;publicationSubCategoryId=92</link>
</article>
<article>
<title>Pinoy OFW ginahasa ng among Arabo</title>
<author>Andy Garcia</author>
<date>
<month>July</month>
<day>08</day>
<year>2001</year>
</date>
<body>Hindi lamang mga Filipina ang inaabuso ng kanilang mga employer na Arabo. Maging Pinoy OFW ay kinukursunada na rin sa Saudi Arabia. Sa pagbubunyag ng Overseas Workers Welfare Administration (OWWA), isang contract worker na Filipino ang ginahasa ng kanyang Arabong employer. Bagamat hindi binanggit sa report kung kailan naganap ang insidente, nabunyag ito matapos lumantad ang biktimang itinago sa pangalang Randy. Sa report ng OWWA, nakursunadahan si Randy ng kanyang among Arabo at hindi niya nagawang iwasan o malabanan nang siya ay puwersahin at pagsamantalahan. Sa takot na malagay sa kahihiyan at malaman ng kanyang mga kasamahan sa trabaho ay itinago nito ang pangyayari hanggang sa makauwi na siya ng Pilipinas. Sa nakalipas na siyam na taon ay kinimkim ng biktima ang naganap na panggagahasa sa kanya hanggang sa mapilitan na itong lumantad. Ang karanasan ni Randy ay bahagi ng patuloy na lumolobong bilang ng mga nakakulong sa naturang Middle East country na mga OFWs, kabilang na ang mga Pinoy, na dumaranas ng sexual abuse. Sa nakalap pang impormasyon, isang Francis, 39, na nakulong sa Al-Khobar dahil sa paglalasing noong taong 1990-91 ay mahigit 20 beses inabuso ng guwardiyang Arabo. Si Francis, gaya ng ibang kapwa niya bilanggo doon, ay wala ring nagawa kundi ibigay ang sarili para lamang makaiwas sa parusang latigo o di kaya naman ay pagbibilad sa init ng araw. Kadalasan na tuwing oras ng kanilang paliligo isinasagawa ng mga bantay na Arabo ang kanilang balak sa sinumang bilanggo na kanilang matipuhan. Nag-alok naman ng psychological support ang OWWA kay Randy sa pamamagitan ng counseling, rehabilitation at maging financial support. (Ulat ni Andy Garcia)</body>
<link>http://www.philstar.com/Article.aspx?articleId=126941&amp;publicationSubCategoryId=92</link>
</article>
<article>
<title>Apelyido ng ama ipagagamit na sa anak sa labas</title>
<author>Malou Rongalerios</author>
<date>
<month>July</month>
<day>08</day>
<year>2001</year>
</date>
<body>Malaki ang posibilidad na magamit na ng mga anak sa labas ang apelyido ng kanilang ama sa sandaling pumasa sa Kongreso ang panukala ni Las Pi&amp;ntilde;as Rep. Cynthia Villar. Ayon kay Villar, panahon na upang amyendahan ang batas na nagbabawal sa isang anak sa labas o illegitimate child na gamitin ang apelyido ng kanyang ama. Hindi umano dapat isisi sa isang anak sa labas ang kasalanan ng kanyang mga magulang dahil kung tutuusin ay wala naman umanong bata na gugustuhing maging isang illegitimate child. Sa kasalukuyan ay nahaharap sa legal na problema ang mga anak sa labas na hindi malaman kung ano ang gagamiting middle name dahil ginagamit na nila bilang apelyido ang apelyido ng kanilang ina. Papayagan nang ipagamit sa isang anak sa labas ang apelyido ng kanyang ama sa sandaling kilalanin ito ng ama ng bata. Mismong ang ama ng bata ang dapat umanong magtungo sa Civil Registrar upang iparehistro ang kanyang anak sa labas at ipagamit dito ang kanyang apelyido. Kung hindi naman personal na makakapag-parehistro ang ama ng bata ay maaari naman umano itong magsumite ng isang private handwritten instrument o pag-amin na siya ang ama ng batang isinilang. Subalit kung mapapatunayan naman umano sa tinatawag na deoxyribonucleic (DNA) test na iba ang ama ng bata hindi maaaring gamitin ang apelyido ng itinuturong ama nito. (Ulat ni Malou Rongalerios)</body>
<link>http://www.philstar.com/Article.aspx?articleId=126942&amp;publicationSubCategoryId=92</link>
</article>
<article>
<title>Mga may kapansanan na ginagawang katawa-tawa sa pelikula,TV poprotektahan</title>
<author>Malou Rongalerios</author>
<date>
<month>July</month>
<day>08</day>
<year>2001</year>
</date>
<body>Nais ni Las Pi&amp;ntilde;as Rep. Cynthia Villar na gawing isang krimen ang negatibong paggamit sa mga taong may kapansanan na ginagawang katawa-tawa partikular sa telebisyon at pelikula. Ayon sa kongresista, hindi dapat gawing katawa-tawa ang mga taong may kapansanan partikular ang mga bulag, bingi, pilay, at iba pang may kaawa-awang kalagayan. Pinuna ni Villar na sa kasalukuyan ay napakaraming may kapansanan ang lumalabas sa telebisyon partikular sa mga comedy show. Sa panukalang &amp;quot;Media Protection for the Disabled Act&amp;quot;, papatawan ng mabigat na parusa ang sinumang tao na responsable sa paglabas ng mga taong may kapansanan sa telebisyon upang sila ay gawing butt of sick jokes. Natural na umano sa mga Pilipino ang maging palatawa, subalit hindi naman kailangang gamitin pa ang mga kaawa-awang kalagayan ng mga disabled person upang magkaroon lamang ng pagtatawanan. Sa sandaling maging isang ganap na batas, ang mga taong mapapatunayang nagkasala ay papatawan ng pagkabilanggo ng hindi hihigit sa anim na buwan o multa na hindi naman tataas sa P5,000. (Ulat ni Malou Rongalerios)</body>
<link>http://www.philstar.com/Article.aspx?articleId=126943&amp;publicationSubCategoryId=92</link>
</article>
<article>
<title>Pagnanakaw sa mga patay at bikitma ng kalamidad gagawing heinous crime</title>
<author>Malou Rongalerios</author>
<date>
<month>July</month>
<day>08</day>
<year>2001</year>
</date>
<body>Ituturing ng isang karumal-dumal na krimen o heinous crime ang pagnanakaw sa mga patay at sa mga naging biktima ng kalamidad sa sandaling maging batas ang panukalang isinampa ni Pampanga Rep. Oscar Rodriguez hinggil dito. Ayon kay Rodriguez, maituturing na mga walang puso ang mga taong nagsasamantala sa mga biktima ng kalamidad na pati mga relief goods na nakalaan sa mga calamity victims ay ninanakaw pa ng ilang mapagsamantala. Pati mga patay ay nagagawa pang pagnakawan ng kanilang vital organs para ipagbili nang hindi namamalayan ng mga kamag-anak nito. Idinagdag pa ni Rodriguez na layunin ng kanyang panukala na protektahan ang karapatan ng isang ordinaryong tao kahit ito ay patay na. (Ulat ni Malou Rongalerios)</body>
<link>http://www.philstar.com/Article.aspx?articleId=126944&amp;publicationSubCategoryId=92</link>
</article>
<article>
<title>Guro na tatanggi sa marusing na estudyante sisibakin</title>
<author>Danilo Garcia</author>
<date>
<month>July</month>
<day>08</day>
<year>2001</year>
</date>
<body>Binalaan kahapon ni Education Secretary Raul Roco ang mga guro na maaaring masibak ang mga ito kapag ipinagpatuloy nila ang hindi pagtanggap sa klase ng mga mag-aaral na marusing at walang uniporme. Ayon kay Roco, dumagsa umano ang mga reklamo sa kagawaran buhat sa mga magulang na maraming mga elementaryang mag-aaral sa pampublikong paaralan ukol sa mga guro na hindi pinapapasok ang kanilang mga anak kung walang uniporme. Dagdag pa umano rito ang pagpapauwi sa mga mag-aaral na napansin ng guro na marumi ang tenga, hindi maayos ang suklay ng buhok at hindi nakapaligo. Dahil dito, binalaan ni Roco ang mga guro na maaaring matanggal ang mga ito sa trabaho kapag napatunayan na ipinagkakait ang edukasyon dahil sa naturang mga dahilan. Sa halip na hindi papasukin, nararapat umanong unawain ng mga guro ang kahirapang dinaranas ng mga magulang ng mga mag-aaral na umaasang makakaahon dito ang kanilang mga anak sa pamamagitan ng edukasyon. Nararapat rin umanong ituro na lamang sa mga marurusing na bata ang pag-aayos ng kanilang sarili sa halip na pauwiin o parusahan. &amp;quot;Hinayaan na nga natin na makapasok ang mga bata na hindi puwersahang hinihingan ng school fees para lamang makapag-aral, tapos hindi natin papasukin dahil kulang lamang sa mga medyas at walang puting t-shirt na may tatak, hindi ito tama,&amp;quot; ani Roco. Hindi naman binanggit ng kalihim kung anong mga paaralan ang nakatanggap ng reklamo ngunit patuloy umano silang mag-iimbestiga hanggang may mapatunayan sa mga gurong maseselan at bibigyan ng karampatang kaparusahan. (Ulat ni Danilo Garcia)</body>
<link>http://www.philstar.com/Article.aspx?articleId=126945&amp;publicationSubCategoryId=92</link>
</article>
<article>
<title>House employees 'adik' sa computer games</title>
<author>Malou Rongalerios</author>
<date>
<month>July</month>
<day>08</day>
<year>2001</year>
</date>
<body>Sa kabila ng napakalaking suweldo na tinatanggap ng ilang empleyado ng House of Representatives, nauubos lamang ang oras ng ilan sa mga ito sa paglalaro ng computer games. Sa ilang araw na pagsasaliksik ng ilang reporters ng Kamara sa Bills and Index Division ng Mababang Kapulungan ng Kongreso para sa mga House Bills na isinasampa ng mga mambabatas, napuna ng mga ito na ang ilan sa mga empleyado ay naglalaro lamang sa mga computers. Mismong mga reporter ang nakasaksi sa dalawang empleyado na wala halos ginawa buong umaga kundi ang tumunganga sa harap ng kanilang computer hindi para magtrabaho kundi para maglaro. Tumigil lamang sa paglalaro ng computer games ang dalawa ng sumapit na ang alas-dose o lunch break para kumain. Ayon sa isang empleyado ng nasabing division na tumangging magpabanggit ng pangalan, &amp;acirc;€˜unfair&amp;acirc;€™ sa mga masisipag na empleyado ang ginagawa ng ilan nilang mga kasamahan na walang ginawa kundi ang magpatay ng oras. Sinabi pa nito na kung tutuusin ay napakaraming trabaho sa kanilang opisina dahil sa napakaraming House Bills na isinasampa ng mga mambabatas araw-araw. Hindi lamang sa Bills and Index Division umano ng House of Representatives may mga empleyadong &amp;acirc;€˜naaadik&amp;acirc;€™ sa computer games kundi maging sa iba&amp;acirc;€™t ibang laro sa computers. Maging sa mga computers umano na ginagamit sa opisina ng ilang kongresista ay may naka down-load ding computer games na pinagkaka-abalahan ng ilang staff na mahihilig dito. (Ulat ni Malou Rongalerios)</body>
<link>http://www.philstar.com/Article.aspx?articleId=126946&amp;publicationSubCategoryId=92</link>
</article>
<article>
<title>GMA nilagnat, pakikipagkita kay Monica kinansela</title>
<author>Lilia Tolentino at Joy Cantos</author>
<date>
<month>July</month>
<day>08</day>
<year>2001</year>
</date>
<body>Napilitang kanselahin ng Malaca&amp;ntilde;ang Protocol Office ang dalawang aktibidad kahapon ni Pangulong Arroyo matapos itong lagnatin. Hindi natuloy ang nakatakdang pakikipagkita sana ng Pangulo sa Argentinian actress na si Natalia Oreiro alyas Monica Brava sa isang courtesy call at ang Prayer and Fasting ng Jesus is Lord Congregation ni Bro. Eddie Villanueva. Ayon kay Press Undersecretary Roberto &amp;quot;Bobby&amp;quot; Capco, hindi naman gaanong mataas ang lagnat ng Presidente pero maaaring napagod siya nang husto noong sinundang mga araw nang bisitahin niya ang Bayambang, Pangasinan para alamin ang epekto ng bagyong Feria. Samantala, pinakilos na ni Defense Secretary Angelo Reyes ang AFP para beripikahin ang nabunyag na plano umano ng mga bandidong Abu Sayyaf na magsagawa ng pambobomba sa US Embassy at sa palasyo ng Malaca&amp;ntilde;ang. Partikular na inutos ni Reyes sa Intelligence Service of the Armed Forces of the Philippines (ISAFP) na tulungan ang Presidential Security Group para proteksiyunan ang Pangulo at beripikahin ang kill plot laban dito. Sa kabila nito, sinabi ni Reyes na gasgas na at posibleng huwad ang nasabing ulat ng asasinasyon laban sa Pangulo. Mas naniniwala pa si Reyes na walang katotohanan ang bantang bombing attacks at assassination plot dahil ang pinaka-importanteng elemento ng mapangahas na plano ng mga terorista tulad ng asasinasyon ay &amp;quot;secrecy&amp;quot; o mahigpit na paglilihim. Nabatid sa PSG report na binayaran ni Saudi Arabian billionaire Osama Bin Laden ang Abu Sayyaf para paslangin ang Pangulo. Hanggang sa kasalukuyan ay hindi pa rin makumpirma ng militar kung sadyang may natatanggap na tulong pinansiyal ang mga bandido mula kay Bin Laden. (Ulat nina Lilia Tolentino at Joy Cantos)</body>
<link>http://www.philstar.com/Article.aspx?articleId=126947&amp;publicationSubCategoryId=92</link>
</article>
<article>
<title>4 Abu tiklo, 1 pa todas sa militar</title>
<author>Joy Cantos</author>
<date>
<month>July</month>
<day>09</day>
<year>2001</year>
</date>
<body>Napatay sa pakikipagsagupa sa mga operatiba ng militar ang isang pinaniniwalaang kanang kamay ng isang opisyal ng Abu Sayyaf sa isang liblib na lugar sa Parang, Sulu, kamakalawa. Kasabay nito ay apat pang miyembro ng Abu Sayyaf ang naaresto ng militar sa isang pagsalakay sa pinagkukutaan ng mga bandido sa bayan naman ng Panamao, Sulu at Davao City. Sa ulat na nakarating kahapon sa tanggapan ni Armed Forces of the Philippines (AFP) Chief of Staff Gen. Diomedio Villanueva na dakong alas 5:00 ng umaga nang makasagupa ng mga miyembro ng 26th Special Forces Company ng Philippine Army sa pamumuno ni Capt. Parina ang tinatayang 12 Abu Sayyaf sa ilalim ng pamumuno ni Gumbahali Abu Jumdail alyas Dr. Abu Pula na may patong sa ulong P5-M, sa bisinidad ng Bgy. Laum-Buwahan, Parang Sulu. Tumagal ng mahigit isang minuto ang sagupaan at napatay dito ang isa umanong close-in security ni Dr. Abu na kasalukuyang inaalam pa ang pangalan. Wala namang naiulat na nasawi o nasugatan sa tropa ng militar. Kaugnay, nito apat namang miyembro ng mga bandido ang naaresto ng magkasanib na elemento ng Marine Battalion Landing Team at 7th Infantry Battalion. Ang mga naaresto ay nakilalang sina Sara Bahara Aging, 42, Jamih Sayyang Aging, 35, Nujim Abang Aging at Julashrey Abtani. Ang mga Aging ay nasakote sa kuta nito sa Sitio Niyog, Bgy. Seit Panamao habang si Abtani ay naaresto sa Davao City habang lulan ng bus. Napag-alaman na si Abtani ay kabilang sa umatakeng bandido sa Pearl Farm sa Samal Island, Davao City noong nakalipas na buwan ng Mayo. Kasalukuyang isinasailalim sa tactical interrogation ang mga naarestong bandido. (Ulat ni Joy Cantos)</body>
<link>http://www.philstar.com/Article.aspx?articleId=126948&amp;publicationSubCategoryId=92</link>
</article>
<article>
<title>Pinoy prosti dumarami sa Middle East</title>
<author>Andi Garcia</author>
<date>
<month>July</month>
<day>09</day>
<year>2001</year>
</date>
<body>Hindi lang mga babae ang nagbebenta ng kanilang laman sa Gitnang Silangan kundi maging kalalakihan na rin at karamihan dito ay pawang mga OFW. Ito ay makaraang makatanggap ng ulat ang Overseas Workers Welfare Administration (OWWA) kaugnay sa nakakalunos na kalagayan ng mga Pinoy na nasasadlak sa prostitusyon para lang matakasan ang maliit na suweldo at makaipon ng pamasahe at makapag-uwi ng pera para sa pamilya sa bansa. Mula sa hindi opisyal na rekord, umaabot sa 10,000 Pinoy ang umanoy nasa underground ng kalakalan ng laman. Karamihan umano sa mga ito ay silahista o AC-DC, hindi buking na mga bakla at ang iba naman ay dati ng sex workers na nagtatrabaho sa Saudi at hanapbuhay na ang pagbebenta ng laman. Mayroon din umanong tinatawag na accidental sex worker na dala lamang ng pangangailangan kayat nagpapagamit ito sa simumang Arabo na magkakagusto dito. Kadalasan na mas pinapaboran ng Arabo ang Pinoy na makikinis, maputi, at walang buhok sa dibdib. (Ulat ni Andi Garcia)</body>
<link>http://www.philstar.com/Article.aspx?articleId=126949&amp;publicationSubCategoryId=92</link>
</article>
<article>
<title>Ador nagdeliver ng diyamante kay Jude</title>
<author>Cristina Mendez</author>
<date>
<month>July</month>
<day>09</day>
<year>2001</year>
</date>
<body>Isang bagong pagbubulgar ang ibinunyag kahapon ng umanoy civilian agent ng binuwag na Presidential Anti-Organized Crime Task Force (PAOCTF) na si Angelo Manaway alyas Ador na siyang nagsasangkot kay Senador Panfilo Lacson sa pagkawala ni Edgar Bentain at iba pang mga kaso na siya ay nagdeliber ng diyamante sa anak ng pinatalsik at nakakulong na si dating Pangulong Joseph Estrada. Ang pagbubunyag na ito ni Manaway, ay kanyang iginawa matapos lumabas na negatibo ito sa shabu at marijuana sa isinagawang drug test noong Sabado sa loob ng compound ng Intelligence Service of the Armed Forces of the Philippines (ISAFP). Sa isang handwritten affidavit ni Manaway, sinabi nito na siya ay pinakiusapan ng isang Mang Ben na samahan sa pagdeliber ng dalawang plastik bag na diyamante kay Jude Estrada. Inamin ni Manaway na siya ay kasama sa grupo na binubuo ng 13 katao sa pamumuno ni Senior Supt. Michael Ray Aquino na inutusan ni Lacson na halungkatin ang mga diyamante sa mga basurang diapers na nasa container van sa Manila International Container Port mula sa bansang Hapon. Ang 13 katao ay binigyan ng guwantes para halungkatin ang mga diyamante na nakatago sa mga mababahong diapers at sinabihan pa sila ni Michael Ray Aquino na huwag magbiruan dahil doon nakatago ang mga epektos. Nakayanan nila ang dalawang araw na paghahalungkat sa mabahong diapers bago nakuha nilang lahat ang mga diyamante na kasinglaki ng kuko. Sinamahan ni Manaway si Mang Ben sa pagdadala ng mga diyamante na nakalagay sa travelling bag sa Polk Street, Greenhills, San Juan na kung saan ay naghihintay doon si Jude Estrada. Binigyan sila ni Jude ng P10,000 dahil sa kanilang trabaho at muli silang pinababalik kinabukasan para ideliber sa isang Allan Roman. Si Allan Roman ayon kay Manaway ay isang mag-aalahas na may-ari ng isang tindahan malapit sa Fairmart, Cubao,Quezon City. (Ulat ni Cristina Mendez)</body>
<link>http://www.philstar.com/Article.aspx?articleId=126950&amp;publicationSubCategoryId=92</link>
</article>
<article>
<title>90 araw para durugin ang KFR</title>
<author>Ely Saludar</author>
<date>
<month>July</month>
<day>09</day>
<year>2001</year>
</date>
<body>Hindi dapat mabahala ang mga lokal at dayuhang negosyante dahil nagbigay na ng katiyakan ang Malaca&amp;ntilde;ang na agad mareresolba ang mga nagaganap na kidnapping sa bansa partikular sa Metro Manila. Iniulat sa Malaca&amp;ntilde;ang ni Interior and Local Government secretary Joey Lina at pinuno ng National Peace and Order Council (NPOC) na 90 araw lamang ang kanyang ibinigay na taning para durugin ang mga kidnap for ransom gang. Iniutos din nito sa mga ahensiya na nasa ilalim ng NPOC tulad ng NBI,AFP,PNP at ibang pang ahensiya ng gobyerno ang pagpapa-igting sa seguridad at pagpapakalat ng mga mobile patrol sa mga tourist area at iba pang lugar na maaaring pangyarihan ng nasabing krimen. Ipinaliwanag ni Lina na ang kanyang ibinigay na 90 araw na taning sa mga ahensiyang nasa ilalim ng NPOC ay para magkaroon ng target at time frame ang gobyerno sa paglutas ng mga insidente ng kidnappings. Nilinaw din ni Lina na umaabot sa 70 porsiyento ng kasong kidnapping ang nalutas ng PNP sa nakalipas na limang buwan sa ilalim ng Arroyo administration. (Ulat ni Ely Saludar)</body>
<link>http://www.philstar.com/Article.aspx?articleId=126951&amp;publicationSubCategoryId=92</link>
</article>
<article>
<title>$ 20M inutang para sa modernisasyon ng korte sa bansa</title>
<author>Rudy Andal</author>
<date>
<month>July</month>
<day>09</day>
<year>2001</year>
</date>
<body>Iginiit kahapon ni Senate Minority Leader Renato Cayetano na tiyaking magagamit ang $ 20 milyon o P1.04 bilyong inutang sa World Bank para sa modernisasyon ng korte sa bansa na makakatulong para mabilis na paglutas ng kaso na ngayon ay nakabinbin sa ibat-ibang sala ng mga huwes at mahistrado. Sinabi ni Cayetano, chairman ng Judicial Bar Council (JBC) na mahalagang maisakatuparan ang modernisasyon ng judicial system sa bansa upang magkaroon ng malaking kabawasan sa kasong nasa korte. Matagal na anyang isinulong ang pag-utang ng bansa sa World Bank para matustusan ang malaking pangangailangan ng judicial system ng bansa upang tiyak na maibigay ang tamang hustisya sa mga biktima. Ang mga balakin sa inutang na pera ay para sa pagpapatayo ng mga bagong gusali, improvement of judicial process, court and case management at information system. Sa nakalap na rekord ni Cayetano, sa taong 2000 pa lamang ang kasong isinampa sa ibat-ibang korte sa bansa ay nakapending ang 824,821 kaso. (Ulat ni Rudy Andal)</body>
<link>http://www.philstar.com/Article.aspx?articleId=126952&amp;publicationSubCategoryId=92</link>
</article>
<article>
<title>Local government daragdagan ng kapangyarihan sa kapulisan</title>
<author>Rudy Andal</author>
<date>
<month>July</month>
<day>09</day>
<year>2001</year>
</date>
<body>Pagkakalooban ng karagdagang kapangyarihan ang mga pamahalaang lokal at dito ay puwede na silang kumuha ng kanilang puwersa ng pulisya na kanilang nasasakupan. Ito ang nakapaloob sa panukalang batas ni Senate President Pro-Tempore Blas Ople bilang amyenda sa umiiral na PNP Reform and Reorganization Act of 1998. Ayon kay Ople hindi naman masasagasaan ang kapangyarihan ng National Police Commission (NAPOLCOM) na siyang ninumbrahan ng ating saligang batas na may hurisdiksyon sa pulisya. Sinabi pa ng senador na dapat ay maibigay sa mga alkalde at gobernador ang kapangyarihang ito para lubusang maramdaman ng mga local government executives ang kanilang kapangyarihan sa kanilang pulisya. (Ulat ni Rudy Andal)</body>
<link>http://www.philstar.com/Article.aspx?articleId=126953&amp;publicationSubCategoryId=92</link>
</article>
<article>
<title>AFP pinapatulong ni GMA sa pagkumpuni ng mga nasirang kalsada</title>
<author>Ely Saludar</author>
<date>
<month>July</month>
<day>09</day>
<year>2001</year>
</date>
<body>Ibig ng Pangulong Gloria Macapagal Arroyo na tumulong ang Armed Forces of the Philippines (AFP) sa pagkumpuni ng mga napinsala ng bagyong Feria at paglilinis ng mga basura na naging dahilan ng pagbaha. Ayon sa Pangulo na siya ay naiirita sa tuwing uulan at nagkakaroon ng tubig baha sanhi ng mga basurang bumabara sa mga kanal at estero. Hindi umano nasisiyahan ang Pangulo sa ginagawang trabaho ng Department of Public Works and Highways (DPWH) kayat pinapatulong nito ang construction at engineering brigades ng AFP. Inatasan ng Pangulo ang DPWH at MMDA na makipag-koordinasyon sa AFP para malabanan ang basura at maresolba ang mga pagbaha . Tiniyak din ng Pangulo na ang CAMANAVA area ay bibigyan niya ng prayoridad sa flood control projects ng pamahalaan. (Ulat ni Ely Saludar)</body>
<link>http://www.philstar.com/Article.aspx?articleId=126954&amp;publicationSubCategoryId=92</link>
</article>
<article>
<title>Engineer, architect nalitson nang masunog ang DPWH</title>
<author>Andi Garcia</author>
<date>
<month>July</month>
<day>16</day>
<year>2001</year>
</date>
<body>Isang 36-anyos na Inhinyero at 43-anyos na Arkitekto ang natusta nang makulong ang mga ito sa loob ng Motorpool section habang nasusunog ang gusali ng Department of Public Works and Highways (DPWH) sa Port Area, Maynila kahapon ng madaling-araw. Sunog na sunog ang mga katawan ng mga biktima at halos di na makilala nang marekober ng mga nagresponding bumbero na kinilalang sina Civil Engineer Leo Dacarra at Architect Marion Monge, pawang nagmula sa Iriga Regional Office ng DPWH, nakatalaga sa International Bank and Rural Development Project na nakabase sa Metro Manila at stay-in employee sa DPWH-National Capital Region sa Chicago St., Port Area. Sa ulat ni SFO4 Danilo Tanusan, ng Manila Fire Department, dakong alas-2:15 ng madaling-araw nang magsimulang mamataan ang makapal na usok sa quarters ng mga biktima sa ground floor ng Motorpool Section ng nasabing ahensya. Sinabi ng ilang opisyal ng DPWH na posibleng faulty electrical wiring ang dahilan ng sunog. Nabatid na mabilis na kumalat ang apoy na umanoy nagmula sa tinutuluyang magkakahiwalay na silid ng mga biktima. Hindi na nagawa pang makalabas ang mga ito matapos na ma-trap sa loob ng kanilang kuwarto at agad namang nadamay na kainin ng apoy ang ikalawang palapag ng gusali ng nasabing ahensya ng pamahalaan. Nahirapan naman ang mga nagresponding pamatay sunog na agad na maapula ang apoy hanggang sa mahagip pa ang mga nakaparadang apat na kotse at isang owner type jeep. Umabot sa ikalimang alarma ang sunog na tumagal ng halos isang oras. Sinabi ng mga arson investigator na posibleng nagpumilit ang mga biktima na makalabas subalit hindi nila natagalan ang makapal na usok at ma-suffocate dahil sa narekober ng mga bumbero ang katawan ni Monge na nakatalukbong pa ng nasunog na kumot at may hawak na basang damit sa kanyang kuwarto at si Dacarra naman ay nakita sa loob ng banyo ng kanyang silid. Tinatayang aabot sa mahigit P10 milyong halaga ng mga ari-arian at kasangkapan ang naabo habang inaalam pa ng mga opisyales ng DPWH kung may mga mahahalagang dokumento ng nasabing ahensya ang kasamang napinsala sa sunog. Inaalam pa kung may foul play sa naturang insidente. (Ulat ni Andi Garcia)</body>
<link>http://www.philstar.com/Article.aspx?articleId=126972&amp;publicationSubCategoryId=92</link>
</article>
<article>
<title>Sabaya, Janjalani aburido na sa patuloy na military offensive</title>
<author>Joy Cantos, Roel Pare&amp;ntilde;o at Edith Regalado</author>
<date>
<month>July</month>
<day>16</day>
<year>2001</year>
</date>
<body>Hindi malayong dumaranas na ng mental torture sina Abu Sayyaf leader Khadaffy Janjalani at Spokesman ng mga bandidong si Abu Sabaya bunga ng matinding &amp;quot;pressure&amp;quot; laban sa kanilang isinasagawang military operation ng tropa ng pamahalaan sa Basilan. Base sa intelligence report, sinabi ni Armed Forces of the Phils.(AFP) Chief of Staff Gen. Diomedio Villanueva, hindi na umano mapalagay ngayon ang dalawang Sayyaf leader dahilan sa hakbangin ng administrasyon ni Pangulong Gloria Macapagal-Arroyo na pilayin ang operasyon ng mga bandidong grupo. Nauna nang nagdeklara ng suspensyon ng &amp;quot;writ of habeas corpus&amp;quot; ang pamahalaan hindi lamang sa Abu Sayyaf kundi maging sa itinuturong mga supporters ng mga ito na pinagdadampot ng mga awtoridad sa Basilan kung saan ay mistulang nagkaroon umano ng &amp;quot;mini-martial law&amp;quot; sa nasabing lugar. Una rito, inamin ni AFP Spokesman Brig. Gen. Edilberto Adan na hanggat hindi natitigil ang pagtulong at pagkakanlong ng maraming mga residente sa Basilan sa grupo nina Sabaya at Janjalani ay mahihirapan ang tropa ng pamahalaan na durugin ang mga bandido na patuloy na bumibihag sa nalalabi pang 21 hostages. Ipinalalagay naman ni Villanueva na ang nasabing mental torture o pagkaaburido nina Sabaya at Janjalani ang maaaring dahilan kung bakit nagpupumilit ang una na humingi ng asylum sa bansang Libya. Naniniwala naman si Villanueva na hindi basta-basta bibigyan ng asylum ng pamhalaang Libya si Sabaya. Samantala, sinabi ni Lt. Gen. Gregorio Camiling, Hepe ng Armed Forces Southern Command na namataan umano ng militar ang ilan sa mga babaing hostages habang patuloy ang isinasagawang pagtugis sa grupo ng mga bandido. Gayunman, tumanggi muna si Camiling na ihayag ang eksaktong araw at lokasyon kung saan nakita ang mga hostages at sinabi nito na ginagawang pananggalang ngayon ng mga bandido ang mga bihag. Binanggit ni Camiling na ang mag-asawang Amerikanong sina Martin at Gracia Burnham, dalawang Pilipino na sina Angie Montealegre at Maria Fe Rosade&amp;ntilde;o, na kabilang sa batch ng Palawan hostages ay nasa Sampinit complex kasama ang mga bandido na kumikilos sa mga piling mga lugar doon. Sa kabilang dako, nalambat naman ng mga mangingisda sa baybayin ng Brgy. Lantawan ang isang nakalutang na bangkay ng isang lalaki na walang ulo at hinihinalang kasapi ng mga bandidong Abu Sayyaf noong Miyerkules. Mahigpit naman ang isinasagawang seguridad ng militar sa mga baybayin sa Mindanao matapos ang posibleng pagtakas ng mga bandido kasama ang mga hostages sa pamamagitan ng paglanding at pagtawid sa ibang baybayin sakay ng mga motorboat. Inaasahang tutungo ang mga bandido sa Southern Mindanao shorelines sa gawing Davao Oriental pababa sa mga isla ng Balut at Saranggani kung saan dito namumugad at nakabase ang mga pirata sa karagatan. May mga ulat na umanong paglanding ng mga bandido sakay ng &amp;quot;kumpit&amp;quot;, isang mabilis na motorboat noong nakalipas na linggo sa mga baybayin ng Sta. Cruz at Malita, Davao del Sur at sa mga lalawigan ng Saranggani at South Cotabato. (Ulat nina Joy Cantos, Roel Pare&amp;ntilde;o at Edith Regalado)</body>
<link>http://www.philstar.com/Article.aspx?articleId=126973&amp;publicationSubCategoryId=92</link>
</article>
<article>
<title>CHR Rep. italaga sa Basilan - Recto</title>
<author>Rudy Andal</author>
<date>
<month>July</month>
<day>16</day>
<year>2001</year>
</date>
<body>Hiniling kahapon ni Senator Ralph Recto sa pamahalaan na magtalaga ng mga kinatawan ng Commission on Human Rights (CHR) kung saan ay nagsasagawa ng matinding operasyong militar ang gobyerno laban sa miyembro at supporters ng bandidong Abu Sayyaf Group (ASG). Sinabi ni Sen. Recto, sa pamamagitan ng pagpapakalat ng CHR representatives sa Basilan, Sulu at Zamboanga na mayroong saturation drive ang military laban sa ASG ay masisiguro na hindi malalabag ang karapatang pantao ng mga dinadakip. Sa ganitong pamamaraan ay matitiyak din aniya ng mamamayan na agarang mareresolba ng CHR inspectors ang mga reklamo laban sa militar na nilabag ang kanilang karapatang pantao. Tumindi ang military operations sa Basilan at iba pang lugar sa Mindanao kung saan ay itinuturing na ASG strong areas matapos na makaaresto ang Armed Forces of the Philippines (AFP) ng 100 na umanoy coddlers, supporters at miyembro ng bandidong grupo. Idinagdag ng Senador na dapat ay makasuhan sa loob ng 16 oras ang mga inaresto sa pamamagitan ng pagpapatupad ng warrantless arrest ng militar at pulisya at ang pagkabigo na masampahan ang mga suspek ng kaukulang reklamo ay dapat lamang silang palayain. Winika pa ng senador, dapat lamang habulin ng military ang ASG na responsable sa pagkidnap sa Dos Palmas island resort sa Puerto Princesa, Palawan pero hindi naman dapat malabag ang karapatang pantao ng bawat Pilipino partikular na ang mga kapatid nating Muslim sakaling paghinalaang supporter o miyembro ng bandidong grupo. (Ulat ni Rudy Andal)</body>
<link>http://www.philstar.com/Article.aspx?articleId=126974&amp;publicationSubCategoryId=92</link>
</article>
<article>
<title>Biktima ng HIV-AIDS bumaba - DOH</title>
<author>Andi Garcia</author>
<date>
<month>July</month>
<day>16</day>
<year>2001</year>
</date>
<body>Mula Enero hanggang Mayo 2001 ay may 223 katao na ang nagtataglay ng nakakaalarmang sakit na Acquired Immune-Deficiency Syndrome o AIDS ang namatay na at ayon sa Department of Health ay lubhang bumaba ang bilang ng mga pasyente na may ganitong uri ng sakit kumpara noong mga nakaraang taon dahil sa pagiging 'tuli' ng karamihan ng mga Pilipino. Sa pinakahuling ulat ng National HIV Sentinel Surveillance System ng DOH na nakabase sa San Lazaro Hospital ay mayroong kabuuang 1,503 na Human Immuno Virus (HIV) cases at 503 sa mga ito ang full blown AIDS habang 223 naman dito ang namatay na. Nabatid pa na sa mga nasabing bilang 50 sa mga ito ay nahawahan ng HIV dahil sa heterosexual contacts, 10 naman ang pakikipagtalik sa bakla at isa sa pakikipagtalik sa silahis. Binigyang diin sa ulat na inihanda nina Dr. Ricardo Mateo Jr. at Noel S. Palaypon-RN na ang pagiging circumcized ng karamihang lalaki sa bansa ang nagbibigay sa kanila ng malakas na pangontra upang hindi agad mahawahan ng HIV. Idinagdag pa na sa mga mahihilig sa multiple partners maging ito man ay bakla, silahis o hetero ay lumilitaw na ang kawalang hilig ng mga Pinoy sa anal sex ay positibong factor din upang bumaba ang nagkakaroon o nahahawa sa AIDS. (Ulat ni Andi Garcia)</body>
<link>http://www.philstar.com/Article.aspx?articleId=126975&amp;publicationSubCategoryId=92</link>
</article>
<article>
<title>Sub-commander ng Sayyaf, 8 pa nasakote</title>
<author>Jaime Laude,Joy Cantos,Roel Pare&amp;ntilde;o at Ely Saludar</author>
<date>
<month>July</month>
<day>16</day>
<year>2001</year>
</date>
<body>Sa pagpapatuloy ng military operation ay magkakahiwalay na nasakote ang umanoy isang sub-commander ng Abu Sayyaf at dalawang miyembro ng nasabing grupo sa Basilan habang anim pa ang nasa kamay ngayon ng Task Force Tornado. Ayon kay military spokesman Brig. Gen. Edilberto Adan, ang sub-commander ay nakilalang si Anwar Hamid at ang dalawang miyembro na nadakip ay sina Burham Samih alyas Burham Balahim, tubong Panigayan, at Naim Ittem, pawang taga Basilan. Sa isang sketchy report, sinasabi lang na si Hamid ay naaresto ng pinagsanib na puwersa ng militar sa bayan ng Isabela. Samantala, dakong alas-6 ng gabi ng dumaong sina Samih at Ittem sa Pier ng Zamboanga City at naispatan ng mga nagbabantay na pulis at sundalo. Nabatid na akmang lalapitan umano ng mga awtoridad ang dalawang bandido upang sitahin subalit tumakbo umano ang mga ito at tinangka pa umano ng isa na mang-agaw ng armas. Napilitan umano ang pulisya at militar na barilin sa hita si Samih at mabilis na isinugod sa Zamboanga City Medical Center. Sinabi ni Army Major Alberto Gepilano, Spokesperson ng Task Force Comet na kanila pang dinoble ang pagbabantay matapos ang kanilang sunud-sunod na pagkakaaresto sa mga hinihinalang miyembro at supporter ng Abu Sayyaf kabilang na ang anim na nadakip sa bayan ng Maluso. Ayon naman kay Presidential spokesperson Rigoberto Tiglao, pinalaya na ang 30 katao mula sa kabuuang 71 na mga hinihinalang kasabwat o supporters ng bandido na unang inaresto ng militar at pulisya dahil sa kawalan ng matibay na ebidensya. Sinabi ni Tiglao na umaabot na sa 41 suspek ang agad na sinampahan ng kaso at kabilang dito ang isang miyembro ng Abu Sayyaf na may patong sa ulo na P1 milyon na si Anwar Abdul Hammin. (Ulat ni Jaime Laude,Joy Cantos,Roel Pare&amp;ntilde;o at Ely Saludar)</body>
<link>http://www.philstar.com/Article.aspx?articleId=126976&amp;publicationSubCategoryId=92</link>
</article>
<article>
<title>Pinoy family minasaker sa Sydney</title>
<author>Ellen Fernando</author>
<date>
<month>July</month>
<day>12</day>
<year>2001</year>
</date>
<body>Isang pamilyang Filipino sa Sydney, Australia ang pinatay ng di pa nakikilalang mga suspek sa loob mismo ng tahanan ng mga ito. Ang mga bangkay nina Ted Gonzales, 46, isang abogado; asawa nitong si Elvira, 43, at anak na dalaga na si Claudine, 18, ay nadiskubre nang nakaligtas na isa pang anak na lalaki na hindi nakuha ang pangalan. Sa inisyal na ulat, nadiskubre ang krimen ng umuwi ang 20-anyos na anak na lalaki bandang hatinggabi at makita ang longueroom ng bahay na nagkalat ang dugo. Agad nitong inalarma ang pulisya na mabilis namang rumesponde. Sa pahayag ng Australian detectives, ang pagpatay ay karumal-dumal bagamat hindi na nagbigay pa ng detalye kung papaano pinatay ang tatlo at wala pang motibo sa nasabing pagmasaker. &amp;quot;Obviously any murder is a tragedy, but in this particular case its an outrage,&amp;quot; wika ni New South Wales police force Supt. Mick Plotecki. Nangako naman ang pulisya sa Australia na gagamitin ang buong puwersa nito para maaresto ang mga salarin. Nabatid sa kapitbahay na si Wendel Judd, tahimik na naninirahan sa North Ryder ang pamilya Gonzales matapos mag-migrate ang mga ito sa nasabing bansa noong 1990s. (Ulat ni Ellen Fernando)</body>
<link>http://www.philstar.com/Article.aspx?articleId=127021&amp;publicationSubCategoryId=92</link>
</article>
<article>
<title>House employee matindi sa overtime</title>
<author>Malou Rongalerios</author>
<date>
<month>July</month>
<day>12</day>
<year>2001</year>
</date>
<body>Nabunyag kahapon sa Mababang Kapulungan ng Kongreso na may mga kawani dito na sumasahod ng halos P30,000 para lamang sa kanilang overtime pay o doble sa tinatanggap nilang buwanang sahod. Ayon sa isang dokumento na nagpapakita ng overtime pay ng mga manggagawa, may mga empleyadong nag-overtime ng halos 200 oras para lamang sa buwan ng Mayo, gayong wala naman sesyon. Lumalabas na nagta-trabaho ang ilang empleyado ng hanggang alas-10 o alas-11 ng gabi kahit ang ilan sa mga ito ay maaga namang umuuwi dahil kalimitan, alas-6 pa lamang ng gabi ay sarado na ang kanilang opisina. Ang napakalaking overtime pay na tinatanggap ng ilang empleyado ay bukod pa sa napakalaki nilang suweldo na umaabot sa P17,000 isang buwan o mahigit sa P228,000 bawat taon. Maging ang Sabado at Linggo ay nagagawang &amp;quot;magtrabaho&amp;quot; o &amp;quot;mag-overtime&amp;quot; ng mga nasabing empleyado na inaabot pa ng hanggang alas-10 ng gabi. Tinukoy ng isang source na maging ang mga empleyado na hindi naman halos pumapasok at tumatawag lamang sa opisina ay nagagawa pa ring makakuha ng napakalaking overtime pay. Nagagawang dayain ng ilang empleyado ang kanilang working hours dahil hindi sila gumagamit ng boundy clock at sulat kamay lamang ang kanilang time record. Nagkaroon umano ng sabwatan sa pagitan ng ilang mga empleyado kaya nagagawa nilang palabasin na pumapasok sila at nag-o-overtime pa. Sinabi pa ng source na panahon na para pakialaman ng Civil Service Commission ang naturang maling sistema dahil hindi dito makakatipid ang gobyerno. Sa panayam naman kay Mike Genovia, House media director, normal lamang sa isang empleyado ang mag-overtime. May mga kawani umanong itinalaga sa monitoring kung saan mula alas-5 ng umaga hanggang alas-12 ng tanghali ay nanonood ang mga ito ng TV o kayay nakikinig sa radyo. Nagsimula umano ang monitoring sa panahon ni dating speaker Manny Villar. (Ulat ni Malou Rongalerios)</body>
<link>http://www.philstar.com/Article.aspx?articleId=127022&amp;publicationSubCategoryId=92</link>
</article>
<article>
<title>Yorac hinirang na PCCG chief</title>
<author>Lilia Tolentino</author>
<date>
<month>July</month>
<day>12</day>
<year>2001</year>
</date>
<body>Hinirang ni Pangulong Arroyo si dating Comelec Commissioner Haydee Yorac bilang bagong chairman ng Presidential Commission on Good Government (PCGG). Ayon kay Presidential Spokesman Rigoberto Tiglao, tinanggap na ni Yorac ang posisyon at magsisimula na ito ng tungkulin sa Hulyo 17. Bukod kay Yorac, hinirang din ng Pangulo ang dalawang PCGG commissioners na sina Ruben Carranza at Gloria Avena. Nagpahayag ang tatlong opisyal na tatapusin nila sa loob ng dalawang taon ang paglutas sa problema sa sinasabing kulimbat na yaman ng pamilya Marcos. Tumanggi naman ang Malakanyang na magpahayag ng posisyon nito sa isasampang panukalang batas ni Sen. Sergio Osme&amp;ntilde;a na humihiling na buwagin na ang PCGG. Ayon kay Osme&amp;ntilde;a, kung mayroong ibang nalalabing responsibilidad ang PCGG hinggil sa nakaw na yaman ng mga Marcos ay ilipat na lamang ang tungkuling ito sa Department of Justice. (Ulat ni Lilia Tolentino)</body>
<link>http://www.philstar.com/Article.aspx?articleId=127024&amp;publicationSubCategoryId=92</link>
</article>
<article>
<title>PNP nalusutan ng mga holdaper sa arraignment ni Erap</title>
<author></author>
<date>
<month>July</month>
<day>12</day>
<year>2001</year>
</date>
<body>Nalusutan ng mga kriminal ang mga tauhan ng Philippine National Police (PNP) matapos na itaon ng mga ito ang magkakasunod na panghoholdap sa Metro Manila sa unang araw ng arraignment ni dating Pangulong Estrada sa Sandiganbayan. Ito ang mapagkumbabang inamin kahapon ni PNP Chief Director Leandro Mendoza na nagsabi pang sisikapin nilang hindi na ito maulit sa hinaharap. Sinabi naman ni PNP-Criminal Investigation and Detection Group (PNP-CIDG) Director, Chief Supt. Nestorio Gualberto na hindi nagpabaya ang pulisya sa kanilang tungkulin at nagkataon lamang umano na nasabay sa arraignment ni Estrada ang magkakasunod na pag-atake ng mga kriminal sa Quezon City at Caloocan. Ito ang mariing depensa ni Gualberto matapos na ulanin ng batikos ang hukbo hinggil sa umanoy pagpapabaya nila sa seguridad sa ibang lugar sa Metro Manila sa tuwing ihahatid si Estrada sa Sandiganbayan para kaharapin nito ang kasong plunder na isinampa ng pamahalaan laban sa kanya. Karamihan umano sa mga pulis na nagbabantay sa seguridad ni Estrada sa tuwing haharap ito sa korte ay mula sa ibat ibang rehiyon partikular sa regions 2,3 at 4 ngunit nananatili naman umano ang puwersa ng mga lokal na hanay ng pulisya sa kanilang nasasakupan. Aniya, sa isang dating lider ng bansa na may kinakaharap na kumplikadong kaso at may malawak pang suporta mula sa mamamayan ay marapat lamang na bigyan ito ng mahigpit na pagbabantay. Batay sa record, sa tuwing ihahatid ng pulisya si Estrada papunta sa korte ay gumagastos ang pulisya ng P30,000 hanggang P35,000 araw-araw dahil sa pamasahe, allowance at pagkain ng mga pulis na galing sa ibat ibang rehiyon. Magugunita na kamakalawa ay P100,000 salapi ang tinangay ng mga bank robbers mula sa Equitable PCI Bank sa Balete Drive, Quezon City at isa namang Fil-Chinese businesswoman ang nanakawan ng P5.1 milyon na salapi mula sa armadong grupo habang naipit ito sa trapiko sa EDSA Serrano st. sa lungsod ng Caloocan. (Joy Cantos)</body>
<link>http://www.philstar.com/Article.aspx?articleId=127025&amp;publicationSubCategoryId=92</link>
</article>
<article>
<title>Hamon ni GMA kay Berroya; Jueteng sa CL sugpuin</title>
<author>Ely Saludar</author>
<date>
<month>July</month>
<day>12</day>
<year>2001</year>
</date>
<body>Bilang panimulang hamon sa kanyang bagong posisyon, inatasan kahapon ni Pangulong Arroyo ang bagong PNP Central Luzon Regional Commander na si Senior Supt. Reynaldo Berroya na gawing crime-free ang kanyang home-province na Pampanga at sugpuin ang laganap na jueteng sa nasabing rehiyon. Ayon kay Presidential Spokesman Rigoberto Tiglao, ang Central Luzon ay itinuturing na major command dahil napakalawak ng sakop nito. Kabilang dito ang urban centers gaya ng Angeles City, Clark Development Zone, at ang Pampanga na balwarte ng Pangulo. Nakakahiya naman umano kung sa mismong bayan pa ng Presidente ay mataas ang antas ng kriminalidad. Maituturing namang malaking trabaho ang gagampanang ito ni Berroya pero magsisilbi itong hamon sa kanyang bagong pamunuan. (Ulat ni Ely Saludar)</body>
<link>http://www.philstar.com/Article.aspx?articleId=127026&amp;publicationSubCategoryId=92</link>
</article>
<article>
<title>2 kumpanya ng tubig iimbestigahan ng Kongreso sa palpak na serbisyo</title>
<author>Malou Rongalerios</author>
<date>
<month>July</month>
<day>12</day>
<year>2001</year>
</date>
<body>Ipapatawag ng Kongreso ang dalawang kumpanya ng tubig dahil sa kabiguan ng mga ito na makapagbigay ng mahusay na serbisyo sa mga mamamayan sa kalakhang Maynila. Ayon kay Negros Occidental Rep. Apolinario Lozada, Jr., hindi tumupad sa kanilang nilagdaang kontrata ang Manila Water Company, Inc. at Maynilad Water Services, Inc. Marami na umano ang nagrereklamo na kulay kalawang at masama ang amoy ng tubig na kadalasang lumalabas sa gripo sa ilang lugar sa Maynila. Nagdesisyon umano ang gobyerno na gawing pribado ang serbisyo ng tubig para mas maging maayos ang delivery sa mga mamamayan subalit kabaligtaran ang nangyari. (Ulat ni Malou Rongalerios)</body>
<link>http://www.philstar.com/Article.aspx?articleId=127027&amp;publicationSubCategoryId=92</link>
</article>
<article>
<title>Senadora Loi aarestuhin</title>
<author>Grace Amargo</author>
<date>
<month>July</month>
<day>12</day>
<year>2001</year>
</date>
<body>Anumang araw ay magpapalabas ng arrest warrant ang First Division ng Sandiganbayan laban kay Senator-elect Luisa &amp;quot;Loi&amp;quot; Ejercito-Estrada matapos tiyakin kahapon ng tanggapan ng Ombudsman na hindi pa ligtas ang dating unang ginang sa kasong kriminal na isinampa dito. Ayon kay Overall Deputy Ombudsman Margarito Gervacio, tuloy ang kasong graft laban kay Senator Loi makaraang hindi pumayag ang Sandigan na bawiin ng prosecution ang naturang kaso na nag-ugat sa umanoy pagtanggap nito ng jueteng money. Hinikayat ng Sandigan ang prosecution na magsumite nang matitibay na ebidensiya at isulong ang kasong graft laban sa dating unang ginang. Ang kasong graft ay may katapat na parusang 6-18 taong pagkabilanggo. (Ulat ni Grace Amargo)</body>
<link>http://www.philstar.com/Article.aspx?articleId=127028&amp;publicationSubCategoryId=92</link>
</article>
<article>
<title>Hirit ng kampo ni Erap, may pag-asa pa sa SC</title>
<author>Grace Amargo</author>
<date>
<month>July</month>
<day>12</day>
<year>2001</year>
</date>
<body>Sa kabila ng pagkabigo ng kampo ni dating Pangulong Estrada na maharang ang arraignment kamakalawa, hindi pa rin nawawalan ng pag-asa na muli itong makahirit makaraang kumpirmahin ng Korte Suprema na itutuloy sa susunod na linggo ang pagtalakay sa isinampang &amp;quot;petition for certiorari and prohibition.&amp;quot; Sa panayam kay Atty. Luzviminda Puno ng SC, hindi umano maaapektuhan ng ilalabas na resolusyon kahit hindi naihabol ang kahilingan ng kampo ni Estrada na magpalabas ang SC ng temporary restraining order (TRO) upang pigilan ang pagbasa ng sakdal. Kung lalabas na unconstitutional ang kasong plunder na nais maliwanagan ng mga abogado ni Estrada, posibleng mapawalang-saysay ang naganap na arraignment at idedeklarang walang isinampang kasong plunder at iba pang kaso na kaakibat nito partikular ang illegal use of aliases. (Ulat ni Grace Amargo)</body>
<link>http://www.philstar.com/Article.aspx?articleId=127029&amp;publicationSubCategoryId=92</link>
</article>
<article>
<title>Strike Force binuo sa Sydney massacre</title>
<author></author>
<date>
<month>July</month>
<day>13</day>
<year>2001</year>
</date>
<body>Bumuo na ng isang task force ang Australian authorities na tutugis sa mga killer ng isang Filipino family sa Sydney, Australia. Kasalukuyan nang kumikilos ang Strike Force Tawas para matunton ang mga salarin sa kabila na wala pa ring posibleng motibo sa pagpatay. Sa report ng Agence France Presse, nag-iwan pa ng &amp;quot;racist message&amp;quot; ang mga suspek. Isinulat sa dugo ang pang-iinsulto na nagpapakita ng matinding galit sa mga Filipino. Ang bangkay nina Ted Gonzales, 46, isang abogado; asawang si Mary Josephine Loiva, 43 at anak nilang si Claudine, 18, ay natagpuan ni Sef, ang 20-anyos na anak na lalaki ng mag-asawang Gonzales, makaraang umuwi ito sa kanilang tahanan sa middle class suburb North Ryde galing sa school. Tadtad ng saksak sa katawan ang mga biktima at laslas pa ang mga leeg ng mag-inang Gonzales. Pinagnakawan din umano ang pamilya. Ang mag-asawa ay natagpuan sa hallway habang ang anak na babae ay sa itaas na kuwarto. Ang mga Gonzales ay tubong Baguio City at nag-migrate sa Australia noong 1990s. Sa Pilipinas, nakikipag-ugnayan na ang National Bureau of Investigation sa mga awtoridad sa Sydney na nagsasagawa ng imbestigasyon. Nakatakda namang magtungo sa Maynila ang nakababatang kapatid ni Ted na si Frederick Gonzales para personal na makipagkita sa mga opisyal ng Department of Foreign Affairs at ayusin ang kanyang visa patungong Sydney para personal na masubaybayan ang kaso. Nais ng mga kaanak na mailipad pabalik sa Pilipinas ang mga bangkay. Nanawagan si Frederick sa gobyerno na aktibong makilahok sa gagawing imbestigasyon. Samantala, isang malapit na kaibigan ng pamilya ang nagsabi na dalawang linggo bago ang pagpatay, tumawag si Sef sa kanyang mga kamag-anak at ikinuwento ang muntik nang pagkakasapak sa kanya ng isang Australian teenager habang papauwi na siya. Hindi naman malinaw kung ang pangyayaring ito ay may kinalaman sa masaker. Nangako naman si New South Wales police force, Supt. Mick Plotecki na gagamitin ang &amp;quot;full resources&amp;quot; ng buong kapulisan para matunton ang mga salarin.</body>
<link>http://www.philstar.com/Article.aspx?articleId=127084&amp;publicationSubCategoryId=92</link>
</article>
<article>
<title>AFP, PNP, nagsanib laban sa kriminalidad</title>
<author>Joy Cantos</author>
<date>
<month>July</month>
<day>13</day>
<year>2001</year>
</date>
<body>Nagsanib na ng puwersa kahapon ang Armed Forces of the Philippines (AFP), Philippine National Police (PNP) at National Bureau of Investigation (NBI) para labanan ang lumalalang kriminalidad sa bansa. Pormal na lumagda sa Memorandum of Agreement on Anti-Heinous Crime Operations sina AFP Chief of Staff Gen. Diomedio Villanueva, PNP Chief Director Gen. Leandro Mendoza at NBI Director Reynaldo Wycoco sa seremonyang ginawa sa Camp Crame. Ayon kay Mendoza, panahon na para labanan ng baril sa baril, lakas sa lakas at tao sa tao ang mga elementong kriminal. Nakasaad sa panuntunan ang mga procedural actions na dapat isakatuparan ng AFP, PNP at NBI habang nagsasagawa ang mga ito ng joint operations sa bawat iimbestigahang karumal-dumal na krimen gaya ng kidnapping-for-ransom, armed robbery, drug trafficking at iba pang seryosong krimen. Magugunita na ang nasabing tri-agency agreement ay ipinag-utos ni Pangulong Arroyo sa bisa ng Executive Order no. 23 na lumilikha sa National Anti-Crime Commission. Ang task force ay pangungunahan ng mga major services ng militar partikular mula sa Armys Special Operations Command, Special Operations Wing ng Air Force, Naval Special Warfare Group at Marine Force Recom. (Ulat ni Joy Cantos)</body>
<link>http://www.philstar.com/Article.aspx?articleId=127085&amp;publicationSubCategoryId=92</link>
</article>
<article>
<title>General Pe&amp;ntilde;a nagtaray</title>
<author>Joy Cantos</author>
<date>
<month>July</month>
<day>13</day>
<year>2001</year>
</date>
<body>Inireklamo kahapon ng Security Services and Sheriffs Office ng Sandiganbayan si PNP Directorate for Operations, P/Director Romeo Pe&amp;ntilde;a, ang itinuturing na 3rd man ng PNP dahil sa umanoy pagsusungit sa loob mismo ng courtroom sa isinagawang arraignment ni dating Pangulong Estrada noong Martes. Sa reklamo ni Manuel Torio, sheriff ng Sandiganbayan Office, nagtaray si Pe&amp;ntilde;a ng dumating ito sa courtroom ng Sandigan. Si Pe&amp;ntilde;a ay nasa courtroom dahil kasalukuyan pa itong hepe ng National Capital Regional Police Office (NCRPO) na siyang nangangalaga sa seguridad ng dating pangulo bago pa man ito natalaga bilang directorate for operations ng PNP kasabay ng pagkakasibak kay dating PNP Intelligence Group chief, Col. Reynaldo Berroya. Papasok pa lamang umano ng courtroom ay sumigaw na si Pe&amp;ntilde;a na umanoy mainit ang ulo at hinahanap si Ed Urieta, head ng Sandiganbayan Sheriff Office. &amp;quot;Asan si Urieta,&amp;quot; pabulyaw na tanong umano ni Pe&amp;ntilde;a na sinagot ni Torio ng &amp;quot;Wala si chief anong kailangan nila?&amp;quot; Labis umanong ikinagalit ni Pe&amp;ntilde;a ang sagot ni Torio at patanong rin itong sinagot ng heneral ng &amp;quot;Bakit sino ka ba? Si Urieta ka ba? Siya ang gusto kong makausap!&amp;quot; Ayon kay Torio, &amp;quot;act of unbecoming of an officer and a gentleman&amp;quot; ang inasal ni Pe&amp;ntilde;a. Kung ang isang sheriff sa loob mismo ng Sandigan ay nagagawa umanong mabastos ni Pe&amp;ntilde;a ay lalo pa ang isang ordinaryong empleyado ng gobyerno kaya hindi anya ito dapat kunsintihin, wika pa ni Torio. Ayon naman sa ilang insiders sa Camp Crame, dapat ay lawakan na lamang ang pang-unawa kay Pe&amp;ntilde;a dahil posibleng malaki ang epekto ng madalas na pag-iinit ng ulo nito dahil sa kanyang karamdaman kung saan sumasailalim umano ang opisyal sa &amp;quot;chemotherapy&amp;quot; para maagapan ang lumalalang sakit nitong kanser. (Ulat ni Joy Cantos)</body>
<link>http://www.philstar.com/Article.aspx?articleId=127086&amp;publicationSubCategoryId=92</link>
</article>
<article>
<title>Senators Drilon, Cayetano di nagkasundo sa term sharing</title>
<author>Rudy Andal</author>
<date>
<month>July</month>
<day>13</day>
<year>2001</year>
</date>
<body>Walang nangyari sa isang oras at kalahating pag-uusap nina Senators Franklin Drilon at Rene Cayetano hinggil sa usapin ng Senate presidency matapos hindi magkasundo ang mga ito sa term sharing. Ayon kay Sen. Juan Flavier, namagitan siya sa dalawang contender sa pagiging pangulo ng Senado pero bumagsak ang naging pag-uusap. Sa kabila nito, naniniwala si Flavier na malulutas ng People Power Coalition ang usapin sa Senate presidency bago sumapit ang Hulyo 23 nang hindi na kakailanganin pang mamagitan ni Pangulong Arroyo para pumili ng kanyang manok sa pagiging pangulo ng Senado. (Ulat ni Rudy Andal)</body>
<link>http://www.philstar.com/Article.aspx?articleId=127087&amp;publicationSubCategoryId=92</link>
</article>
<article>
<title>Cuevas ilegal para maging abogado ni Erap</title>
<author>Grace Amargo</author>
<date>
<month>July</month>
<day>13</day>
<year>2001</year>
</date>
<body>Iligal umano ang pagtayo ni dating Supreme Court Associate Justice Serafin Cuevas bilang abogado ni dating Pangulong Estrada sa kinakaharap nitong plunder case. Ayon kay Justice Secretary Hernando Perez, maituturing na labag sa batas ang ginawang pagtanggap ni Cuevas bilang abogado ni Estrada kung ang pagbabatayan ay ang Republic Act 910 na nagbabawal sa isang dating mahistrado ng Korte Suprema at Court of Appeals na tumayo bilang abogado ng isang maituturing na kalaban ng gobyerno. Kung nais umano nitong ipagtanggol ang dating pangulo at anak nitong si Jinggoy, kinakailangan munang ipakansela ni Cuevas ang kanyang buwanang pensiyon sa gobyerno. Nabatid na si Cuevas ay tumatanggap ng pension na nagkakahalaga ng P53,800. Ito naman ay kinumpirma ni Supreme Court Finance Department head Adoracion Yulo na si Cuevas ay patuloy pa rin sa pagtanggap ng nabanggit na pension at hanggang ngayon ay di pa rin nagpapadala ng anumang liham na humihiling na kanselahin ang nabanggit na pension. Sa kabila nito, nilinaw ni Perez na hindi sakop nito si dating Supreme Court Chief Justice Andres Narvasa dahil hindi naman ito pormal na naitala bilang abogado ni Estrada. Nakatakdang kuwestiyunin ng Department of Justice sa Korte ang nabanggit na hakbang na ito ni Cuevas. (Ulat ni Grace Amargo)</body>
<link>http://www.philstar.com/Article.aspx?articleId=127088&amp;publicationSubCategoryId=92</link>
</article>
<article>
<title>Isa pang kaso ni Erap binawi ng Ombudsman</title>
<author>Malou Rongalerios</author>
<date>
<month>July</month>
<day>13</day>
<year>2001</year>
</date>
<body>Pinayagan kahapon ng Third Division ng Sandiganbayan na bawiin ng Ombudsman ang isa sa mga kasong isinampa nito laban kay dating Pangulong Estrada. Nagpasya ang Ombudsman na bawiin ang Criminal Case 26563 para mas lalo umano nilang matutukan ang plunder case ni Estrada. Ang nasabing kaso ay nag-aakusa kay Estrada ng paglabag sa Republic Act 6713 o ang Code of Conduct and Ethical Standards ng government public officials at employees. Magugunitang 11 kaso ang isinampa ng Ombudsman laban kay Estrada pero apat na ang binawi dito kasama na ang Criminal Case 26563. (Ulat ni Malou Rongalerios)</body>
<link>http://www.philstar.com/Article.aspx?articleId=127089&amp;publicationSubCategoryId=92</link>
</article>
<article>
<title>Malaking 'overtime' pay ng mga House employees sisiyasatin</title>
<author>Malou Rongalerios</author>
<date>
<month>July</month>
<day>13</day>
<year>2001</year>
</date>
<body>Iimbestigahan ng tanggapan ng House Secretary General ang nabunyag na malalaking overtime pay na tinatanggap ng ilang kawani ng Mababang Kapulungan ng Kongreso. Sa panayam kay House Secretary General Roberto Nazareno, handa itong magtayo ng isang task force para mag-imbestiga sa nasabing isyu. Dapat umanong malaman kung paanong ang isang empleyado ay nakakapag-overtime ng halos 200 oras sa loob lamang ng isang buwan at tumatanggap ng P30,000 para lamang sa kanilang overtime. Iniutos na ni Nazareno ang pagpapatupad ng paggamit ng boundy clock at hindi na papayagan ang sulat-kamay na time record. Ayon naman kay Executive Director Jose Ma. Antonio ng Administrative Management Bureau, marami na ring sumbong ang nakakarating sa kanya kaugnay sa isang partikular na empleyada na nakikitang sumasakay sa shuttle tuwing sumasapit ang alas-5 o minsan ay alas-6 ng hapon, pero nagagawang makapagdeklara ng napakalaking overtime. (Ulat ni Malou Rongalerios)</body>
<link>http://www.philstar.com/Article.aspx?articleId=127090&amp;publicationSubCategoryId=92</link>
</article>
<article>
<title>2 ABB leader dinakma</title>
<author>Joy Cantos</author>
<date>
<month>July</month>
<day>18</day>
<year>2001</year>
</date>
<body>Nabulgar ang planong paghahasik ng kaguluhan sa State of the Nation Address (SONA) ni Pangulong Arroyo makaraang maaresto ang dalawang mataas na opisyal ng Alex Boncayao Brigade (ABB). Kinilala ni Army chief Lt. Gen. Jaime delos Santos ang nahuling mga rebelde na sina Danilo Singh alyas Roland/Bombay, secretary ng Partido Marxista-Leninista ng Pilipinas (PMLP) at kasalukuyang national commander ng ABB-PMLP; at si Rolando Marcelo alyas Joel, pangulo ng PMLP education department. Ang dalawa ay nadakip matapos ang halos dalawang linggong surveillance operations sa bisinidad ng Commonwealth Avenue kamakalawa dakong alas-10:30 ng umaga. Nasamsam sa pag-iingat ng dalawa ang isang fragmentation grenade, isang colt cal. 45 Remington pistol at mga subersibong dokumento. Nadiskubre sa subersibong mga dokumento ang plano ng grupo na magsagawa ng malawakang civil disturbance o mga kilos protesta na itataon sa SONA ng Pangulo sa darating na Lunes, Hulyo 23. Nakasaad sa plano na magsisimulang magmartsa ang grupo sa Commonwealth Ave. patungong Batasan at doon mag-iingay para batikusin ang kasalukuyang administrasyon. Base sa rekord ng militar, ang dalawa ang responsable sa pagpaslang kina Angelo dela Cruz, general manager ng Kawasaki Philippines noong Nobyembre 2000; Remedio Pascua, ng Bulacan noong Oktubre 2000 sa Meycauayan, Bulacan; Gregorio Yater, presidente ng Katipunan ng mga Kooperatibang Pangsasakyan ng Pilipinas noong Set. 14, 2000 at Enrique Aldon, pangulo ng Ugnayan ng Maralita sa Letre (UMALE) sa Malabon noong Nob. 27, 1999. Masusi ring sinisiyasat ang posibleng pagkakasangkot nila sa pagpaslang kay labor leader Felimon &amp;quot;Popoy&amp;quot; Lagman. Sinabi ni Army spokesman Col. Jose Mabanta na wala silang namonitor na bayolenteng plano ng grupo tulad ng kill plot laban sa Pangulo. Handa naman ang mga tauhan ng AFP at PNP sa pagbibigay seguridad sa kaligtasan ni Pangulong Arroyo kasunod ng pagkakaaresto sa dalawang ABB officials. May 3,000 pulis ang ipapakalat sa mga kritikal na lugar sa nakatakdang SONA sa Lunes at nasa maximum red alert na rin ang Metro Manila. (Ulat ni Joy Cantos)</body>
<link>http://www.philstar.com/Article.aspx?articleId=127098&amp;publicationSubCategoryId=92</link>
</article>
<article>
<title>Isa sa mga bihag na nurse ginahasa ni Sabaya</title>
<author>Joy Cantos</author>
<date>
<month>July</month>
<day>18</day>
<year>2001</year>
</date>
<body>Ginahasa ni Abu Sayyaf spokesman Aldam Tilao alyas Abu Sabaya ang isa sa dalawang nurse na bihag ng mga bandido sa lalawigan ng Basilan. Ito ang kinumpirma kahapon ng isang mataas na opisyal ng AFP na kabilang sa mga nangangasiwa sa opensiba ng militar laban sa teroristang grupo. Ayon sa source, ang babaeng bihag na itinangging pangalanan ay ginahasa ni Sabaya noong ika-2 ng Hunyo ng maganap ang paglusob ng mga bandido sa Jose Torres Memorial Hospital sa Lamitan bagaman kailan lamang ito nakarating sa kaalaman ng militar base na rin sa masinsinang pakikipag-usap ng opisyal sa ilan sa mga pinakawalang hostage. &amp;quot;There were confirmed reports that Sabaya had actually raped the victim inside the hospitals toilet while his men were exchanging gunfire with our troops,&amp;quot; pahayag ng opisyal. Matapos ang panghahalay ay kasamang binihag ng mga ASG ang babae at hanggang sa kasalukuyan ay iginigiit na gawing isa sa mga asawa ni Sabaya. Naniniwala naman ang militar na gumon sa droga si Sabaya ng maganap ang panggagahasa sa babae. Apat na nurse ang sinasabing tinangay ng mga bandido mula sa naturang ospital, pero nauna nang pinalaya ang ilan sa mga Lamitan hostages. Nauna rito, ipinagmalaki ni Sabaya na &amp;quot;mas maganda ang kanilang mga babaeng bihag&amp;quot; kumpara sa dalawang sexy actress na sina Marinella Moran at Katrina Paula na nag-aalok sa kanya ng isang buwang &amp;quot;kaligayahan&amp;quot; kapalit ng pagpapalaya sa mga bihag. Iginiit ni Sabaya na mas gusto niya ang birhen kumpara sa dalawang starlet na bihasa na umano sa kama. Samantala, patuloy pa rin ang isinasagawang operasyon ng militar at pulisya laban sa mga bandido para mabawi ang natitirang bihag na hawak nila. (Ulat ni Joy Cantos)</body>
<link>http://www.philstar.com/Article.aspx?articleId=127099&amp;publicationSubCategoryId=92</link>
</article>
<article>
<title>'Gloria Labandera' ringing tone ng cellphone ni Loi</title>
<author>Lilia Tolentino</author>
<date>
<month>July</month>
<day>18</day>
<year>2001</year>
</date>
<body>Okey lang kay Pangulong Arroyo kung ang awiting &amp;quot;Gloria Labandera&amp;quot; ang ringing tone ng cellphone ni dating First Lady at ngayon ay Senator Luisa &amp;quot;Loi&amp;quot; Ejercito Estrada. Sinabi ni Presidential spokesman Rigoberto Tiglao na hindi nagalit ang Pangulo at ipinaliwanag na natutuwa pa nga ito dahil ang nasabing awitin ang ginamit na halimbawa ng isang kumpanya para gumawa ng sabong panlaba. Natuklasan ng mga mamamahayag na Gloria Labandera ang ringer ng cellphone ni Senator Estrada nang tumunog ang kanyang cellphone habang mayroon siyang panayam sa Senate media noong Lunes. Wala namang komentaryong ginawa ang Senadora at ngumiti lamang ito sa mga mamamahayag ng punahin ang kanyang ringing tone. Magugunitang ang kantang Gloria Labandera ang siyang ginawang national anthem sa EDSA 3 ng Erap supporters. (Ulat ni Lilia Tolentino)</body>
<link>http://www.philstar.com/Article.aspx?articleId=127100&amp;publicationSubCategoryId=92</link>
</article>
<article>
<title>Isyu ng OT sa House nilinaw</title>
<author></author>
<date>
<month>July</month>
<day>18</day>
<year>2001</year>
</date>
<body>Maluwag na tinanggap ng direktor ng Media Affairs Office (MAO) ng House of Representatives ang imbestigasyon sa isyu ng overtime pay ng mga empleyado ng MAO at sinabing legal at walang bahid ang pagbabayad ng overtime sa mga empleyado ng House media. Sa isang press statement, sinabi ni Miguel Genovea, director-general ng MAO, na ang pagtatrabaho ng overtime ay bahagi ng media relations works sa Kamara. Nilinaw niya na salungat sa mga naiulat, ang overtime pay ay para sa tatlong buwan at hindi lamang para sa isang buwan. Kahit walang sesyon, hindi nagsasara ang Kamara kung hindi nagre-recess lamang at patuloy ding nagre-report sa kani-kanilang trabaho ang mga empleyado ng Kamara. Bukas ang tanggapan ng MAO sa weekends at holidays para serbisyuhan ang higit 80 regular reporters sa House. &amp;quot;Ang trabaho ng mga empleyado ng MAO ay hindi limitado sa Kamara lamang. Kailangan din nilang magpunta sa mga special assignments, tulad sa labas ng Metro Manila at mag-attend ng mga meeting sa labas ng kanilang regular working hours,&amp;quot; paglilinaw ni Genovea.</body>
<link>http://www.philstar.com/Article.aspx?articleId=127101&amp;publicationSubCategoryId=92</link>
</article>
<article>
<title>Pari, Madre, pastor mag-aaklas vs GMA</title>
<author>Sandy Araneta</author>
<date>
<month>July</month>
<day>19</day>
<year>2001</year>
</date>
<body>Dismayado na rin ang mga pari, madre, pastor, seminarista at iba pang religious people dahil sa umanoy kapalpakan ni Pangulong Arroyo na maging isang mahusay na lider ng bansa bunsod para maghanda sila ng isang pag-aaklas. Sa isang pahayag, sinabi ni Robert de Castro, secretary-general ng Promotion of Church Peoples Response na magmamartsa ang grupo sa gagawing State of the Nation Address (SONA) ng Pangulo sa darating na Lunes para kondenahin ang umanoy kabiguan ng Pangulo na makagawa ng isang tiyak na programa para sa mahihirap. Binatikos din ng grupo ang corrupt at anti-poor economic policies ng Arroyo government at binigyang diin na hindi sila kuntento sa palakad ng kasalukuyang pamahalaan. Binanggit ni de Castro ang mga indikasyon na hindi kayang sagipin ng Arroyo administration ang bansa sa patuloy na pagbulusok ng halaga ng piso, sunud-sunod na pagtaas sa presyo ng krudo, kawalan ng trabaho at mababang kita ng mga mamamayan. Lalo umanong ibinabaon ng gobyerno ang mga mahihirap sa mas malalim na economic crisis sa pamamagitan ng pagpapatupad ng full privatization, deregulation at liberalization. Ayon pa sa grupo, ang unang SONA ng Pangulo ay walang pinagkaiba sa naging speeches ni dating Pangulong Estrada dahil dala pa rin nito ang parehong mga patakaran ng dating pamahalaan. (Ulat ni Sandy Araneta)</body>
<link>http://www.philstar.com/Article.aspx?articleId=127113&amp;publicationSubCategoryId=92</link>
</article>
<article>
<title>275 'Kanto boys' may trabaho na!</title>
<author>Lilia Tolentino</author>
<date>
<month>July</month>
<day>19</day>
<year>2001</year>
</date>
<body>Bilang tugon sa emergency employment program ni Pangulong Arroyo, inupahan ng Metro Manila Development Authority (MMDA) ang 275 &amp;quot;kanto boys&amp;quot; o mga tambay sa kanto para maglinis at magtanim ng mga halaman at punongkahoy sa kahabaan ng EDSA. Ayon kay MMDA Chairman Benjamin Abalos, ang unang grupo ng mga kabataang out-of-school-youths ay bibigyan ng isang buwang responsibilidad sa ilalim ng &amp;quot;Kabataan Kabalikat sa Kalikasan&amp;quot; program ng MMDA. Bagaman ang trabaho ay isang buwan lamang, sinabi ni Abalos na ilan sa 275 kabataan ay magpapatuloy matapos makumpleto ang proyekto para magsilbi naman bilang &amp;quot;EDSA Youth Watch&amp;quot; na naatasang panatilihin ang kaayusan ng center islands ng EDSA. Ang proyektong ito ay sinuportahan ng mga lokal na opisyal sa pangunguna nina QC Mayor Feliciano Belmonte, Mandaluyong Mayor Benhur Abalos, Caloocan City Officer-in-Charge Reynaldo Malonzo, Makati City Mayor Jejomar Binay at Pasay City Mayor Wenceslao Trinidad. Magugunita na nitong nakarang Hulyo 2 ay nanawagan ang Pangulo sa mga negosyante na makiisa sa emergency employment program ng kanyang administrasyon sa pamamagitan ng pagkakaloob ng trabaho sa tinatayang 300,000 kanto boys sa Metro Manila. (Ulat ni Lilia Tolentino)</body>
<link>http://www.philstar.com/Article.aspx?articleId=127114&amp;publicationSubCategoryId=92</link>
</article>
<article>
<title>Jinggoy magtatagal pa sa Makati Med</title>
<author>Malou Rongalerios</author>
<date>
<month>July</month>
<day>19</day>
<year>2001</year>
</date>
<body>Dahil sa ibat ibang sakit na dala ng sobrang katabaan ni dating San Juan Mayor Jinggoy Estrada, mismong ang hepe ng Cardiology Section ng UST hospital ang humiling na manatili ito sa ospital. Sa ipinalabas na medical result ni Dr. Roberto Anastacio, sinabi nito na mataas ang cholesterol, high blood at posibleng may sakit din sa puso si Jinggoy kaya mas makabubuti kung manatili muna ito sa Makati Medical Center kung saan ito naka-confine. Mataas din umano ang triglycerides o taba sa dugo ng pasyente at dapat itong mawala. Ang masamang kondisyon ng katawan ng dating alkalde ay sanhi umano ng malakas nitong paninigarilyo, katabaan at hypertension. Sa isinagawang treadmill stress test, nakita sa resulta na mabilis mapagod si Jinggoy. (Ulat ni Malou Rongalerios)</body>
<link>http://www.philstar.com/Article.aspx?articleId=127115&amp;publicationSubCategoryId=92</link>
</article>
<article>
<title>Probationary period iklian gawing 3-months</title>
<author>Rudy Andal</author>
<date>
<month>July</month>
<day>19</day>
<year>2001</year>
</date>
<body>Hiniling kahapon ni Senator Ramon Magsaysay Jr. na iklian na lamang ang probationary period ng mga manggagawa sa tatlong buwan para maging regular na empleyado. Ito ang nakasaad sa Senate bill 1150 na layuning amyendahan ang umiiral na Article 282 ng ating Labor Code. Sinabi ni Magsaysay na dapat ay maging ganap na regular employee ang isang skilled worker sa sandaling malampasan nito ang 3-months probationary period, habang mananatili naman ang 6 months probationary period sa mga unskilled workers. Ang panukala ay may adhikaing bigyan ng security of tenure ang mga manggagawa habang sila ay nasa probationary period. (Ulat ni Rudy Andal)</body>
<link>http://www.philstar.com/Article.aspx?articleId=127116&amp;publicationSubCategoryId=92</link>
</article>
<article>
<title>Panggagahasa sa nurse na bihag nasaksihan ng hostage na pari</title>
<author>Joy Cantos</author>
<date>
<month>July</month>
<day>19</day>
<year>2001</year>
</date>
<body>Nasaksihan ng nakalayang paring Katoliko ang ginawang panggagahasa ni Abu Sayyaf spokesman Abu Sabaya sa isa sa dalawang nurse na bihag ng mga bandido sa Basilan. Sa pahayag ng isang mataas na opisyal ng AFP, nakita ni Father Rene Enriquez, assistant priest ni Father Louie Nacorda sa Saint Peters Church sa Basilan, ang nangyaring rape sa nurse. Nabatid na mula sa katabing simbahan ay tinangay ng mga ASG ang nasabing pari patungo sa Jose Torres Memorial Hospital at doon binugbog. Habang nagaganap ang pagpapahirap sa pari, nasa kabilang kuwarto na nahaharangan lamang ng kurtina si Sabaya na nakitang pumaibabaw sa nurse at ginahasa. Matapos gahasain, tinangay ni Sabaya ang babae patungo sa kabugatan ng Basilan at isinama rin ang tatlo pang staff ng hospital. Naganap ang nasabing krimen noong gabi ng Hunyo 2 ng magkasabay na lusubin ng may 100 Abu Sayyaf ang ospital at simbahan sa Lamitan. Bagamat saglit na binihag ay agad ring pinakawalan ng mga ASG ang ilang pari at madre na nadatnang nagdarasal ng mga Abu Sayyaf ng pasukin ang simbahan. Una nang inamin ng isa sa mga lalaking bihag mula sa Sipadan, Malaysia na pinagsasamantalahan ng mga Abu Sayyaf ang ilan sa mga babaeng naunang bihag ng Sayyaf. (Ulat ni Joy Cantos)</body>
<link>http://www.philstar.com/Article.aspx?articleId=127117&amp;publicationSubCategoryId=92</link>
</article>
<article>
<title>All-out war vs Abu supporters!</title>
<author>Lilia Tolentino,Joy cantos at Malou Rongalerios</author>
<date>
<month>July</month>
<day>14</day>
<year>2001</year>
</date>
<body>Dahil sa patuloy na pinsalang dulot ng Abu Sayyaf sa imahe ng bansa at sa ekonomiya nito ay naglunsad na ng all-out war ang gobyerno laban sa mga sumusuporta sa bandidong grupo sa layuning wakasan na ang hostage crisis sa Basilan na dahilan rin ng patuloy na pagbagsak ng halaga ng piso. Kahapon ay nagsimula nang ipatupad ang matinding military operations sa Basilan, Tawi-tawi, Sulu at Zamboanga matapos na suspindihin ng gobyerno ang writ of habeas corpus at umpisahang pagdadamputin ang humigit kumulang sa 40 katao na hinihinalang symphatizers at 32 miyembro ng mga bandido sa magkakahiwalay na saturation drive sa Basilan. Sa isang panayam, sinabi ng Pangulo na may nakahanda nang warrant of arrests sa bawat sibilyang hinihinalang conspirators ng Abu Sayyaf. Aniya, ang magkanlong, magpakain, magbigay ng impormasyon o sumuporta sa mga bandido ay kasing bigat na rin ng kasalanan ng grupo ni Abu Sabaya at maaaring patawan ng parusang bitay. Pinapunta na ng Pangulo si Justice Secretary Hernando Perez sa Basilan para manguna sa prosecution ng mga naarestong Abu at civilian supporters. Sa ulat na nakarating kahapon sa Camp Aguinaldo, dakong alas-3 ng madaling araw ng magsimulang mag-sona ang magkakasanib na elemento ng Phil. Army, Special Action Force ng PNP at mga miyembro ng Phil. Marines sa mga liblib na lugar sa Isabela City. Nabatid na inunahan na ng militar ang Abu Sayyaf sa banta nitong sunud-sunod na pag-atake at paghahasik ng terorismo matapos suspindihin ng pamahalaan ang writ of habeas corpus sa Basilan kamakalawa ng hatinggabi. Ang pagdedeklara ng suspension ay para mapigilan ang pagsuporta ng ilang residente dito sa Abu Sayyaf at maharang ang pagdagsa ng mga bandido sa nasabing lugar. Kasabay nito, dalawa ring kagawad ng PNP ang sumasailalim sa pagsisiyasat matapos madakip sa pagsu-supply ng armas at bala sa bandidong grupo. Kinilala ang mga pulis na sina SPO2 Nuyah Ungah at isang kinilala lamang sa codename Fatima. Ang dalawa ay dinakip sa Bgy. Kawit, Zamboanga City matapos ikanta ng dalawang Sayyaf na sina Basuan Biao Pael at Hasbi Sahibad Date. Samantala, nangangamba naman si Basilan Rep. Gerry Salapuddin na baka abusuhin ang ginawang pagsuspinde ng Malakanyang sa writ of habeas corpus sa kanyang lalawigan. Sinabi ni Salapuddin na bagamat pabor siya sa naging hakbang na ito ay dapat umanong siguraduhin na hindi basta-basta manghuhuli ang militar. Maaari umanong magresulta sa pagkaaresto ng mga inosenteng sibilyan ang napakalaking halaga na nakapatong sa ulo ng mga lider ng ASG. (Ulat nina Lilia Tolentino,Joy cantos at Malou Rongalerios)</body>
<link>http://www.philstar.com/Article.aspx?articleId=127130&amp;publicationSubCategoryId=92</link>
</article>
<article>
<title>Drilon 'manok' ni GMA sa senate presidency</title>
<author>Lilia Tolentino at Rudy Andal</author>
<date>
<month>July</month>
<day>14</day>
<year>2001</year>
</date>
<body>Pagkaraan ng dalawang linggong kawalan ng pagkakasundo sa kampo nina Senators Franklin Drilon at Renato Cayetano sa isyu ng liderato ng Senado, nagbigay na ng indikasyon si Pangulong Arroyo na si Drilon ang kanyang napipisil sa puwesto. Bagaman hindi hayagang sinabi ng Pangulo na si Drilon ang kanyang personal na sinusuportahan sa Senate presidency, sinabi ng ilang tagamasid na ang pagpabor niya kay Drilon ay sa layuning huwag mapunta sa oposisyon ang liderato ng Mataas na Kapulungan. Siniguro naman kahapon ni Senate President pro-tempore Blas Ople na makukuha ng oposisyon sa katauhan ni Sen. Edgardo Angara ang pagiging pangulo ng Senado. Sinabi ni Ople na habang nagkakawatak-watak ang mga senador ng People Power Coalition dahil sa Senate presidency ay nakukuha naman nila ang mga independent senators. Aniya, nagkasundo na sina Angara at Drilon na sinuman ang magwagi sa kanila sa pagiging pangulo ay itutuloy nila ang bipartisan legislative agenda para suportahan ang programa ni Pangulong Arroyo. (Ulat nina Lilia Tolentino at Rudy Andal)</body>
<link>http://www.philstar.com/Article.aspx?articleId=127131&amp;publicationSubCategoryId=92</link>
</article>
<article>
<title>3M manggagawa mawawalan ng trabaho pag-ipinasa ang P125 umento</title>
<author>Malou Rongalerios</author>
<date>
<month>July</month>
<day>14</day>
<year>2001</year>
</date>
<body>Aabot sa 3 milyong manggagawa ang mawawalan ng trabaho sa sandaling pumasa sa Kongreso ang P125 na umento sa suweldo ng mga manggagawa. Ayon kay Albay Rep. Joey Sarte Salceda, hindi maganda sa kasalukuyan ang katayuan ng ekonomiya at hindi makakatulong sa pagbuti nito ang hinihinging P125 legislated wage increase. Ang 3 milyong manggagawa na maaapektuhan ay magmumula umano sa magsasarang 200,000 kompanya sa ibat ibang panig ng bansa. Sinabi ni Salceda na malaki ang posibilidad na umabot sa pinakamataas na P55 ang halaga ng dolyar dahil sa buwan ng Hulyo nagsisimulang mag-mature ang interes sa panlabas na utang ng bansa. &amp;quot;Hindi talaga kakayanin ng mga companies ang P125 na increase. Siguradong mas marami ang mawawalan ng trabaho,&amp;quot; ani Salceda. Kung magkakaroon man umano ng umento ay maaaring umabot lamang ito mula P15 hanggang P25 na maituturing pa ring malaking pasanin sa mga kompanya. Iminungkahi ni Salceda na ipasok na lamang ang P15 hanggang P25 umento sa pamamagitan ng non wage benefit, subalit mabibiyayaan lamang nito ang mga regular na empleyado. Lalo umanong lulubha ang problema sa dolyar sa buwan ng Setyembre dahil magkakaroon ng malawakang importasyon ng ibat ibang produkto para sa nalalapit na Pasko at Bagong Taon. Maaari lamang umanong gumanda ang ekonomiya sa huling buwan ng taon dahil sa pagpasok sa bansa ng mga remittances ng mga OFWs. (Ulat ni Malou Rongalerios)</body>
<link>http://www.philstar.com/Article.aspx?articleId=127132&amp;publicationSubCategoryId=92</link>
</article>
<article>
<title>Mass leave sagot sa mass lay-off</title>
<author>Andi Garcia</author>
<date>
<month>July</month>
<day>14</day>
<year>2001</year>
</date>
<body>Bilang tugon sa bantang mass lay-off ng ilang kumpanya bunsod nang di kakayaning P125 umento na inihihirit ng labor sector, nagbanta naman ng mass leave ang milyon-milyong manggagawa para ipamukha ang kanilang pagtutol sa umanoy panggigipit na ito sa kanila. Ayon sa Kilusang Mayo Uno, hindi sila natatakot sa bantang mass lay-off sa kanila ng mga kapitalista sa sandaling lumiban sila para sumama sa gagawing kilos-protesta sa State of the Nation Address (SONA) ni Pangulong Arroyo sa pagbubukas ng 12th Congress. Nabatid na tahasang inihayag ni Miguel Varela, taga-pangulo ng Employees Confederation of the Philippines na magiging marahas ang kasagutan ng mga may-ari ng kumpanya sa bantang mass leave ng mga manggagawa. (Ulat ni Andi Garcia)</body>
<link>http://www.philstar.com/Article.aspx?articleId=127133&amp;publicationSubCategoryId=92</link>
</article>
<article>
<title>Hustisya sigaw sa Sydney massacre</title>
<author></author>
<date>
<month>July</month>
<day>14</day>
<year>2001</year>
</date>
<body>Tatlong araw matapos patayin ang kanyang pamilya sa Sydney, Australia, humarap kahapon sa isang news conference ang nakaligtas na anak na si Sef Gonzales, 20, at humingi ng katarungan sa sinapit ng kanyang mga magulang at kapatid. Sa kanyang public plea, nagmakaawa si Sef sa sinumang makapagbibigay ng impormasyon sa krimen na tulungan siyang mahuli ang mga pumatay sa kanyang amang si Teddy, 46; inang si Loiva, 43, at kapatid na si Claudine, 18. Sa kasalukuyan ay wala pa ring naituturong suspek sa pagpatay ang Australian authorities . Ayon sa kaanak ng pamilya Gonzales sa Baguio City, wala pa silang natatanggap na impormasyon mula sa Embahada ng Australia tungkol sa motibo ng pagpatay. Nanawagan naman si Vice President Teofisto Guingona sa mga Pinoy sa Australia na magpakahinahon matapos lumabas ang balitang racial discrimination ang lumalabas na motibo sa pagmasaker.</body>
<link>http://www.philstar.com/Article.aspx?articleId=127134&amp;publicationSubCategoryId=92</link>
</article>
<article>
<title>Nani tinawanan lang ni Cuevas</title>
<author>Grace Amargo</author>
<date>
<month>July</month>
<day>14</day>
<year>2001</year>
</date>
<body>Tinawanan lamang kahapon ni dating Supreme Court Associate Justice Serafin Cuevas si Department of Justice (DOJ) Secretary Hernando Perez kaugnay sa isinusulong nitong diskuwalipikasyon laban sa kanya. Sinabi ni Cuevas na takot lamang ang prosekusyon dahil sa puro batikan ang line-up na abogado ni Estrada at nangangamba silang itaob ng depensa. Nilinaw ni Cuevas, na dati ring kalihim ng DOJ, na mali ang interpretasyon ni Perez sa Republic Act 910 dahil sa pinagsama nito ang dalawang kondisyon ng nasabing batas. &amp;quot;The two conditions are first civil case where government is an adverse party and second criminal case where public officer/employee accused of an offense in relation to his office. But they considered Erap and Jinggoy as civilians, so anong problema,&amp;quot; ani Cuevas. Kaugnay naman sa sinasabing pagtanggap nito ng pension, iginiit ni Cuevas na hindi pensyon ang kanyang natatanggap na P53,800 kada buwan kundi refund of retirement at gratuity pay na kinaltas sa kanyang suweldo. Nilinaw pa ni Cuevas na hindi niya bibitawan ang kaso laban kay dating Pangulong Estrada kahit na wala siyang natatanggap na suweldo buhat sa dating pangulo. Itinanggi rin ni Cuevas na ang pagtanggap niya bilang abogado ni Estrada ay walang kinalaman sa kanyang relihiyon bilang miyembro ng Iglesia ni Cristo (INC). Matatandaan na ang simbahang Iglesia ni Cristo ang siyang sumuporta umano sa dating pangulo noong panahon ng presidential election. Magugunita na una nang binatikos ni Perez si Cuevas dahil labag umano sa batas ang ginawang pagtanggap nito bilang abogado ni Estrada. Iginiit in Perez na batay sa Republic Act 910, bawal sa isang dating mahistrado ng Korte Suprema at Court of Appeals (CA) na tumayo bilang abogado ng isang maituturing na kalaban ng gobyerno. (Ulat ni Grace Amargo)</body>
<link>http://www.philstar.com/Article.aspx?articleId=127135&amp;publicationSubCategoryId=92</link>
</article>
<article>
<title>'CAT buwagin na rin'</title>
<author>Malou Rongalerios</author>
<date>
<month>July</month>
<day>14</day>
<year>2001</year>
</date>
<body>Hindi lamang ang Reserved Officers Training Corps (ROTC) ang nais ngayong buwagin ng isang mambabatas kundi maging ang Citizens Army Training (CAT). Ayon kay Negros Occidental Rep. Apolinario Lozada Jr., panahon na upang alisin sa sistema ng edukasyon ang mga kursong pang-militar dahil kalimitan ay pinagmumulan lamang ito ng katiwalian. Hindi umano nakakatulong sa mga estudyante lalo na sa mga nagmula sa mahirap na pamilya ang CAT subject dahil nadadagdagan lamang ang gastusin ng mga magulang. &amp;quot;Hindi na nga alam ng ilang magulang kung saan kukunin ang pampaaral sa kanilang anak, dadagdagan pa ito ng gastos na mula P2,500 hanggang P3,000 para sa CAT uniforms, boots at iba pang CAT paraphernalia,&amp;quot; ani Lozada. Ang mas dapat umanong patatagin ay ang Physical Education (PE) at iba pang socio-civic subjects. Nais din ni Lozada na isama sa PE ang mga laro sa national at international competitions katulad ng archery, taekwondo, basketball, volleyball, swimming at track &amp;amp; field. Imbes na ibilad umano sa araw ang mga estudyante kapag may CAT ay dapat pagtanimin na lamang ang mga ito ng punongkahoy o kaya ay isama sa mga dental at medical missions. (Ulat ni Malou Rongalerios)</body>
<link>http://www.philstar.com/Article.aspx?articleId=127136&amp;publicationSubCategoryId=92</link>
</article>
<article>
<title>3 kongresista mangunguna sa rally sa SONA</title>
<author>Joy Cantos</author>
<date>
<month>July</month>
<day>19</day>
<year>2001</year>
</date>
<body>Tatlong party-list congressmen at isang city councilor ang mangunguna sa ilulunsad na kilos protesta ng militanteng grupo ng manggagawa, transportasyon at iba pang cause-oriented groups sa kauna-unahang State of the Nation Address (SONA) ni Pangulong Arroyo. Sa nakalap na intelligence report ng AFP, mangunguna ang Bayan Muna sa sunud-sunod na isasagawang martsa sa Liwasang Bonifacio sa Maynila at Batasang Pambansa sa Quezon City . Ang Bayan Muna ay kakatawanin sa House of Representatives nina Satur Ocampo, dating spokesperson ng National Democratic Front; Crispin Beltran ng Kilusang Mayo Uno at Liza Masa ng Gabriela. Ang tatlo ay inaasahang uupo sa Kongreso makaraang makakuha ng sapat na boto noong nakaraang eleksiyon, bagaman wala pa ring proklamasyon sa party-list groups hanggang ngayon. Nakasaad pa sa military report na ang mga kaalyadong grupong Bayan, KMU, League of Filipino Students at Kadamay ang siyang magpoproklama kina Ocampo, Beltran at Masa sa araw ng SONA. Nabatid pa na si Beltran ang mamumuno sa protest actions sa Luzon; si Masa sa Visayas at si Caloocan City councilor Nathaniel Santiago sa Mindanao. Lalahok din sa pagkilos ang grupong Piston, Courage, Undoc, Naflu at Kilusang Magbubukid ng Pilipinas na sinasabing pawang &amp;quot;fronts&amp;quot; ng NDF. Ayon pa sa report, hindi magtatagal ay gagamitin din ng Bayan Muna ang makukuhang pondo nito sa Kongreso para gamitin sa mga aktibidad nito kontra sa gobyerno. (Ulat ni Joy Cantos)</body>
<link>http://www.philstar.com/Article.aspx?articleId=127154&amp;publicationSubCategoryId=92</link>
</article>
<article>
<title>100 Abu Sayyaf susuko dahil sa gutom</title>
<author>Joy Cantos at Rose Tamayo</author>
<date>
<month>July</month>
<day>23</day>
<year>2001</year>
</date>
<body>Inaasahang 100 pang tauhan ng mga bandidong Abu Sayyaf ang susuko sa pamahalaan bunga ng nararanasang matinding gutom matapos abandonahin ng kanilang lider na si Gahlib Andang alyas Commander Robot sa lalawigan ng Sulu. Ayon kay AFP South- com Chief Lt. Gen. Gregorio Camiling, nademoralisa na ang mga tauhan ni Commander Robot sa Sulu kayat nakikipagnegosasyon na ang mga ito sa kinatawan ng pamahalaan para sa kanilang planong pagsuko sa batas. Nauna nang sumuko ang labing-isang miyembro ng mga bandido sa Talipao, Sulu, may dalawang araw na ang nakalilipas. Magugunita rin na si Commander Robot at Mujib Susukan ay napaulat na nakatakas sa mahigpit na kordon ng militar pagkaraan ng ilang linggong pananatili sa Basilan upang sumaklolo sa pakikipagbakbakan sa tropa ng militar ng grupo nina ASG leader Khadaffy Janjalani at Sayyaf Spokesman Abu Sabaya na may hawak na nalalabi pang 21 hostages. Ayon sa report, ang dalawang lider ng Abu Sayyaf ay nasa Sabah, Malaysia umano pero ayon kay Malaysian Ambassador M. H. Arshad ay malabo umanong makapagtago sa kanilang bansa ang kilabot na lider ng Abu Sayyaf dahilan sa mahigpit ang ipinapatupad nilang pagpapatrulya sa kanilang baybaying dagat. Ito ay matapos na mangidnap noong Abril 23,2000 ng 21 katao kabilang ang 18 dayuhan ang grupo ni Commander Robot matapos na salakayin ng mga ito ang Sipadan, Beach resort sa Sabah, Malaysia at ang mga hostages ay itinago sa lalawigan ng Sulu. Samantala, paralisado at humina na umano si Commander Robot, ayon pa kay Camiling. Ito ay matapos na malagasan siya ng mga tauhan makaraang sunud-sunod na magsisuko ang mga ito. Kahapon ay muling nadagdagan ang naitala ng militar sa mga sumukong tauhan ni Robot. Alas-3 ng hapon kamakalawa ng sumuko sa pamamagitan ni Talipao Vice-Mayor Mijan Hashim at Talipao PNP Police Chief SPO4 Rudy Yusof sa Militray Intelligence Company (MICO) na pinangunahan nina army Capt. Masa at Capt. Musngi sa Brgy. Kuhaw, Talipao, Sulu sina Usag Sampang, 30-anyos ng Brgy. Kanlibut at Adina Kabi, 21, ng Brgy. Bunga, pawang sa Talipao. Sumunod na sumuko bandang alas- 7 ng gabi sa MICO sa Poblacion Bilaan, Talipao sina Hussein Asgal Sahali, 49 at Exir Pawaki Muhibbin, 30. Kasamang isinuko ng mga ito ang kanilang mga armas na kinabibilangan ng apat na M-16 rifles. Nauna nang sumuko noong Biyernes sa 104th Brigade sa Busbus, Jolo, Sulu ang isang sub-commander ni Robot na si Isah Biao at ang 11 pang mga tauhan nito na kinabibilangan nina Majer Latip, 30; Jul Jindi, 30; Rdaz Sirajed, 24; Salih Muksan, 50; Nasser Malik, 25; Omar Asmawli, 30; Padi Harin, Batungah Pawali at Nowala Tawiz. Sa hiwalay na operasyon, naaresto ng pinagsanib na puwersa ng MICO at 37th RSC, PA ang isang PO3 Akijal H. Attie,46, umanoy miyembro ng Harakat Central Committee ng ASG sa Sulu at sinasabing pinsang buo ni Sabaya. (Ulat nina Joy Cantos at Rose Tamayo)</body>
<link>http://www.philstar.com/Article.aspx?articleId=127591&amp;publicationSubCategoryId=92</link>
</article>
<article>
<title>PNP, AFP red alert ngayon sa SONA ni GMA</title>
<author>Joy Cantos, Jhay Mejias at Lilia Tolentino</author>
<date>
<month>July</month>
<day>23</day>
<year>2001</year>
</date>
<body>Isinailalim kahapon ng Philippine National Police(PNP) at Armed Forces of the Phils. (AFP) ang puwersa nito sa red alert upang tiyakin ang seguridad ni Pangulong Gloria Macapagal-Arroyo sa pagdaraos ng kanyang State of the Nation Address ngayon sa Mababang Kapulungan ng Kongreso sa Batasan, Quezon City. Ayon sa PNP, hindi nila bibigyan ng pagkakataon ang sinumang kriminal, makakaliwang kilusan at iba pang indibiduwal na magtangkang gumawa ng karahasan sa SONA ng Punong Ehekutibo. Kasabay nito, inalerto ni PNP Chief Director General Leandro Mendoza ang lahat ng Police Directors sa Metro Manila na manatiling vigilante at huwag magpabaya sa posibleng panggugulo sa nasabing okasyon ng alinmang grupo. Iginiit ni Mendoza na tantiyado na nila ang gagawing seguridad sa paligid ng Batasan Complex, maging ang pagpapanatili ng kapayapaan sa mga inaasahang 20,000 na dami ng militanteng dadagsa at magmamartsa ngayong araw na sasalubong sa pagdating ng Pangulo. Bukod sa 3,000 pulis mula sa Crown Dispersal Management Unit at Special Action Force, humugot pa ng karagdagang 2,500 pulis mula sa Police Regional Office 1,3 at 4 para ikalat sa Kalakhang Maynila. Samantala, anim na miyembro ng Gabinete ang itinalaga ng Pangulo para makihalo sa mamamayan sa labas ng Batasan para alamin ang kanilang sentimyento. Ang Pangulo ay nakatakdang magsagawa ng isang talumpati na pinamagatang &amp;quot;Labanan ang Kahirapan&amp;quot; sa magkasanib na pagbubukas ng ika-12 Kongreso bandang alas-4 ng hapon. Ang unang bahagi ay nauukol sa sistema ng malayang kalakalan na angkop sa siglo at dito ay kabilang ang mga hakbang na gaganyak sa pagpasok ng mga kapitalista sa bansa. Hihimayin din ng Pangulo ang mga sektor pangkabuhayan na isusulong ng pamahalaan sa pag-unlad at ang pagpapaunlad sa agrikultura na paglalaanan ng P20 bilyon sa implementasyon ng Agriculture and Fisheries Modernization Act. Pangatlo ay ang programang ipapatupad para sa mahihirap at ang pang-apat ay ang pag-angat ng moralidad sa gobyerno at lipunan. Kagabi, palihim na dumating ang Pangulong Arroyo sa Mababang Kapulungan ng Kongreso at nagpractice ng kanyang SONA. Ayon sa source, ang nag-practice ang Pangulo ng kanyang SONA sa session hall at tanging ang mga PSG, malalapit na aide nito ang nakikinig dito. (Ulat nina Joy Cantos, Jhay Mejias at Lilia Tolentino)</body>
<link>http://www.philstar.com/Article.aspx?articleId=127597&amp;publicationSubCategoryId=92</link>
</article>
<article>
<title>Blood test muna bago kasal</title>
<author>Jhay Mejias</author>
<date>
<month>July</month>
<day>23</day>
<year>2001</year>
</date>
<body>Mas lalo magiging masalimuot ang dadanasin ng ikakasal dahil magkakaroon ng karagdagang requirement ang mga ito bago makakuha ng lisensya sa kasal, ngunit makakasiguro naman ang magiging mag-asawa na malinis at ligtas ang kani-kanilang mga magiging anak sa pagsailalim ng blood test. Ang panibagong pagpapanukala ng pagsasailalim muna sa blood test bago mabigyan ng lisensya sa kasal ay upang makasiguro na walang nakakahawa at nakakamatay na sakit ang isa sa magpapakasal kagaya ng HIV/AIDS; Hepatitis A at B at iba pa. Batay sa &amp;quot;Mandatory and Periodic Blood Testing Act&amp;quot; ni Zamboanga del Sur Rep. Roseller Barinaga na ang lahat ng magiging aplikante para sa lisensya sa kasal ay kailangang sumailalim sa proseso ng blood testing upang malaman na walang nakakahawang sakit ang isa. Layunin ng nasabing batas na maiwasan na mauwi sa hiwalayan o pag-annul sa kasal ng mag-asawa matapos malaman na mayroon palang sakit ang isa at para rin maiwasang mahawaan ang magiging anak ng mga ito. Bukod pa dito, hindi mabibigyan ng Overseas Employment Certificates ang mga aplikante hanggang hindi ito sumasailalim sa comprehensive blood test bago ito magtungo sa ibang bansa. Maging ang mga OFWs na bumalik sa bansa ay kailangan ding sumailalim sa blood test upang makasiguro din na hindi nakapag-uwi ito ng sakit mula sa ibang bansa at para na rin maligtas ang kanilang pamilya. Isang paraan upang mabawasan ang pagkalat at pagtaas ng bilang ng mga nagkakasakit sa bansa ay ang mandatory at periodikong drug testing sa ilalim ng superbisyon ng (DOH). (Ulat ni Jhay Mejias)</body>
<link>http://www.philstar.com/Article.aspx?articleId=127603&amp;publicationSubCategoryId=92</link>
</article>
<article>
<title>Umento ng AFP personnel isinulong ni Legarda</title>
<author>Rudy Andal</author>
<date>
<month>July</month>
<day>23</day>
<year>2001</year>
</date>
<body>Isinulong ni Senator Loren Legarda ang panukalang batas na siyang magbibigay ng pagkakataon sa lahat ng kasapi ng Armed Forces of the Philippines (AFP) upang itaas ang sahod ng mga ito. Sinabi ni Legarda na ito ay bilang pagtalima sa kahilingan ni Pangulong Gloria Macapagal Arroyo na itaas ang suweldo ng mga sundalo na itinataya ang buhay para pangalagaan at ipagtanggol ang saligang baas. Tiwala anya siyang madali itong ilulusot ng dalawang kapulungan ng Kongreso dahilan sa bukod sa ito ay sesertipikang &amp;quot;urgent&amp;quot; ng Malaca&amp;ntilde;ang, ito ay kailangang ibigay agad sa mga sundalo upang lalong maging masigasig ang mga ito sa pagtupad sa kanilang tungkulin. Pinakamatagal na ang January sa susunod na taon ay makakamit na ng mga sundalo ang kanilang increase sa sahod na isa lamag sa pagpapakita ng Arroyo administration na tutuparin nito ang kanilang pangako. Inaasahan na ang panukalang batas ay maipapasa bago matapos ang buwan ng Oktubre upang malaanan ito ng pondo sa pagtalakay naman nila sa 2002 General Appropriations Act. Ang suweldo ng sundalo ay ipapantay na sa mga guro at pulis na unang itinaas ang sahod upang makahabol ang mga ito sa patuloy na pagtaas ng bilihin at magkaroon kahit bahagyang kaluwagan sa buhay. (Ulat ni Rudy Andal)</body>
<link>http://www.philstar.com/Article.aspx?articleId=127609&amp;publicationSubCategoryId=92</link>
</article>
<article>
<title>Shoot-out talagaPNP</title>
<author>Joy Cantos at Andi Garcia</author>
<date>
<month>July</month>
<day>23</day>
<year>2001</year>
</date>
<body>Shoot-out ang pangyayari! Ito ang mariing depensa kahapon ng tanggapan ng Philippine National Police -Intelligence Group (PNP-IG) sa kanilang mga tauhan matapos na paringgan ng mga kritiko na rubout umano ang isinagawang operasyon ng mga pulis gaya sa Kuratong Baleleng case sa mga hinihinalang miyembro ng notoryus na martilyo gang na nagresulta ng pagkasawi ng pitong suspek kamakalawa ng gabi sa Bonifacio Drive, Port Area, Manila. Ayon kay Sr. Supt. Jayme Karingal, Dep. Dir. for Admin. ng PNP-IG, lehitimo ang isinagawang operasyon ng kanyang mga tauhan laban sa mga hinihinalang miyembro ng nasabing grupo. Aniya, malinaw na shootout ang naganap sa nasabing insidente kung kaya masakit din sa loob nila na makarinig pa ng mga hindi inaasahang pagbatikos sa ginawa nila umanong pagtatrabaho laban sa nasabing elementong kriminal. Samantala, kinilala na ang lima sa siyam na suspek na pawang nasawi sa pinangyarihan ng insidente na sina Giovani Jalique, Nhold Usop, Ricky Ismael, Abdul Theng at Dizari Piang. Inaalam pa ng pulisya ang pagkakakilanlan ng apat pang suspek. (Ulat nina Joy Cantos at Andi Garcia)</body>
<link>http://www.philstar.com/Article.aspx?articleId=127613&amp;publicationSubCategoryId=92</link>
</article>
<article>
<title>1-taon hiling ni Pres. Arroyo</title>
<author>Lilia Tolentino at Malou Rongalerios</author>
<date>
<month>July</month>
<day>24</day>
<year>2001</year>
</date>
<body>Isang taon ang itinakda ni Pangulong Arroyo sa kanyang sarili at sa kanyang administrasyon para matagumpay na maisakatuparan ang mga ipinangako niyang paglaban sa kahirapan para mahango ang maralita sa kasalukuyang kalagayan. Sa kauna-unahan niyang State of the Nation Address (SONA) kahapon na inabot ng isang oras mahigit, sinabi ng Pangulo na isantabi muna ang pamumulitika at pag-iiringan at sa halip na alitan ay isang taong magtulungan sa ikabubuti ng taumbayan. Naging buod ng mensahe ng Pangulo ang sulat na ipinadala sa kanya ng tatlong batang taga-Payatas. Sinabi ng Pangulo na simple lamang ang mithiin ng masa na inaasahan nilang maipagkakaloob ng kanyang administrasyon, ang pagkakaroon ng trabaho, edukasyon, sariling tahanan at pagkain sa bawat mesa. Ilang beses ding idiniin ni Arroyo na susugpuin niya ang graft and corruption sa kanyang administrasyon dahil marami umanong pera ang nasasayang dahil sa katiwaliang ito. &amp;quot;To reduce corruption in the executive branch, cabinet secretaries will have to deliver tangible results within twelve months in fighting graft,&amp;quot; ani Arroyo. Ipinangako rin ng Pangulo ang full computerization ng elections upang mabawasan ang corruption ng mga halal na opisyal ng bayan. Nagpalabas ng P2 bilyon ang gobyerno na bahagi ng P3.4 bilyon na kinakailangan para sa computerization ng COMELEC. Hiniling din ni Arroyo sa Kongreso ang karagdagang P500 bilyon para sa 2002 National Budget upang ilaan din sa computerization ng COMELEC. Mariin namang pinalakpakan ng mga tao sa gallery ang sinabi ng Pangulo na pag-aalis ng tax deduction na nagiging sanhi umano ng katakut-takot na corruption. Sa loob lamang umano ng isang taon ay darami ang trabaho sa larangan ng agriculture at fisheries at inaasahan niyang magkakaroon nang nasa 1 milyong bagong trabaho para sa mga walang hanapbuhay. &amp;quot;Hindi ito pangakong napapako dahil nakasalalay rito ang kabuhayan ng milyun-milyong maralitang Pilipino,&amp;quot; pahayag pa ng Pangulo. Maglalaan din ang pamahalaan ng nasa P2 bilyon para sa tahanan ng masa kung saan hiniling din niya sa Kongreso ang paglikha ng kagawaran sa pabahay. &amp;quot;A Department of Housing will not only build homes for the poor, it will also spark the housing industry and create jobs,&amp;quot; ani Arroyo. Maging trapiko ay reresolbahin ng kanyang administrasyon sa pamamagitan ng pagtatayo ng limang bagong linya ng mass transit. Nangako din ang Pangulo sa pagsugpo ng kriminalidad na labis na nakakaapekto sa ekonomiya. &amp;quot;On the drug front, I ask Congress to enact a law reducing the amount of drugs in a suspects possession for him to be charged with drug trafficking,&amp;quot; anang Pangulo. Tiniyak rin ng Pangulo na bibigyan ng pantay at mabilis na katarungan ang lahat na akusado na sangkot sa kaso laban sa dating Pangulong Estrada. Sinabi ng Pangulo na bagaman iniaabot niya ang kanyang kamay na may suot na velvet globe, sa loob naman nito ay isang matigas na kamao kung ang pinag-uusapan ay ang pagpapairal ng hustisya at pagtalima sa batas. Para sa maagang pagtapos sa kaso sa Ombudsman, sinabi ng Pangulo na susuportahan niya ang pagpapatibay ng isang batas na babago sa karta ng Ombudsman upang makatanggap ito ng serbsiyo ng pribadong mga tagausig. Tiniyak din ng Pangulo sa kanyang SONA na tatapusin na sa loob ng madaling panahon ang problema ng pangingidnap ng grupong Abu Sayyaf sa Basilan. Ipinangako din ni Arroyo na nakikinig siya sa mga hinaing ng maralita at kinakailangan niya ang tulong ng mga senador at kongresista para maitaas ang ekonomiya. &amp;quot;Mga senador at kongresista, ipangako natin sa kanila, sa harap at sa tulong ng Poong Maykapal, na sa susunod na araw, buwan, at taon, tayong mga hinalal, tayong may pananagutan ay handang magsakripisyo. &amp;quot;I am not a miracle worker. All of us must do our share. We have to think Filipino, Buy Filipino, Invest Filipino,&amp;quot; wika pa ng Pangulo. (Ulat nina Lilia Tolentino at Malou Rongalerios)</body>
<link>http://www.philstar.com/Article.aspx?articleId=127722&amp;publicationSubCategoryId=92</link>
</article>
<article>
<title>3 batang Payatas special guest ng Pangulo</title>
<author>Lilia Tolentino</author>
<date>
<month>July</month>
<day>24</day>
<year>2001</year>
</date>
<body>Tatlong mga bata mula sa Payatas, Quezon City ang naging espesyal na panauhin ni Pangulong Arroyo sa kanyang State of the Nation Address (SONA) kahapon. Sina Jayson, Jomar at Erwin ay lumiham sa Pangulo at ipinaabot sa Malakanyang sa pamamagitan ng mga bangkang papel na pinalutang sa ilog Pasig. Nakasaad sa liham ni Jomar Pabalan, 10, ang pagnanais na mabigyan ng permanenteng trabaho ang kanyang ama. Pangarap namang makapag-aral hanggang kolehiyo ni Jason Vann Banogan, 10, habang si Erwin Dolera, 8, ay humiling na ipasara ang Payatas dumpsite at mabigyan ng lote ang kanyang pamilya. &amp;quot;Jason, Jomar at Erwin, pakinggan ninyo ako. Pararamihin natin ang mga kababayang may trabaho, pararamihin natin ang mga batang makapag-aaral sa kolehiyo at ang mga kababayan nating may sariling tahanan,&amp;quot; pangako ng Pangulo sa tatlong bata. Hiniling din ng Pangulo sa sambayanan na tulungan siya para matupad ang pangarap nina Jason, Jomar at Erwin. (Ulat ni Lilia Tolentino)</body>
<link>http://www.philstar.com/Article.aspx?articleId=127728&amp;publicationSubCategoryId=92</link>
</article>
<article>
<title>Ulan, brownout at palakpak sa SONA</title>
<author>Doris Franche</author>
<date>
<month>July</month>
<day>24</day>
<year>2001</year>
</date>
<body>Sa kauna-unahang pagkakataon sa kasaysayan ng Kongreso, sinalubong kahapon ng malakas na ulan na nagresulta sa halos 30 minu tong brownout ang kauna-unahang State of the Nation Address (SONA) ni Pangulong Arroyo. Dakong alas-2:45 ng hapon ng biglang mawalan ng kuryente sa buong Batasan complex sanhi ng pagputok umano ng dalawang transformer. Bumalik ang daloy ng kuryente bago dumating ang Pangulo. Sa kabila ng aberya, labis na nasiyahan naman ang mga taong nakinig sa talumpati ng Pangulo at bawat sinasabi nito ay kanilang pinalakpakan. Habang nagtatalumpati ang Pangulo ay hindi natinag ang tinatayang 20,000 miyembro ng ibat ibang militanteng grupo na nanindigan sa labas ng Kongreso para ipakita ang kanilang mga karaingan. Kasama nilang nabasa ng ulan ang limang opisyal ng pamahalaan na nakipagdayalogo sa mga ralista. (Ulat ni Doris Franche)</body>
<link>http://www.philstar.com/Article.aspx?articleId=127733&amp;publicationSubCategoryId=92</link>
</article>
<article>
<title>Mga protesta magpapatuloy kahit tapos na ang SONA</title>
<author>Malou Rongalerios</author>
<date>
<month>July</month>
<day>24</day>
<year>2001</year>
</date>
<body>Magpapatuloy pa rin ang mga kilos protesta laban sa kasalukuyang administrasyon kahit tapos na ang kauna-unahang State of the Nation Address ni Pangulong Arroyo. Ayon kay Bayan Muna Party List Rep. Crispin Beltran, hindi lamang lugaw at bote ng mineral water ang inaasahang matatanggap ng mamamayan sa administrasyong Arroyo, kundi pagbabago sa lipunan. Sinabi pa ni Beltran na dapat isipin ng pamahalaan na ang kinakailangan ng tao ay ang pagtaas ng sahod ng mga manggagawa, mas mabuting social services, lupa para sa magsasaka at bahay para sa mga urban at rural poor. &amp;quot;Pagkatapos ng Sona, maghihintay ang tao ng higit pa sa lugaw at bottled water buhat sa gobyerno. If GMA cant deliver, shed better start preparing for the worst, &amp;quot;ani Beltran, isa sa mga kongresista ng Party List group. Sinabi pa ng labor leader na hindi dapat isipin ni Arroyo na nabawasan na ang tensyon sa kanyang administrasyon dahil hindi umano ito mawawala hanggat hindi nagbabago ang kasalukuyang administrasyon. Dapat na umanong iwasan ni Pangulong Arroyo ang pagbibigay ng mga pangako dahil lalo lamang magagalit ang mga mamamayan kapag hindi natutupad. (Ulat ni Malou Rongalerios)</body>
<link>http://www.philstar.com/Article.aspx?articleId=127740&amp;publicationSubCategoryId=92</link>
</article>
<article>
<title>Drilon balik Senate President</title>
<author>Rudy Andal</author>
<date>
<month>July</month>
<day>24</day>
<year>2001</year>
</date>
<body>Pormal na ibinalik kahapon kay Sen. Franklin Drilon ang Senate Presidency matapos itong manalo sa botong 13-11 laban kay Senate President Aquilino Pimentel Jr. sa ginanap na botohan sa pagbubukas ng sesyon ng Senado kahapon. Nabatid na Linggo ng umaga ay tiwala pa ang grupo ni Pimentel na nasa panig pa rin nila si Sen. Noli de Castro, para sa 12-12 vote na mangangahulugan sa pananatili ni Pimentel. Subalit dakong 4:30 ng hapon ng tumawag si de Castro sa grupo ni Pimentel para sabihing nagbago ito ng pasya at lumipat sa kampo ni Drilon. Dahil sa pagkapanalo ni Drilon, magkakaroon na ng pagbabago sa liderato kung saan magiging Majority Floor Leader si Sen. Loren Legarda-Leviste; chairman ng Finance committee si Sen. John Osme&amp;ntilde;a; Blue Ribbon committee kay Sen. Joker Arroyo; chairman ng Public Works si Sen. Ramon Revilla, at si Sen. Manny Villar bilang bagong Senate President Pro-Tempore. Napagkasunduan naman ng PPC na maghahati ng termino sina Senators Drilon at Rene Cayetano. Matapos magsilbi ng 18 buwan si Drilon ay susunod na uupo si Cayetano bilang Senate president. Nagbabala naman si Sen. Blas Ople na posibleng maging sunud-sunuran na lamang ang Senado sa kagustuhan ng Malakanyang matapos maluklok ang isang senador na &amp;quot;pinili&amp;quot; ng Malakanyang. (Ulat ni Rudy Andal)</body>
<link>http://www.philstar.com/Article.aspx?articleId=127746&amp;publicationSubCategoryId=92</link>
</article>
<article>
<title>De Venecia, nahalal na Speaker</title>
<author>Malou Rongalerios/Jhay Mejias</author>
<date>
<month>July</month>
<day>24</day>
<year>2001</year>
</date>
<body>Walang kahirap-hirap na tinalo kahapon ni Pangasinan Rep. Jose de Venecia si Nueva Viscaya Rep. Carlos Padilla sa botohan ng Speakership sa Mababang Kapulungan ng Kongreso. Nakakuha si Speaker de Venecia ng botong 184, samantala 17 lamang ang bumoto kay Padilla at nag-iisang nag-abstain si San Juan Rep. Ronaldo Zamora. Alinsunod na rin sa nakagawian o tradisyon, nagpalitan ng boto sina de Venecia at Padilla. Dahil sa pagkatalo ni Padilla, ito ang awtomatikong uupo bilang Minority Floor Leader. Inihalal naman bilang Majority Leader si Mandaluyong Rep. Neptali Gonzales, samantalang napili bilang mga Deputy Speakers sina Masbate Rep. Emilio Espinosa para sa Luzon, Iloilo Rep. Raul Gonzales para sa Visayas at Basilan Rep. Abdulgani Salapuddin para sa Mindanao. Bago ang botohan sa Speaker, kinuwestiyon ng mga mambabatas ang kapangyarihan ni House Secretary General Roberto Nazareno na pangunahan ang pagbubukas ng 12th Congress at pamunuan ang botohan dahil hindi umano ito isang kongresista. Ikinatuwiran ni Nazareno na sinunod lamang niya ang nakaugalian tuwing magbubukas ang 1st regular session ng Kongreso ay nagiging presiding officer ang secretary general. Nabigong makasali sa botohan at makadalo sa sesyon ang mga mambabatas na kasapi sa Party List group dahil hanggang sa kasalukuyan ay wala pang naipoproklama sa kanila. (Ulat nina Malou Rongalerios/Jhay Mejias)</body>
<link>http://www.philstar.com/Article.aspx?articleId=127752&amp;publicationSubCategoryId=92</link>
</article>
<article>
<title>Ara Mina, Ate Vi at Sharon inabangan sa SONA</title>
<author>Malou Rongalerios</author>
<date>
<month>July</month>
<day>24</day>
<year>2001</year>
</date>
<body>Hindi lamang ang pagdating ni Pangulong Gloria Arroyo ang inaabangan kahapon ng mga kawani ng House of Representatives, kundi ang pagdating nina Ara Mina, Vilma Santos at Sharon Cuneta. Sa tatlong nabanggit, tanging ang kagandahan nina Ara Mina at Vilma Santos ang nasilayan ng mga nag-abang sa pagdating ng mga artista. Taliwas sa nakagawiang seksing suot ni Ara Mina tuwing lumalabas ito sa pelikula at telebisyon, nakasuot ito kahapon ng isang Filipiniana. Si Ara Mina ang anak ni Quezon City Rep. Chuck Mathay, samantalang si Vilma Santos naman ang asawa ni Senator Ralph Recto. Hindi naman nalugi ang mga nag-abang kay Sharon Cuneta dahil kahit hindi ito dumating, ay nasilayan naman ang kaguwapuhan ni Sen. Kiko Pangilinan. Pinagbigyan pa nito ang ilang kawani ng Kamara na ilang beses na nagpakuha ng picture kasama ang Senador. (Ulat ni Malou Rongalerios)</body>
<link>http://www.philstar.com/Article.aspx?articleId=127756&amp;publicationSubCategoryId=92</link>
</article>
<article>
<title>First Gentleman Arroyo handang humarap sa Senado</title>
<author>Lilia Tolentino</author>
<date>
<month>July</month>
<day>24</day>
<year>2001</year>
</date>
<body>Handang humarap sa Senado si First Gentleman Jose Miguel Arroyo para lumabas kung ano ang totoo sa kontrobersiyang pinagsasangkutan sa kanya sa P50 milyong prangkisa ng Philippine Communication Clearing House na hindi pinagtibay ng kabiyak niyang Pangulo. Sa isang panayam, sinabi ni First Gentleman na sakalit siyasatin ito ng Senado handa siyang magpaliwanag upang lumabas ang katotohanang wala siyang kinalaman sa bintang ni dating Correspondence Secretary Veronica &amp;quot;Bing&amp;quot; Rodrigo. Inihayag din ni Arroyo sa isang panayam sa DZBB radio na wala siyang intensiyong iwasan ang isyung ito kung kayat magbabakasyon siya sa Amerika. Matagal na raw niyang balak na magbakasyon para magpahinga at magpatingin ng kalusugan subalit naisip niyang hintayin na lang matapos ang State of the Nation Address ng Pangulong Gloria Macapagal-Arroyo. Nakatakdang umalis ngayong araw ang First Gentleman kasama ang kanyang mga pinsan. Dapat aniya ay kagabi pa siya umalis pagkaraan ng SONA subalit kailangang samahan muna daw niya ng panonood ng sine ang Pangulo. &amp;quot;Wala akong interest sa gobyerno, hindi nga ako nakikialam. Puro charity work lamang ang ginagawa. I did not talk to Gloria maski anong project diyan. Nakakagulat nga. Kaunting galaw lang ay issue agad. Ano iyan? Wala na akong kakausaping tao? Kaya tama iyan, mago-golf na lang ako,&amp;quot; ani Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=127759&amp;publicationSubCategoryId=92</link>
</article>
<article>
<title>Peace panel umalis ng bansa para sa 2nd round ng peace negotiations</title>
<author>Butch Quejada</author>
<date>
<month>July</month>
<day>24</day>
<year>2001</year>
</date>
<body>Umalis na kahapon ng bansa patungong Malaysia ang government peace panel para sa pagpapatuloy ng second round ng peace negotiations sa pagitan ng pamahalaan at mga kinatawan ng Moro Islamic Liberation Front (MILF). Nagpahayag ang GRP panel na pinamunuan ni Jesus Dureza, chairman ng Mindanao Economic Development Council at Concurrent Secretary General ng InterAct Mindanao, na kanilang inaasahan na magiging mabunga at matutugunan ito ang kinakailangang mekanismo at pagbabago sa mga development programs para sa conflict stricken areas ng Mindanao. Si Dureza kasama ang mga miyembro ng GRP panel na sina Irene Santiago, Dr. Emily Marohombsan, Acmad Fariz Ahmad ng Malaysian Embassy at Libyan Ambassador Salam Alem ay umalis ng Ninoy Aquino International Airport dakong ala-1:45 ng hapon lulan ng Singapore Airlines flight SQ-074 para sa muling pagbubukas ng peace talks na nakatakdang simulan bukas. Sa ginanap na press briefing, sinabi ni Dureza, na &amp;quot;Inaasahan namin na sa pagsapit ng Agosto 9, we shall have crafted the mechanics of ceasefire guidelines and we will improve the development programs intended the conflict-stricken areas in Mindanao.&amp;quot; Kabilang sa mga isyung tatalakayin ay ang hinggil sa edukasyon, karapatang pangtao, repormang pang-agrikultura at pinag-ibayong awtonomiya bilang bahagi ng nine point development program, kabilang na ang tinurang ancestral domain at ang inaasahan na kalayaan ng Bangsa Moro. (Ulat ni Butch Quejada)</body>
<link>http://www.philstar.com/Article.aspx?articleId=127761&amp;publicationSubCategoryId=92</link>
</article>
<article>
<title>Probe kay Mike, Okay kay President Arroyo</title>
<author>Lilia Tolentino,Ely Saludar at Rudy Andal</author>
<date>
<month>July</month>
<day>25</day>
<year>2001</year>
</date>
<body>Okay lang kay Pangulong Arroyo na &amp;quot;gisahin&amp;quot; sa Senado ang kanyang kabiyak na si First Gentleman Jose Miguel Arroyo kaugnay ng akusasyon na umanoy sangkot ito sa P50 milyong suhulan sa telecommunications franchise deal. Ang pahayag ay kasunod ng babala ng mga oposisyong senador na maglulunsad ng &amp;quot;Guns of August.&amp;quot; Ayon kay Senator Edgardo Angara, pangulo ng Laban ng Demokratikong Pilipino (LDP), isang resolusyon ang isusumite ng united opposition sa Senado para hilingin na ipatawag ng Senate Blue Ribbon committee si Mr. Arroyo para ipaliwanag ang kontrobersya na kanyang kinasasangkutan. Sinabi ni Angara na hindi simpleng usapin ang kinasangkutang ito ni Mr. Arroyo kung saan ay mismong kababata, kaklase mula elementary hanggang high school at matalik na kaibigan ng Pangulo na si Ma. Veronica &amp;quot;Bing&amp;quot; Rodrigo ang nagbunyag ng anomalya. Sa alegasyon ni Rodrigo, tumanggap umano ng P50 milyon mula sa Philippine Communication Clearing House Inc. si Mr. Arroyo para bawiin ng Pangulo ang veto sa prangkisa nito. Bukod kay Mr. Arroyo ay may tatlo pa umanong opisyal ng Malakanyang ang sinasabing sangkot kaya napilitang magbitiw bilang correspondence secretary ng Pangulo ang kanyang kaibigang si Rodrigo. Siniguro naman kamakalawa ni Mr. Arroyo na wala siyang tinanggap na pera bagkus ay inakusahan nito si Rodrigo na siya umanong may kinalaman sa anomalya. Pinabulaanan rin ng Malakanyang na nagpunta siya sa US para magpalamig sa isyu. Sinabi nito na hindi siya umiiwas sa kontrobersya. Matagal na umano niya itong plano at handa siyang humarap sa isasagawang imbestigasyon ng Senado. (Ulat nina Lilia Tolentino,Ely Saludar at Rudy Andal)</body>
<link>http://www.philstar.com/Article.aspx?articleId=127835&amp;publicationSubCategoryId=92</link>
</article>
<article>
<title>US trip ni Mike di raw pag-iwas sa isyu</title>
<author>Ely Saludar at Malou Rongalerios</author>
<date>
<month>July</month>
<day>25</day>
<year>2001</year>
</date>
<body>Nilinaw kahapon ng Malakanyang na hindi umiiwas si First Gentleman Mike Arroyo kaya ito umalis patungong Estados Unidos sa gitna ng kontrobersiyal na alegasyon na umanoy sangkot ito sa P50 milyong suhulan sa telecommunications franchise application. Ayon kay Presidential Spokesman Rigoberto Tiglao, ang pagtungo ni Mr. Arroyo sa US ay hindi para magpalamig at umiwas sa kinakaharap na iskandalo, kundi para ipasuri sa mga doktor doon ang kanyang sakit sa likod. Ang sakit ay bunga ng helicopter crash noong isang taon kung saan malubhang nasaktan si Mr. Arroyo at na-confine sa St. Lukes hospital. Ayon kay Tiglao, agad ding babalik ng bansa si Mr. Arroyo dahil kasama ito sa state visit ng Pangulo sa Malaysia sa August 7. Tiniyak naman ng Malakanyang na sa pagbabalik nito ay sasagutin ni Mr. Arroyo ang lahat ng alegasyon ni Ma. Veronica &amp;quot;Bing&amp;quot; Rodrigo, ang kababata at matalik na kaibigan ng Pangulo na nagbunyag ng sinasabing anomalya. Samantala, nakatakdang maghain ng isang resolusyon ngayong araw na ito sina Cavite Rep. Gilbert Remulla at Cagayan de Oro Rep. Constantino Jaraula para magkaroon ng pormal na imbestigasyon at maipatawag si Mr. Arroyo. Nauna nang nagsumite ng resolusyon ang Senado na humihiling sa Senate Blue Ribbon Committee na ipatawag si Mr. Arroyo para magpaliwanag sa nasabing isyu. Ayon kay Jaraula, isang seryosong bagay ang kinasasangkutan ng First Gentleman at inaasahan niya na nagsasabi ito ng totoo na ang pagbiyahe niya sa Amerika ay matagal ng naka-schedule. Malalagay umano sa mas masamang sitwasyon ang asawa ng Pangulo kapag lumabas sa imbestigasyon na umalis ito sa bansa para umiwas sa imbestigasyon. Maaari umanong magsama ang House committee on franchise at transportation and communications sa isasagawang imbestigasyon. Magugunita na nagsimula ang kontrobersiya sa akusasyon ni Rodrigo, dating correspondence secretary ng Pangulo, na umanoy tumanggap ng P50 milyon si Mr. Arroyo para masiguro na mapagkakalooban ng franchise ang Philippine Communication Clearing House Inc., isang telecommunications company na pag-aari ni Jaime Dichaves. (Ulat nina Ely Saludar at Malou Rongalerios)</body>
<link>http://www.philstar.com/Article.aspx?articleId=127844&amp;publicationSubCategoryId=92</link>
</article>
<article>
<title>Sa pagboto kay Drilon; 'Kabayan' inakusahang traydor</title>
<author>Rudy Andal</author>
<date>
<month>July</month>
<day>25</day>
<year>2001</year>
</date>
<body>Inakusahang traydor ng mga miyembro ng oposisyon si Senator Noli &amp;quot;Kabayan&amp;quot; de Castro nang bumoto ito kay Sen. Franklin Drilon sa pagkapangulo ng Senado. Ayon kina Senators Tito Sotto, Blas Ople at Edgardo Angara, hayagan umano ang pagtatraydor na ginawa ni de Castro nang pumabor ito kay Drilon kesa kay Sen. Aquilino Pimentel Jr. sa Senate presidency race. Anila, kasa-kasama ng oposisyon si de Castro na nangangampanya sa nakalipas na May 14 senatorial race pero matapos manalo at maging no.1 ay biglang kumampi sa kabila. Lumilitaw sa mga impormasyon na naipit lamang umano si Kabayan Noli matapos umanong kausapin ni Pangulong Arroyo ang pamilya Lopez na may-ari ng ABS-CBN na pinanggalingan ng broadcaster para kumbinsihin si Kabayan na iboto ang manok ng Malakanyang na si Drilon. Ayon naman kay Sen. Robert Jaworski, sakaling may katotohanan ang balita ay masamang senyales ito dahil sa hayagang pakikialam ng Palasyo sa panloob na usapin ng Mataas na Kapulungan. (Ulat ni Rudy Andal)</body>
<link>http://www.philstar.com/Article.aspx?articleId=127848&amp;publicationSubCategoryId=92</link>
</article>
<article>
<title>35 pangako ni GMA, mamatyagan ng SONA committee</title>
<author>Malou Rongalerios</author>
<date>
<month>July</month>
<day>25</day>
<year>2001</year>
</date>
<body>Babantayan ng Mababang Kapulungan ng Kongreso ang 35 pangako ni Pangulong Arroyo sa kanyang State of the Nations Address (SONA) upang masiguro na hindi ito mapapako. Isang komite ang inaasahang itatayo at tatawaging Congressional Oversight on SONA Commitments na ang tanging layunin ay tutukan ang 35 pangako ni Arroyo. Ayon kay Albay Rep. Joey Salceda, masusi na nilang pinag-aralan ang mga ipinangako ng Pangulo at dapat lang na tiyakin ng Kongreso na ang lahat nang ito ay matutupad. &amp;quot;We have reviewed the SONA and identified at least 35 commitments made by the President together with the corresponding quantifiable targets and pertinent timeliness. We will hold the Executive answerable to such promises,&amp;quot; ani Salceda. Kabilang sa nangunguna sa 35 na pangako ni Arroyo ay ang schoolbuilding sa bawat barangay; textbooks para sa lahat ng grade 1 to 4; textbooks para sa lahat ng estudyante sa 1st at 2nd years; computerization ng election; pagbabawas ng housing permit signature; 1 milyon trabaho sa agriculture; P20 bilyon para sa AFMA; P6 bilyon para sa irigasyon; P4 bilyon para sa post-harvest; lupa para sa 150,000 urban poor families; bahay para sa 50,000 urban poor families; bigas na P14 bawat kilo; aircon para sa LRT 1; LRT sa Aurora Blvd, Quezon Blvd, North hanggang Monumento at Baclaran hanggang Bacoor, at marami pang iba. Ipapalathala umano ng pamahalaan ang mga natupad na Pangako ni Arroyo dalawang linggo bago sumapit ang susunod niyang SONA. (Ulat ni Malou Rongalerios)</body>
<link>http://www.philstar.com/Article.aspx?articleId=127853&amp;publicationSubCategoryId=92</link>
</article>
<article>
<title>GMA sa DA na nag-oopisina</title>
<author>Lilia Tolentino</author>
<date>
<month>July</month>
<day>25</day>
<year>2001</year>
</date>
<body>Sinimulan kahapon ni Pangulong Arroyo ang pag-oopisina sa Department of Agriculture sa Quezon City bilang pagtalima sa kanyang pahayag sa SONA na titiyakin niyang kapakanan ng magsasaka ang pagtutuunang pansin ng naturang ahensiya. Sa pag-uumpisa ng kanyang trabaho sa DA, pinagtuunan ng Pangulo ang pagpapalabas ng P6 bilyon para sa itatayong irigasyon sa ibat ibang bahagi ng bansa. &amp;quot;Ngayong araw na ito pag-uusapan iyong P6 bilyon na irrigation,&amp;quot; anang Pangulo kasabay ng paghahayag na nais niyang ipakita ng mga opisyal ng DA kung paano nila ipamamahagi ang pondo para sa pagtatayo ng irigasyon. Sa sandaling maitakda na ang listahan ng mga proyektong irigasyon itatakda niya sa susunod niyang pagbisita sa mga lalawigan ang pagpunta rin sa mga lugar na itatayo ang proyekto. Ang P6 bilyong pondo ay magmumula sa P20 bilyon kada taon na laan para sa Agriculture and Fisheries Modernization Act. (Ulat ni Lilia Tolentino)</body>
<link>http://www.philstar.com/Article.aspx?articleId=127861&amp;publicationSubCategoryId=92</link>
</article>
<article>
<title>Pagpasok ng Bayan Muna sa kongreso pinipigil</title>
<author>Malou Rongalerios</author>
<date>
<month>July</month>
<day>25</day>
<year>2001</year>
</date>
<body>Sadya umanong pinipigil ng pamahalaan ang pagpasok ng Party List representatives sa Mababang Kapulungan ng Kongreso dahil takot umano ang ilang opisyal ng pamahalaan at ng militar na mabunyag ang katiwalian na nangyayari sa Kongreso. Ayon kay Bayan Muna Party List Rep. Crispin Beltran, sadyang pinatatagal ang proklamasyon ng Bayan Muna dahil siguradong may masisilip silang anomalya sa House. Imbes na ipaglaban umano ng mga nakaupong mambabatas ang interes ng maliliit na mamamayan ay inuuna pa ng mga ito ang sariling interes kaya halos lahat ay nag-aagawan sa mga komite na pagkakakitaan. Isinantabi umano ng Bayan Muna ang maka-kaliwang pakikibaka at lumahok sa nakaraang eleksiyon, pero pinipigilan naman ng pamahalaan na makaupo sila sa Kongreso. &amp;quot;Sumunod ang Bayan Muna sa rules ng electoral arena, nangampanya kami ng naaayon sa batas, at ibinoto kami ng nasa 1.7 milyon na botante, subalit ngayon ay ipinagkakait nila sa amin ang karapatan na maiproklama,&amp;quot; ani Beltran. Nakatakdang magsagawa ngayon ng picket sa harap ng tanggapan ng Comelec sa Intramuros, Maynila ang lahat ng mass organizations na sumuporta sa Bayan Muna para ipakita ang kanilang pagtutol sa napakatagal na proklamasyon ng mga party list representatives. Kasama ni Beltran na nananalong kinatawan ng Bayan Muna sina Satur Ocampo at Liza Maza. (Ulat nina Malou Rongalerios)</body>
<link>http://www.philstar.com/Article.aspx?articleId=127870&amp;publicationSubCategoryId=92</link>
</article>
<article>
<title>Pag-gamit sa 3 bata cheap na political gimmick</title>
<author>Malou Rongalerios</author>
<date>
<month>July</month>
<day>25</day>
<year>2001</year>
</date>
<body>Isang &amp;quot;cheap&amp;quot; political gimmick umano ang ginawang paggamit kamakalawa ni Pangulong Arroyo sa tatlong bata mula sa Payatas. Ayon kay Bayan Muna Party-List Rep. Crispin Beltran, sinamantala ni Arroyo ang kahirapan nina Jayson, Jomar at Erwin at ginamit lamang niya ang mga ito para gumanda ang presentasyon ng kanyang State of the Nation Address (SONA). Milyon-milyong batang Pilipino umano ang hindi napapagkalooban ng kanilang basic rights pero wala namang batas na direktang tutulong sa magulang ng mga bata para maitaas ang antas ng kanilang pamumuhay. Wala umanong karapatan si Arroyo na sisihin ang mamamayan sa nangyayari sa bansa dahil ito ay kagagawan ng mga elitistang nagpapatakbo ng pamahalaan at negosyo. Matagal na umanong hinaing ng mga manggagawa ang pagpigil sa privatization ng Social Security System pero hindi man lamang ito nabanggit sa kanyang SONA. Hanggat hindi pinakikinggan ni Arroyo ang hinaing ng mga manggagawa ay hindi nito matutupad ang kanyang mga ipinangako sa SONA. Ayon naman kay Negros Occidental Rep. Apolinario Lozada Jr., mas malaki ang problemang kakaharapin ng Pangulo kung walang mararamdamang magandang pagbabago ang mamamayan sa loob ng taong ito. Simula sa araw na ito ay mas marami ang magbabantay sa Pangulo at titingnan kung may natutupad sa mga ipinangako nito. (Ulat ni Malou Rongalerios)</body>
<link>http://www.philstar.com/Article.aspx?articleId=127874&amp;publicationSubCategoryId=92</link>
</article>
<article>
<title>Paglilipat ng foreign investors sa Indonesia dinedma ng Pangulo</title>
<author>Ely Saludar at Lilia Tolentino</author>
<date>
<month>July</month>
<day>25</day>
<year>2001</year>
</date>
<body>Binalewala lamang ni Pangulong Arroyo ang ulat na paglipat umano sa Indonesia ng mga foreign investors sa bansa kasunod ng pagpapatalsik kay President Abdurahman Wahid. Ayon sa Pangulo normal lamang ang nasabing kaganapan at pawang mga porpolio investments o stocks lamang ang lumipat sa Indonesia at hindi direct investments. Nauna rito, sa pagtaya ng ilang mga brokers ay excited umano ang mga foreign investor sa Indonesia matapos na maluklok ang bagong lider na si President Megawati Sukarnoputri kapalit ng pinatalsik na si Wahid. Isa ito sa umanoy dahilan ng patuloy na pagtamlay ng stock market sa bansa at paghina ng piso kahit maganda ang nilalaman ng unang State of the Nation Address ng Pangulo. Idinagdag pa ng Pangulo na ganito pa rin naman ang naranasan ng Pilipinas noong siya naman ang na-upo at pumalit sa napatalsik na si dating Pangulong Estrada. Samantala, walang paglilikas na inuutos ang pamahalaan sa mga Pilipinong nagtatrabaho sa Indonesia dahil normal at kalmado naman ang sitwasyon sa Jakarta sa kabila ng pagpapatalsik kay Wahid. Ayon kay Philippine Ambassador to Jakarta Leonides Caday, normal naman ang sitwasyon sa Jakarta at positibo ang pananaw ng mga negosyante roon sa naganap na pagpapalit ng liderato. Nagbabalikan na umano ang mga umalis na negosyante at ang salapi ng Indonesia, ang rupiah ay tumatag na sa palitang 9,000 rupiah laban sa dollar mula sa dating 11,000 rupiah. Bagaman patuloy pang ayaw umalis sa Palasyo si Wahid hindi na ito masyadong iniintindi ng mga mamamayan na ang suporta ay nasa likod na ni Megawati. Nakausap na aniya ni Pangulong Arroyo si Megawati at inihayag ang pagnanais sa patuloy na magandang relasyon ng dalawang bansa. (Ulat nina Ely Saludar at Lilia Tolentino)</body>
<link>http://www.philstar.com/Article.aspx?articleId=127878&amp;publicationSubCategoryId=92</link>
</article>
<article>
<title>Pangarap ng batang si Jayson magkakaroon ng katuparan</title>
<author>Lilia Tolentino</author>
<date>
<month>July</month>
<day>25</day>
<year>2001</year>
</date>
<body>Matutupad na ang ambisyon ni Jayson Vann Banogan, isa sa tatlong bata sa Payatas, na makapagpatuloy ng pag-aaral at kumuha ng kursong arkitekto. Ito ay matapos mag-alok ang Grand Alphatech International Corp., pangunahing kumpanya ng chocolate chip cookies sa bansa, na sasagutin ang pag-aaral ni Jayson hanggang sa makatapos ito ng kurso. Ayon kay Jeffrey Co, general manager ng GALINCO, nagbigay inspirasyon sa kanila ang talumpati ng Pangulo sa katatapos na SONA. Kabilang si Jayson sa tatlong batang taga-Payatas na nagpadala ng mensahe sa Pangulo sa pamamagitan ng bangkang papel kalakip ang kanilang mga kahilingan. Bukod sa libreng matrikula, pagkakalooban din ng GALINCO ng allowance, libro at school supply si Jayson. (Ulat ni Lilia Tolentino)</body>
<link>http://www.philstar.com/Article.aspx?articleId=127885&amp;publicationSubCategoryId=92</link>
</article>
<article>
<title>1 pang opisyal ng Sayyaf tiklo</title>
<author>Joy Cantos</author>
<date>
<month>July</month>
<day>25</day>
<year>2001</year>
</date>
<body>Sumasailalim ngayon sa mahigpit na screening ang ilang mga piling miyembro ng mga bandido na naaresto ng mga operatiba ng militar para gawing mga &amp;quot;spotters&amp;quot; o taga-turo sa mga darakpin pa nilang kasamahan sa Sulu, Basilan at Zamboanga. Ayon sa isang Army official, ang mapipiling Abu Sayyaf spotters ay gagamitin rin sa &amp;quot;intelligence gathering&amp;quot; dahil tukoy ng mga ito kung saan nagtatago ang kanilang mga kasamahan sa kabundukan. Higit umanong epektibo na gawin silang tagaturo ng mga kasamahan ng mga ito na tinutugis ng batas dahil higit nilang kilala ang mga ito. Ang hakbang ay dahil nahihirapan na umano ang mga sundalo na kilalanin ang mga miyembro ng mga bandido maliban lamang sa mga lider ng mga itong may patong sa ulo tulad nina Khadaffy Janjalani, Abu Sabaya at Ghalib Andang alyas Commander Robot dahil palaging nailalantad ang hitsura ng mga ito sa media. Ang nasabing mga Abu Sayyaf leaders ay may patong sa ulong tig-P5M samantalangs ang mga sub-commanders ay tig-P1M. Halos umaabot na sa kulang-kulang 100 bandido ang nahuli sa massive crackdown ng militar simula nitong nakalipas na Hulyo 10. Ang mapipiling &amp;quot;spotters&amp;quot; mula sa mga naarestong Sayyaf ay bibigyan ng proteksiyon para mapangalagaan ang seguridad ng mga ito. Kasabay nito, isa pang intelligence officer ng bandidong grupo ang bumagsak sa mga operatiba ng militar sa ginawang operasyon sa Sulu kamakalawa. Kinilala ang nadakip na si Jawjala Paradji, aktibong intelligence officer ng ASG sa ilalim ng pamumuno ng sub-commander ng mga bandido na si Hanapi Sahibul. Nasakote ito bandang alas-11 ng tanghali ng magkakasanib na elemento ng 104th Brigade at 43rd Military Intelligence Company matapos makatanggap ng impormasyon ang militar na naglilibot ang naturang suspek sa Jolo Textile Shopping Center sa Jolo, Sulu na walang kamalay-malay ay kilala na ito ng mga operatiba ng pamahalaan. (Ulat ni Joy Cantos)</body>
<link>http://www.philstar.com/Article.aspx?articleId=127893&amp;publicationSubCategoryId=92</link>
</article>
<article>
<title>Edsa 4 minaliit ng Malakanyang</title>
<author>Lilia Tolentino at Ely Saludar</author>
<date>
<month>July</month>
<day>25</day>
<year>2001</year>
</date>
<body>Minaliit ng Malakanyang ang banta ng mga militanteng grupo na maglunsad ng Edsa 4 kung mapapako ang mga pangako ni Pangulong Arroyo. Sinabi ng Pangulo na walang mangyayari sa ganitong tangka dahil ang nakararami ay nasa likod ng kanyang liderato. &amp;quot;We will prevail because the mainstream of the nation is united. Ang Edsa 4 na iyan ay wala sa mainstream. Tingnan mo ang Congress and Senate magkasama, kakampi, consolidated. Tingnan mo ang Governor and City Mayors League, consolidated.Tingnan mo ang sinasabi nilang 100 libong magde-demonstrate kahapon. Fraction lang noon ang nakapunta doon,&amp;quot; pahayag ng Pangulo sa isang panayam. Naniniwala ang Pangulo na hindi kayang ibagsak ang kanyang administrasyon dahil napag-isa na niya ang bansa. (Ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=127895&amp;publicationSubCategoryId=92</link>
</article>
<article>
<title>Tsismisan ng mga kawani sa oras ng trabaho tutukan</title>
<author>Angie dela Cruz</author>
<date>
<month>July</month>
<day>25</day>
<year>2001</year>
</date>
<body>Ipinauubaya na lamang ng Civil Service Commission (CSC) sa mga agency heads ng bawat departamento at ahensiya ng pamahalaan kung anong kaparusahan ang ipapataw sa mga empleyado ng government agencies na mahilig sa tsismisan sa panahon ng trabaho. Ito ang sinabi ni Carina David, chairman ng CSC, bilang reaksyon sa ipinatutupad na batas sa bansang Brazil na may matinding parusa sa mga empleyado na mahuhuling nakikipag-tsismisan sa oras ng trabaho. Ayon kay David, ang pagsasayang ng oras sa trabaho tulad ng pakikipag-tsismisan ay malaking abala at epekto sa pagbibigay ng serbisyo publiko ng isang kawani ng pamahalaan. Pero sa lawak at dami ng govt employees ay hindi nila tahasang mamomonitor ang mga ginagawa ng bawat kawani ng pamahalaan kaya bahala na anya ang mga agency heads. Gayunman, sinabi nitong alinsunod sa umiiral na batas, kasama ang pagbabawal sa pakikipag-tsismisan ng mga empleyado ng gobyerno ang texting sa panahon ng trabaho. (Ulat ni Angie dela Cruz)</body>
<link>http://www.philstar.com/Article.aspx?articleId=127898&amp;publicationSubCategoryId=92</link>
</article>
<article>
<title>Promosyon na nang-harass kay Luli dadaan sa Pangulo</title>
<author>Ellen Fernando</author>
<date>
<month>July</month>
<day>25</day>
<year>2001</year>
</date>
<body>Nanganganib na di makuha ng isang foreign service officer na inakusahan ng sexual harassment ng anak na babae ni Pangulong Arroyo (noon ay Senador pa lamang) noong l996, ang kanyang promosyon bilang Chief of Mission, dahil sa pagkakataong ito ay dadaan sa kamay ng Pangulo ang kanyang promotion papers. Umabot sa dalawang taon ang isinagawang imbestigasyon kaugnay sa isinampang kasong administratibo (Administrative case 97-06) ni Maria Evangeline &amp;quot;Luli&amp;quot; Arroyo laban kay Jose P. Ampeso ng Department of Foreign Affairs. Sinabi ni DFA Undersec. Franklin Ebdalin na naisilbi na ni Ampeso ang mga kondisyones at parusa matapos ang nasabing paghahain ng kasong administratibo laban sa kanya ni Luli. Si Ampeso na kinonsidera sa promosyon bilang Ministerial Counselor sa nasabing Embahada noong Enero 13, 2000 ng Estrada administration, ay kandidato sa ranggong Chief of Mission, isang posisyon bago maging Ambassador. Gayunman, ang kanyang promotion sa ngayon hanggang 2004 ay dedesisyunan at lalagdaan ni Pangulong Arroyo. Sa isinagawang pag-iimbestiga sa kaso na isinagawa ng Board Foriegn Service Administration na pinamunuan ni Atty. Generoso Calonge, pinabulaanan ni Ampeso ang reklamo sa kanya. Ayon kay Luli, isa sa mga volunteer sa Asia Pacific Economic Cooperation (APEC) na host ang Pilipinas, na pumasok siya sa Duty Officer Room noong Nob. 8, 1996 kung saan may mga dokumento umano siyang kukunin kay Ampeso na noon ay Duty Officer at dito umano naganap ang sexual harrasment. Ang magkabilang panig ay pumayag na ayusin ang nasabing kaso at nadismis ito noong Oktubre 1998 matapos na magbigay din ng isang letter of apology si Ampeso kay Luli sa harap ng kanyang mga magulang. Inatasan din ang respondent na dumalo sa clinical sessions hanggang sa ma-satisfy at matanggap ni Luli na patawarin ang una. Ang dismissal ng kaso ay inaprubahan din ng BFSA en banc. (Ulat ni Ellen Fernando)</body>
<link>http://www.philstar.com/Article.aspx?articleId=127903&amp;publicationSubCategoryId=92</link>
</article>
<article>
<title>OFWs sa Indonesia minomonitor</title>
<author>Ellen Fernando</author>
<date>
<month>July</month>
<day>25</day>
<year>2001</year>
</date>
<body>Kasalukuyang minomonitor ng Embahada ng Pilipinas ang libo-libong overseas Filipino workers (OFWs) sa Indonesia na naapektuhan sa naganap at napipinto pang kaguluhan matapos mapatalsik si Indonesian President Abdurraham Wahid at palitan ng kanyang Bise Presidente na si Megawati Sukarnoputrim, 54. Upang masiguro ang kaligtasan ng bawat OFWs ay nagsagawa na ng contingency measures ang bansa para maprotektahan ang mga manggagawa doon. Pinapayuhan ang lahat ng OWFs lalo na ang mga nakabase at nagtatrabaho sa lugar kung saan madalas na nagaganap ang kaguluhan dahil sa pag-aagawan ng kapangyarihan, na makipag-ugnayan sa mga opisyales ng Embahada upang matiyak ang kanilang kaligtasan. Isinulong ang pagsibak kay Wahid matapos na masangkot ito sa graft and corruption. (Ulat ni Ellen Fernando)</body>
<link>http://www.philstar.com/Article.aspx?articleId=127905&amp;publicationSubCategoryId=92</link>
</article>
<article>
<title>Mayon sumabog ulit !</title>
<author>Joy Cantos,Angie Dela Cruz, Ed Casulla, Francis Elevado at Felix Delos Santos</author>
<date>
<month>July</month>
<day>27</day>
<year>2001</year>
</date>
<body>Matapos ang serye ng malalakas na pagsabog nitong nakalipas na buwan at pansamantalang pananahimik ng ilang linggo, muling nagbuga kahapon ng makapal na abo, bato at lava ang bulkang Mayon bunsod para itaas sa alert level 5 ang paligid ng bulkan at ilikas ang libu-libong residente na nakatira sa nasasakupan ng 7-kilometer radius Extended Danger Zone sa lalawigan ng Albay. Sa ipinalabas na ulat kahapon ng Philippine Institute of Volcanology and Seismology (Phivolcs), nabatid na naganap ang major eruption dakong alas-7:56 ng umaga na ikinabigla ng mga residente. Ang malakas na pagsabog ay sinundan ng pagbuga ng bulkan ng naglalagablab na lava sa timog-silangang bahagi ng crater nito. Sa lakas ng pagsabog ay umabot sa tinatayang 10-kilometrong taas ang ash column na ibinuga nito, dahilan para dumilim at maging zero visibility sa ilang mga lugar sa paligid ng bulkan dahil na rin sa kapal ng abo. Kamakalawa pa ng gabi nagpapakita ng abnormalidad ang Mayon kaya agad itong itinaas sa alert level 4 at binalaan ang mga residente na nasa 6-kilometer permanent danger zone. Ayon kay Phivolcs resident volcanologist Ed Laguerta, nakaipon na naman ng pyroclastic materials ang bulkan kaya ang naging pagsabog nito kahapon ay mas malakas kumpara sa nakalipas na mga eruption nito. Isinasagawa na ang malawakang evacuation sa tinatayang 25,000 mga residente at kabilang sa mga apektadong bayan ay ang Sto. Domingo, Tabaco, Daraga, Camalig, Guinobatan, Ligao, Milipot at Legazpi. Samantala apektado ang mga barangay Mabinit, Bonga, Buyuan, Matanag, Padang, Arimbay, Bigaa at Miisi na pawang nasa paanan ng bulkan. Pinayuhan na rin ang mga mamamayan na naninirahan malapit sa timog-silangan at silangang bahagi ng Mayon na lumikas na rin upang hindi malagay ang kanilang buhay sa peligro. Napag-alaman na nakaabot sa lalawigan ng Sorsogon ang abo na ibinuga ng bulkan matapos tangayin ng hangin. Kaugnay nito, nagpadala ang NDCC Albay Evacuation Service Committee at ang AFP Task Force Mayon ng mga military trucks para hakutin ang mga residente na kinakailangang ilipat sa mga pinakamalapit na evacuation centers. Kinansela na rin ang lahat ng domestic flights patungo at paalis ng Legazpi City habang ang mga klase sa ilang paaralan ay pansamantala na ring sinuspinde. Magugunita na huling sumabog ang Mayon nitong nakaraang Hunyo 4 kung saan humigit kumulang sa 50,000 katao ang lubhang naapektuhan. Matapos ang ilang linggo ay nagbalikan ang karamihan sa mga evacuees sa kanilang mga kabahayan at sakahan ng biglang matigil ang abnormalidad ng bulkan. Nagbabala rin ang mga resident volcanologists ng pamahalaan na kung sakaling bumuhos ang malakas na ulan sa 18 apektadong komunidad ay hindi maiwasan ang pinangangambahang mudslides. Samantala, isang 70-anyos na matandang lalaki ang namatay makaraang atakihin sa puso. Ayon sa ulat, kasalukuyang nagtatanim ang biktima ng magulat sa lakas ng pagsabog ng Mayon, dahilan para ito atakihin sa puso at mamatay. (Ulat nina Joy Cantos,Angie Dela Cruz, Ed Casulla, Francis Elevado at Felix Delos Santos)</body>
<link>http://www.philstar.com/Article.aspx?articleId=128109&amp;publicationSubCategoryId=92</link>
</article>
<article>
<title>Mass resignation banta ng SSS employess kapag di pinaalis si Na&amp;ntilde;agas</title>
<author>Angie dela Cruz</author>
<date>
<month>July</month>
<day>27</day>
<year>2001</year>
</date>
<body>Nagbanta ang mga empleyado ng Social Security System (SSS) na sama-samang magre-resign kapag hindi inalis sa puwesto si SSS President at Chairman Vitaliano Na&amp;ntilde;agas. Bilang panimula sa kanilang banta ay nag-walkout kahapon sa kani-kanilang mga trabaho ang mga empleyado at nagsagawa ng piket sa harap ng tanggapan ng main office ng SSS sa Quezon City. Magpapaanod din ng bangkang papel papuntang Malaca&amp;ntilde;ang ang mga empleyado ng SSS upang tulad ng tatlong batang taga-Payatas ay maaksiyunan din ng Pangulo ang kanilang kahilingan laban sa bagong pamunuan ng ahensiya. Sa kanilang demand, nais ng mga empleyado na ibasura ang planong privatization ng SSS at ang pagpapaalis sa puwesto kay Na&amp;ntilde;agas. Nagbanta ang naturang mga empleyado na handa silang magsagawa ng mass resignation sakaling alisin sa puwesto ang mga kinikilalang mga lider ng naturang pagkilos ng SSS employees union. Binigyang-diin pa ng mga ito na patuloy ang kanilang gagawing mga pagkilos kahit mabalam ang proseso ng mga loans, pensions at iba pang benepisyong ibibigay sa mga SSS members hanggat hindi inaaksiyunan ang kanilang kahilingan ng Malaca&amp;ntilde;ang. Ang nabanggit na mga pagkilos ay isasagawa rin sa ibat ibang sangay nito sa buong bansa. (Ulat ni Angie dela Cruz)</body>
<link>http://www.philstar.com/Article.aspx?articleId=128115&amp;publicationSubCategoryId=92</link>
</article>
<article>
<title>Gastos ng Kongreso lolobo sa planong hatiin ang komite</title>
<author>Malou Rongalerios</author>
<date>
<month>July</month>
<day>27</day>
<year>2001</year>
</date>
<body>Inaasahang lalong lalaki ang gastos ng Mababang Kapulungan ng Kongreso dahil sa planong hatiin sa dalawa ang ilang komite. Ayon kay Cagayan de Oro Rep. Constantino Jaraula, maraming mga mambabatas ang napangakuan ng komite at hanggang ngayon ay umaasa ang mga ito na magkakaroon ng mataas na posisyon sa komiteng ibibigay sa kanila. Ang mga komiteng inaasahang hahatiin sa dalawa ay ang House Committee on Transportation and Communication at Agriculture Committee. Ihihiwalay sa agriculture committee ang committee on aquatic and food security. Ang transportation committee ay ihihiwalay naman sa communication and information technology. Hiwalay sa regular na sahod na tinatanggap ng isang congressman ang sahod na tatanggapin nito bilang chairman ng isang committee. Mayroon din umanong sariling budget ang mga komite para sa isinasagawa nilang hearing o pagdinig sa mga isinasampang panukalang batas. Tinataya ni Jaraula na ang bawat committee ay pinopondohan ng mula P200,000  P300,000 bawat buwan para sa kanilang staff at pagsasagawa ng public hearing. Kalimitan na ginagawa ang mga public hearings ng ilang komite sa mga mamahaling hotel gaya ng Rembrandt, Sulu, Tivoli Royal at Manila Hotel. Mismong ang Pangulo ang pumuna sa mga mambabatas hinggil sa pagdaraos ng mga public hearing sa mga mamahaling hotel. (Ulat ni Malou Rongalerios)</body>
<link>http://www.philstar.com/Article.aspx?articleId=128122&amp;publicationSubCategoryId=92</link>
</article>
<article>
<title>Joker umiiwas hawakan ang kaso ng First Gentleman</title>
<author>Rudy Andal</author>
<date>
<month>July</month>
<day>27</day>
<year>2001</year>
</date>
<body>Umiiwas umano si Senator Joker Arroyo na imbestigahan si First Gentleman Mike Arroyo kaugnay sa anomalyang iniuugnay dito kaya alumpihit ang neophyte senator na hawakan ang Senate Blue Ribbon Committee. Bagamat hindi kinukumpirma sa Senate media kung siya ang hahawak ng makapangyarihang Blue Ribbon committee, sakaling tanggapin ito ni Arroyo, ang unang kasong hahawakan nito ay ang P50-M suhol umano ng Philippine Communications Clearing House Inc. franchise application. Sa Lunes pa magiging pinal ang hatian sa mga komite sa Senado kaya hindi niya alam kung ang Blue Ribbon ay mapupunta sa kanya. (Ulat ni Rudy Andal)</body>
<link>http://www.philstar.com/Article.aspx?articleId=128129&amp;publicationSubCategoryId=92</link>
</article>
<article>
<title>Isyu sa ama: 'Kung totoo, di ako magpapakahirap mag-artista' - Mikey&amp;quot;</title>
<author>Lilia Tolentino</author>
<date>
<month>July</month>
<day>27</day>
<year>2001</year>
</date>
<body>Kung talagang may nakuhang P50 milyong payola ang aking ama, sanay hindi na ako nagpapakahirap mag-artista!&amp;quot; Ito ang naging tugon ni Presidential Son at Pampanga Vice Governor Mikey Arroyo sa pagkakadawit ng kanyang amang si First Gentleman sa umanoy P50 milyong suhol kapalit ng telecommunications franchise deal. Sa isang eksklusibong panayam kay Mikey kahapon, sinabi nitong hanggat maari ay ayaw niyang magbigay ng pahayag sa isyung ito dahil malaki ang kanyang paniniwala na hindi magagawa ng kanyang ama ang bintang na ito sa kanya. Tumanggi naman itong magsalita hinggil sa akusasyong nakikialam din umano ang kanyang ama sa operasyon ng Pagcor at Bureau of Customs. Ayon kay Mikey, may tamang proseso para maliwanagan ang isyu at sanay hindi dinadaan sa trial by publicity ang kanyang ama. (Ulat ni Lilia Tolentino)</body>
<link>http://www.philstar.com/Article.aspx?articleId=128135&amp;publicationSubCategoryId=92</link>
</article>
<article>
<title>Malaca&amp;ntilde;ang, nagbabala sa pagtatayo ng MILF camps</title>
<author>Ely Saludar</author>
<date>
<month>July</month>
<day>27</day>
<year>2001</year>
</date>
<body>Pinangangambahang madiskaril ang usapang pangkapayapaan sa pagitan ng pamahalaan at Moro Islamic Liberation Front (MILF), ito ay matapos na magbabala ang Malaca&amp;ntilde;ang sa MILF hinggil sa pagtatayo umano ng mga panibagong military camps bilang pagpapalakas sa kanilang grupo. Ayon kay Presidential Spokesman Rigoberto Tiglao, sakaling totoo ang ulat ay labag ito sa inisyal na kasunduan ng MILF at gobyerno na naunang nilagdaan sa Tripoli agreement kung saan napagkasunduan din ang tigil-putukan. Napaulat na tinatayang tatlong kampo ng MILF ang itinatag umano sa central Mindanao para palakasin ang kanilang bargaining position sa isinusulong na peace talks. Muling maghaharap ang gobyerno at MILF sa susunod na linggo sa Malaysia para maisulong at balangkasin ang pormal na kasunduan ng magkabilang panig at wakasan ang labanan sa Mindanao. (Ulat ni Ely Saludar)</body>
<link>http://www.philstar.com/Article.aspx?articleId=128139&amp;publicationSubCategoryId=92</link>
</article>
<article>
<title>Pagpapakasal ng mga operadang bakla o tomboy, hindi na papayagan</title>
<author></author>
<date>
<month>July</month>
<day>27</day>
<year>2001</year>
</date>
<body>Upang masiguro na hindi mauulit ang pagpapakasal ng mga bakla o tomboy na nagpabago ng sexual organs, isang panukala ang isinampa kahapon ni Muntinlupa Rep. Rozzano ukol dito. Ayon kay Biazon, panahon na upang amyendahan ang Family Code dahil nakakabahala ang napalathalang ulat kamakailan kaugnay sa pagpapakasal ng dalawang lalaki na ang isa ay nagpabago lamang ng sexual organ, dito mismo sa Pilipinas. Ikinatwiran umano ng judge na nagkasal sa dalawa na maaari nang maging legal na babae ang isang operadang lalaki sa pamamagitan ng isang court decision at puwede na ring maging legal ang kasal nila. Sa panukala ni Biazon, ang maaari lamang magpakasal ay ang mga natural born male at ang mga natural born female at hindi ang mga operadang babae o lalaki na nagpabago ng kasarian. Sinabi pa nito na ang unang dahilan kung bakit nagpapakasal ang isang lalaki at isang babae ay upang magkaroon ng anak at imposible itong mangyari kung parehong babae o parehong lalaki ang nagpapakasal sa isat isa. Hindi lamang umano labag sa batas ang pagpapakasal ng dalawang taong pareho ang kasarian kundi labag din ito sa utos ng Diyos. Kung hindi aamyendahan ang nasabing batas ay baka dumami umano ang mga nagpapakasal na bakla at tomboy. (UIat ni Malou Rongalerios)</body>
<link>http://www.philstar.com/Article.aspx?articleId=128140&amp;publicationSubCategoryId=92</link>
</article>
<article>
<title>Pagkaing nakakataba ipagbabawal</title>
<author>Malou Rongalerios</author>
<date>
<month>July</month>
<day>27</day>
<year>2001</year>
</date>
<body>Bad news sa matatabang tao na mahilig kumain ng mga nakakatabang pagkain. Isang panukalang-batas ang inihain sa Mababang Kapulungan ng Kongreso na naglalayong i-regulate ang mga pagkaing nakakataba. Sa &amp;quot;Anti-Obesity Act of 2001&amp;quot; na inihain ni Iloilo Rep. Narciso Monfort, sinabi nito na panahon na para higpitan ang pagbebenta ng mga pagkain at inumin na nagiging sanhi ng obesity o sobrang katabaan. Nakasaad sa kanyang panukala na itinuturing na ngayon sa buong mundo na isang epidemic ang obesity at pinagmumulan ito ng ibat ibang klase ng cancer, gall bladder disease, musculoskeletal disorders at respiratory problems. Sinabi pa ni Rep. Monfort na isa ring dalubhasang doktor na natuklasan ng mga medical experts na ang problemang idinudulot ng sobrang katabaan ay kapareho lamang ng paninigarilyo. Ikinatwiran pa ng mambabatas na katungkulan ng pamahalaan na protektahan ang kalusugan ng mga mamamayan at ipagbawal ang mga pagkain na nagdudulot ng problema sa kalusugan. Ituturing na obese o sobra ang taba ng isang tao kapag lumampas sa 20 porsiyento ang timbang na ibabatay naman sa ideal weight, sex build at height. Ang Department of Health ang aatasang mag-regulate sa pagma-manufacture, distribution, sale at consumption ng mga pagkain at inumin na mayroong mataas na calories. Ang sinumang mahuhuling lalabag sa regulasyon na ipalalabas ng DOH ay pagmumultahin ng P10,000 o pagkabilanggo ng 30 araw. (Ulat ni Malou Rongalerios)</body>
<link>http://www.philstar.com/Article.aspx?articleId=128141&amp;publicationSubCategoryId=92</link>
</article>
<article>
<title>Pag-oopisina ni GMA sa DA publicity lang - Bayan Muna</title>
<author>Malou Rongalerios</author>
<date>
<month>July</month>
<day>27</day>
<year>2001</year>
</date>
<body>Publicity lang ang ginagawang pag-oopisina ni Pangulong Arroyo sa tanggapan ng Department of Agriculture at hindi para sa kapakanan ng mga magsasaka. Ayon kay Bayan Muna Party List Rep. Crispin Beltran, hindi mareresolba ang problema ng mga magsasaka sa ginawang paglipat ng opisina ng Pangulo dahil hindi naman nito binago ang kanyang agenda hinggil sa agrikultura. &amp;quot;Kahit saan pa siya mag-opisina kung patuloy naman niyang isusulong ang liberalization ng agriculture industry imbes na land distribution, walang mangyayari sa problema ng mga magsasaka,&amp;quot; ani Beltran. Ang agriculture plan umano ng gobyerno ay nakabatay sa programang isinusubo ng Asian Development Bank (ADB) at ng World Bank. &amp;quot;Hindi ito magdudulot ng rural recovery dahil gagawin lang haven ng transnational business ang Pilipinas at siguradong ito ang magwawasak sa resources ng bansa,&amp;quot; pahayag ni Beltran. Isa umano si Pangulong Arroyo sa dapat sisihin sa dinaranas na problema ng agricultural sector dahil isa ito sa nagratipika sa General Agreement in Tariffs and Trade (GATT) at liberalisasyon ng ilang produktong pangsakahan noong 1995 na isa pa lamang siyang senadora. Nakikita umano ngayon na lalong naging backwards o makaluma ang produksyon at ani ng mga magsasaka kaya inaangkat sa ibang bansa ang ilang produktong pang-agrikultura. (Ulat ni Malou Rongalerios)</body>
<link>http://www.philstar.com/Article.aspx?articleId=128142&amp;publicationSubCategoryId=92</link>
</article>
<article>
<title>Testigo vs Mike Arroyo inaareglo ng Palasyo</title>
<author>Rudy Andal at Ely Saludar</author>
<date>
<month>July</month>
<day>28</day>
<year>2001</year>
</date>
<body>Nabuko ng mga miyembro ng oposisyon ang umanoy ginagawang pag-areglo ng Malakanyang sa testigo laban kay First Gentleman Mike Arroyo kaugnay sa kinasasangkutan nitong P50 milyong telecommunication franchise deal. Ayon kay Sen. Blas Ople, hindi umano magiging hadlang sa isasagawang imbestigasyon ng Senate Blue Ribbon Committee sakaling makumbinsi ng Palasyo ang witness na si Ma. Victoria &amp;quot;Bing&amp;quot; Rodrigo na makipag-areglo ito upang iatras ang kanyang testimonya laban kay Mr. Arroyo. Sinabi ni Sen. Ople na kahit mapapayag ng Malakanyang si Rodrigo na bawiin ang mga binitiwan nitong akusasyon laban sa First Gentleman ay itutuloy pa rin ng Senado ang imbestigasyon laban sa Presidential Husband. Aniya, naniniwala naman siya na si Rodrigo ay katulad ng kanyang yumaong ama na si dating Sen. Francisco &amp;quot;Soc&amp;quot; Rodrigo na mayroong matatag na paninindigan. Idinagdag pa ni Ople na hindi dapat mabahala si Rodrigo sa mga hakbangin ng Palasyo para aregluhin ito dahil gagabayan anya siya ng kaluluwa ng kanyang ama para manindigan sa katotohanan. Magugunita na inakusahan ni Rodrigo si Mr. Arroyo na umanoy tumanggap ng halagang P50 milyon para kumbinsihin si Pangulong Arroyo na bawiin ang veto sa prangkisa ng Philippine Communication Clearing House Inc. Nagbitiw si Rodrigo bilang correspondence secretary ng Pangulo dahil sa nasabing anomalya. Samantala, inirekomenda ng Pangulo sa Ombudsman na imbestigahan ang kanyang asawa. Wala umano silang itinatago kaya inatasan nito si Chief Presidential Legal Counsel Avelino Cruz na magsumite sa Ombudsman ng affidavit para isailalim sa imbestigasyon si Mr. Arroyo. Tiniyak ng Pangulo na babalik ang kanyang asawa para harapin ang akusasyong ito. (Ulat nina Rudy Andal at Ely Saludar)</body>
<link>http://www.philstar.com/Article.aspx?articleId=128214&amp;publicationSubCategoryId=92</link>
</article>
<article>
<title>Hamon ni Gloria sa oposisyon 'magharap kayo ng programa nyo'</title>
<author>Lilia Tolentino</author>
<date>
<month>July</month>
<day>28</day>
<year>2001</year>
</date>
<body>Hinamon ni Pangulong Arroyo ang oposisyon na sa halip batikusin ang kanyang State of the Nation Address (SONA) ay magharap ang mga ito ng alternatibong mga programa para malutas ang kasalukuyang problemang pangkabuhayan ng bansa. Ayon sa Pangulo, makabubuting magpatupad muna ng moratorium ang oposisyon sa kanilang pagbatikos at paghahanap ng mali sa administrasyon at tumulong para makabangon ang ekonomiya ng bansa. &amp;quot;Nakinig ako sa oposisyon at hinihintay ko na magharap ng alternatibong agenda pero sa halip na maglatag ng mga alternatibong programa binatikos ang mga programa ko sa SONA,&amp;quot; wika ng Pangulo. Tinutukoy ng Pangulo ang kontra-SONA ni Sen. Edgardo Angara kung saan binatikos ng huli ang paghahambing ng una sa bangkang papel sa ekonomiya ng bansa. Kinuwestiyon din ni Angara kung saan kukunin ang pondo sa mga programang binanggit ng Pangulo. Sinabi ng Pangulo na mayroon talagang ginawang paghahatid ng mensahe ang tatlong batang taga-Payatas. Bagaman hindi nakarating sa Malakanyang ang mga bangkang papel, inalam umano niya kung ano ang mga mensaheng ito matapos mabasa sa diyaryo ang tungkol dito. Ayon pa sa Pangulo, mayroong mapagkukunan ng pondo at ang tanging kailangan lamang ay mahusay na alokasyon nito. (Ulat ni Lilia Tolentino)</body>
<link>http://www.philstar.com/Article.aspx?articleId=128221&amp;publicationSubCategoryId=92</link>
</article>
<article>
<title>Batas sa palit-pangalan di maaabuso ng mga kriminal</title>
<author>Angie dela Cruz</author>
<date>
<month>July</month>
<day>28</day>
<year>2001</year>
</date>
<body>Tiniyak kahapon ng National Statistics Office (NSO) na hindi maaabuso ng mga kriminal ang bagong batas na nagpapahintulot sa isang tao na mapalitan ang pangalan nito. Ayon kay NSO Administrator Tomas Africa, isang beses lamang maaaring palitan ang pangalan ng bawat indibidwal at hindi nila babaguhin ang birthdate ng isang tao para hindi ito samantalahin ng sinumang criminal element. Maaaring mabenepisyuhan ng batas na ito ang sinuman na may mabantot na pangalan para gawing makabago at magandang pakinggan at yung mga pangalan na may maling clerical record at typographical error. Pero nilinaw ni Africa na hindi qualified sa batas na ito ang mga bakla at tomboy na gustong magpalit ng kanilang pangalan bilang isang babae o lalaki. Ang kasarian ng isang tao ay hindi anya sakop ng batas na ito. Gayunman, ang pagpapalit ng pangalan ay gawain lamang ng lahat ng city at municipal registrar sa bansa at ang NSO lamang ang pinal na magdedesisyon kung maaaring palitan ang pangalan ng isang tao. Sasalain din umanong mabuti ng NSO ang pag-apruba sa mga magpapalit ng pangalan. Una rito, sinabi ni Africa na magandang hakbang ang bagay na ito dahil hindi gagastos ng malaking halaga. Sampung araw lamang ang proseso, subalit hahaba lamang ang araw dahil kailangan i-publish sa loob ng 2 beses ang change of name applications. Korte na lamang umano ang pupuntahan ng sinuman na nais ipabago ang pangalan nito sa ikalawang pagkakataon. Aabutin ng P1,000 ang bayad sa pagbabago sa clerical record at typographical error samantala P3,000 para sa change of name at libre naman ang gastusin para sa mga mahihirap subalit kailangan na may social worker document na nagpapatunay dito. (Ulat ni Angie dela Cruz)</body>
<link>http://www.philstar.com/Article.aspx?articleId=128228&amp;publicationSubCategoryId=92</link>
</article>
<article>
<title>P 1-M sa ulo ng pushers alok ng PNP</title>
<author>Joy Cantos</author>
<date>
<month>July</month>
<day>28</day>
<year>2001</year>
</date>
<body>&amp;quot;Who wants to be a millionaire?&amp;quot; Ito na ang pagkakataon ng mga nais maging milyonaryo. Naglunsad kahapon ang Philippine National Police (PNP) ng &amp;quot;Oplan Private Eye&amp;quot; na nag-aalok ng pabuya mula P1,000 hanggang P1 milyon para sa sinumang makapagbibigay ng impormasyon para sa ikadarakip ng mga drug pushers sa Metro Manila. Ang reward money ay depende sa dami ng droga na makukumpiska ng pulisya mula sa isinumbong na drug pusher at illegal drug business. Kung mabibisto ng sibilyan ang malakihang bentahan ng droga ay maaari itong pagkalooban ng P1 milyon pabuya na nangangahulugan na ito ay magiging isang &amp;quot;instant millionaire.&amp;quot; &amp;quot;Tinatawagan namin ang taumbayan na suportahan ang aming programa. Sinisiguro namin na maitatago ang kanilang pagkakakilanlan at mabibigyan ng proteksiyon ang kanilang pamilya,&amp;quot; pagbibigay katiyakan kahapon ni Miguel Coronel, executive director ng National Drug Law Enforcement and Prevention Coordinating Center. Gayunman, sinabi ng PNP na ang paghingi nila ng tulong sa mga sibilyan para sa paglaban sa ilegal na droga ay hindi nangangahulugan na inutil sila sa kanilang tungkulin. Nais lamang umano nila na hikayatin ang mga ito na maging responsable din sa pagsugpo ng drug activities sa bansa. Ang pabuya ay ibibigay lamang sa nag-tip sa oras na maging matagumpay ang operasyon at ang salapi ay kukunin sa pondo ng PNP. (Ulat ni Joy Cantos)</body>
<link>http://www.philstar.com/Article.aspx?articleId=128234&amp;publicationSubCategoryId=92</link>
</article>
<article>
<title>Mga tiwaling opisyales, magbitiw</title>
<author>Malou Rongalerios</author>
<date>
<month>July</month>
<day>28</day>
<year>2001</year>
</date>
<body>Dapat nang umalis sa kanilang puwesto at magsumite ng resignation letter ang mga tiwaling opisyal ng gobyerno na nasasangkot sa graft and corruption. Ito ang naging hamon kahapon ni Misamis Oriental Rep. Oscar Moreno sa mga opisyal na nadadawit ang pangalan sa katiwalian. Sinabi ni Moreno na kung magpapatuloy ang kabuktutan sa gobyerno ay mawawalan ng saysay ang ipinaglaban ng mga mamamayan sa EDSA 2 na naging dahilan upang maluklok sa puwesto si Pangulong Arroyo. &amp;quot;Ilang buwan pa lamang sa puwesto ang Pangulo ay ang dami ng naglalabasang ulat kaugnay sa katiwaliang ginagawa ng ilan sa miyembro ng kanyang gabinete,&amp;quot; wika ni Moreno. Sinabi pa ni Moreno na parang hindi pa sapat ang aral na inihatid ng EDSA 2 kung saan mismong ang dating Pangulo ng bansa ay napatalsik sa puwesto dahil sa graft and corruption. Hindi umano makakatulong sa pagbangon ng ekonomiya ang mga opisyal ng gobyerno na mas inuuna pa ang magpayaman sa kabila na lugmok ang ekonomiya ng bansa. (Ulat ni Malou Rongalerios)</body>
<link>http://www.philstar.com/Article.aspx?articleId=128240&amp;publicationSubCategoryId=92</link>
</article>
<article>
<title>Bagyong Isang lumalakas</title>
<author>Angie dela Cruz</author>
<date>
<month>July</month>
<day>28</day>
<year>2001</year>
</date>
<body>Lalong lumalakas ang bagyong Isang at patuloy na nagbabanta sa Northern at Central Luzon. Si Isang ay namataan ng PAGASA sa layong 55 kilometro silangan timog-silangan ng Tuguegarao, Cagayan at 560 kilometro ng silangan timog-silangan ng Aparri, Cagayan. Taglay nito ang pinakamalakas na hanging 85 kilometro bawat oras hanggang 100 kilometro bawat oras. Ngayong umaga, si Isang ay nasa layong 70 kilometro ng silangan ng Tuguegarao, Cagayan. Nakataas ang babala ng bagyo bilang 2 sa Isabela at Cagayan kasama na ang Calayan island. Public storm signal no. 1 naman sa nalalabing bahagi ng Northern Luzon, Nueva Ecija, Aurora, Northern Quezon, Polilio island, Camarines provinces at Catanduanes. Bunsod ng bagyong Isang, patitindihin nito ang monsoon rains kaya ang nalalabing bahagi ng Luzon at Metro Manila ay patuloy na makakaranas ng pag-ulan, pagkulog at pagkidlat hanggang sa umaga ng araw ng Linggo. (Ulat ni Angie dela Cruz)</body>
<link>http://www.philstar.com/Article.aspx?articleId=128243&amp;publicationSubCategoryId=92</link>
</article>
<article>
<title>Kongresista naka-bisekleta</title>
<author>Malou Rongalerios</author>
<date>
<month>July</month>
<day>28</day>
<year>2001</year>
</date>
<body>Believe it or not! Sa kabila ng mga mamahalin at magagarang sasakyan na kalimitang ginagamit ng mga mambabatas, isang kongresista ang pumapasok sa Mababang Kapulungan ng Kongreso na naka-bisikleta lamang. Datiy isa lamang kristo sa sabungan, ngayon ay isa nang &amp;quot;instant superstar&amp;quot; sa Kongreso si Compostela Valley Rep. Manuel &amp;quot;Way Kurat&amp;quot; Zamora. Kahit hindi ito nakatapos ng pag-aaral, ipinagmamalaki ng kongresista na sikat siya sa kanilang probinsiya dahil sa pagiging isang kristo sa sabungan at isang imbentor. Siya ang naka-imbento ng makina na maaaring makapagbalat ng ilang baldeng mani na hindi na gagamit ng kamay. Sa unang araw na pagpasok niya ay inakala ng mga empleyado sa House na sa staff lamang ng isang congressman ang bisikleta na may plakang otso. Bukod sa nakabisikleta, kalimitan naka-shorts na puruntong o jogging pants ito tuwing pumapasok at nagpapalit lamang ng damit pagdating sa loob ng kanyang opisina. Nagsusuot lamang siya ng barong kapag may sesyon. Sa panayam kay Zamora, mas nakakatulong sa kanya ang paggamit ng bisikleta dahil kailangan niyang mag-ehersisyo. Kung hindi anya siya pinagpapawisan ay nagkakasakit ito. Bukod dito, malapit lamang sa Batasan ang kanyang inuupahang subdivision. Bagaman at aminado siya na isa siyang sabungero, hindi umano nangangahulugan na isa siyang sugarol. &amp;quot;Kung hindi sa pagka-sabungero ko, hindi ako mananalo sa eleksiyon. Ang masama ninakaw mo yong pinangsasabong mo,&amp;quot; wika nito. Tanging si Zamora rin sa mga kongresista ang humiling sa mga security personnel na huwag siyang tawaging &amp;quot;sir&amp;quot; kundi &amp;quot;Way Kurat,&amp;quot; isang Bisayan term na ang ibig sabihin ay &amp;quot;no fear&amp;quot; o walang takot. Taliwas sa ibang kongresista na naghahangad na makakuha ng mga &amp;quot;juicy at powerful committee&amp;quot; mas pinili pa ni Zamora na mailagay siya sa Committee on Science and Technology upang mapakinabangan umano ang kanyang talento at pagiging inventor. Tanging hinihiling niya kay House Sergeant-at-Arms Bayani Favic ay ang kasiguruhan na hindi mananakaw ang kanyang bisikleta na nagkakahalaga ng P5,000. (Ulat ni Malou Rongalerios)</body>
<link>http://www.philstar.com/Article.aspx?articleId=128245&amp;publicationSubCategoryId=92</link>
</article>
<article>
<title>270 dayuhan naaresto ng Bureau of Immigration</title>
<author>Grace Amargo</author>
<date>
<month>July</month>
<day>28</day>
<year>2001</year>
</date>
<body>Tinatayang aabot sa 270 dayuhan na pawang may mga kasong overstaying at lumabag sa Philippine Immigration Law ang naaresto ng Bureau of Immigration simula Enero hanggang Hunyo ng taong kasalukuyan. Sa report na isinumite ni Immigration Commissioner Andrea Domingo kay Pangulong Gloria Macapagal-Arroyo at Justice Secretary Hernando Perez sa mga nadakip na dayuhan 105 dito ay pawang naipadeport sa kanilang bansa. Samantala, 165 naman ay nanatiling nakapiit sa BI Detention Cell sa Bicutan Taguig at naghihintay ng order mula sa Board of Commissioners kaugnay ng kinahaharap na deportation proceedings. Kalimitang overstaying at undocumented ang kaso ng mga dayuhan at 15 dito ay mga wanted sa sariling bansa dahil na rin sa kasong drug trafficking, murder at large scale estafa. Ang mga ito ay kinabibilangan ng Americans, Koreans, Chinese at Taiwanese na ginawang taguan ang Pilipinas matapos na ma-convict sa kasong kinahaharap sa kanilang bansa kung saan nakapasok naman ng Maynila sa pamamagitan ng paggamit ng pekeng pasaporte na dumaan sa Southern Backdoor. Idinagdag pa ni Domingo bukod sa nasabing bilang, 14 pa na Vietnamese ang nakatakdang ipadeport sa susunod na linggo, ang mga ito ay naaresto ng maritime police sa karagatan ng Sabbayan Occidental Mindoro. (Ulat ni Grace Amargo)</body>
<link>http://www.philstar.com/Article.aspx?articleId=128246&amp;publicationSubCategoryId=92</link>
</article>
<article>
<title>Mang Pandoy asan ka - GMA</title>
<author>Lilia Tolentino</author>
<date>
<month>July</month>
<day>29</day>
<year>2001</year>
</date>
<body>Ipinahanap ni Pangulong Arroyo si Mang Pandoy at ang pamilya nito matapos mabatid na sa kabila ng pagtulong ng gobyerno noong panahon ni dating Pangulong Ramos ay balik sa dating kahirapan ang buhay nito. Si Mang Pandoy ang naging simbolo ng Ramos administration sa pagtulong ng gobyerno sa mahihirap para maiangat ang pamumuhay. Binigyan ito ng isang sukat na lote at sariling bahay gayundin ng mapagkakakitaan para makatayo sa sariling paa upang maging ehemplo ng iba pang Pilipino na nagsisikap para maging kapaki-pakinabang na mamamayan. &amp;quot;Ipinapahanap ko ang pamilya ni Mang Pandoy para matulungan din,&amp;quot; wika ng Pangulo sa isang panayam. Nais alamin ng Pangulo kung ano na ang nangyari sa kanilang pamumuhay pagkaraang tulungan ng gobyerno ni dating Presidente Ramos. Hindi anya mangyayari ito sa buhay ng tatlong batang taga-Payatas na sina Jomar Pabalan, Jason Vann Banogan at Erwin Dolera. Pipilitin umano ng Pangulo na matupad ang mga pangarap ng tatlong bata. Nakasaad sa mensahe ni Jomar ang kahilingang mabigyan ng pirmihang trabaho ang kanyang ama; si Jason naman ay mabigyan siya ng pagkakataong makapagpatuloy ng pag-aaral hanggang kolehiyo at si Erwin ay nais maipasara ang Payatas dumpsite at mabigyan ng lupa ang kanyang pamilya. Magugunita na binatikos at tinawag na cheap political gimmick ang ginawang presentasyon ng Pangulo sa tatlong bata sa katatapos na SONA nito at ayon sa mga kritisismo, kinopya ng Pangulo ang Mang Pandoy ni dating Pangulong Ramos. Ayon sa Pangulo, ang pamilya ng tatlong batang ito ay alaga ng KADAMAY, isang non-government organization at sa pakikipagtulungan ng Department of Social Welfare and Development buong serbisyo ang ibinibigay para mahango sa hirap ang pamumuhay. Sinabi ng Pangulo na ang kahilingan ng tatlo ay kumakatawan sa empleyo o trabaho, edukasyon at sariling tahanan gayundin ang pagkain sa bawat mesa na mithiin ng masa. Ang mga ito ang pagsisikapang matugunan ng kanyang administrasyon. (Ulat ni Lilia Tolentino)</body>
<link>http://www.philstar.com/Article.aspx?articleId=128324&amp;publicationSubCategoryId=92</link>
</article>
<article>
<title>Taumabayan di oposisyon ang pakinggan - KMU</title>
<author>Angie dela Cruz</author>
<date>
<month>July</month>
<day>29</day>
<year>2001</year>
</date>
<body>Hinikayat kahapon ng Kilusang Mayo Uno (KMU) si Pangulong Arroyo na bigyan ng higit na bigat at pakinggan ang advice dito ng taumbayan at hindi ang payo ng oposisyon na tumutuligsa sa nilalaman ng SONA nito kamakailan. Ayon kay Crispin Beltran, pangulo ng KMU at Bayan Muna Representative-elect, mas kailangan paniwalaan ng Pangulo ang ipinapayo dito ng mamamayang Pilipino kaysa sa oposisyon dahil ang taumbayan lamang ang nakakaramdam ng mga bagay na maaaring bigyang kalutasan ng pamahalaan. Higit sa lahat, sinabi din ng KMU na dapat pakinggan ni Pangulong Arroyo ang ibat ibang sector at ang mga grupong nagpakahirap nang ipaglaban ang karapatan sa naganap na Edsa 2. &amp;quot;Pero pinili niyang pakinggan ang military, malalaking negosyo at mga finance institution tulad ng IMF-World Bank, WTO at ADB,&amp;quot; pahayag ni Beltran. Ayon dito, panahon na upang mag-isip ang Pangulo kung sino ang mga taong dapat niyang sundin at papakinggan kung nais niyang magkaroon ng kapayapaan at pag-unlad ang bansa. Kaugnay nito, kinondena din ng mga militanteng grupo si Sen. Edgardo Angara at mga kasamahan nito sa oposisyon dahil sa paggamit ng mga ito sa taumbayan sa kanilang mga pagpapahayag laban sa pamahalaan. Ayon sa KMU, walang karapatan ang oposisyon na gamitin ang mahihirap na mamamayan sa kanilang mga inilalatag na usapin dahil ang oposisyon kasama na ang kanilang dating boss na si dating President Estrada ay nagtaksil sa bayan at hindi naipatupad ang mga pangakong kaunlaran. (Ulat ni Angie dela Cruz)</body>
<link>http://www.philstar.com/Article.aspx?articleId=128334&amp;publicationSubCategoryId=92</link>
</article>
<article>
<title>Pandaraya sa eleksiyon gagawing heinous crime</title>
<author>Malou Rongalerios</author>
<date>
<month>July</month>
<day>29</day>
<year>2001</year>
</date>
<body>Babala sa mga kandidatong tatakbo sa susunod na eleksiyon! Hiniling kahapon ni Iloilo Rep. Raul Gonzalez na amyendahan ang Section 264 ng Omnibus Election Code at Section 27 ng Republic Act No. 6646 upang gawing heinous crime o karumal-dumal na krimen ang pandaraya sa halalan. Sa House Bill 1150 ni Gonzalez, maging ang mga opisyal at empleyado ng Commission on Elections (COMELEC) na mapapatunayang nagkasala o nandaya sa eleksiyon ay papatawan din ng parusang kamatayan. Sinabi ni Gonzalez na dapat ituring na karumal-dumal na krimen ang pandarayang nagaganap tuwing sasapit ang eleksiyon dahil minamanipula nito ang kagustuhan ng taumbayan at hindi nasusunod ang boses ng mamamayan. Sa panukala ni Gonzalez, papatawan ng parusang kamatayan o pagkabilanggo ng habambuhay ang sinumang mahuhuling bumibili at nagbibili ng boto, nanunuhol ng mga botante, nananakot at nagsasagawa ng malawakang pandaraya. Kung bibigyan natin ng mabigat na parusa ang mga taong nandaraya sa eleksiyon ay tiyak na magdadalawang-isip ang mga tiwaling opisyal at mamamayan na mandaya tuwing halalan, ani Gonzalez. (Ulat ni Malou Rongalerios)</body>
<link>http://www.philstar.com/Article.aspx?articleId=128341&amp;publicationSubCategoryId=92</link>
</article>
<article>
<title>Teachers na nag-DH sa Hongkong pag-uwi,makapagtuturo muli</title>
<author>Lilia Tolentino</author>
<date>
<month>July</month>
<day>29</day>
<year>2001</year>
</date>
<body>Hinahanapan ng Arroyo administration ng puwesto sa mga paaralang pampubliko ang mga gurong nagtatrabahong domestic helper sa Hong Kong at iba pang bansa para magkaroon sila ng trabaho sa sandaling gusto nang bumalik sa Pilipinas, bilang bahagi ng pagkilala ng pamahalaan sa malaking tulong ng OFWs sa ipinadadala nilang dollar na nakakatulong ng malaki para mapanatiling malakas ang ekonomiya. Sa unang apat na buwan ng 2001, sinabi ng Pangulo na 25 porsiyento ng gross national product ang mula sa ipinadalang dollar ng mga Pilipinong nagtatrabaho sa ibang bansa. Ang pahayag na ito ay tugon ng Pangulo sa isang katanungan ng Pilipinong OFW sa Hong Kong kung anong tulong ang maaasahan nila sa pamahalaan sa sandaling nais nilang umuwi na para dito magtrabaho. Sa programang Meet the President ng ABS-CBN, sinabi ng Pangulo na ang mga Pilipinong OFWs ay ginaganyak din niyang magtayo ng sariling negosyo sa pamamagitan ng pautang sa ilalim ng tinatawag na Grameen-type micro financing. Para makinabang sa micro-financing ng gobyerno ang mga OFWs ay kailangang bumuo ng maliit na grupo. Hindi na nila kailangan pang magpunta sa banko para mangutang kundi lalapitan na sila ng mga empleyado ng banko sa kani-kanilang barangay. Ang hulog nila sa utang ay gagawin bawat linggo sa halip na taunan. Ang sistemang ito ng pautang na walang kolateral ay ipinatupad ni Dr. Mohammad Yunus, managing director ng Grameen Bank sa Bangladesh para sa mahihirap at nagsasariling negosyanteng kababaihan sa Bangladesh. (Ulat ni Lilia Tolentino)</body>
<link>http://www.philstar.com/Article.aspx?articleId=128348&amp;publicationSubCategoryId=92</link>
</article>
<article>
<title>Presyong ng gamot ibababa</title>
<author>Malou Rongalerios</author>
<date>
<month>July</month>
<day>29</day>
<year>2001</year>
</date>
<body>Pipiliting ibaba ng Kongreso ang presyo ng gamot sa pamamagitan ng pagpasa ng isang batas na magbabawas sa binabayarang buwis ng mga kumpanyang umaangkat ng raw materials sa paggawa ng gamot. Ayon kay Zamboanga del Norte Rep. Roseller Barinaga, mas mababa ang presyo ng gamot kung babawasan ang import duties ng 5% para sa finished medicine at 3% para sa inaangkat na raw materials. Maliban sa isang kumpanya ng gamot na gumagawa ng semi-synthetic antibiotics, ang pharmaceutical industry sa Pilipinas ay umaangkat lamang ng kanilang raw materials sa ibang bansa. Tatlong gamot lamang o antibiotics na kinabibilangan ng ampicillin, amoxycillin at cloxacillin ang hindi basta-basta puwedeng angkatin ng mga kumpanyang gumagawa ng gamot. &amp;quot;Itong mga gamot na ito ay under government regulation at mabibili lamang sa Chemfields, isang government-controlled company na sila mismo ang umaangkat ng basic raw materials,&amp;quot; paliwanag ni Barinaga. Sa ngayon umano ay umabot sa 5% ang import duty na binabayaran sa finished medicine at 3% sa basic raw materials, active substances, semi-finished products at auxiliary materials, maliban pa sa binabayarang value-added taxes na ipinapatong sa finished medicine at importasyon ng kinakailangang raw materials. (Ulat ni Malou Rongalerios)</body>
<link>http://www.philstar.com/Article.aspx?articleId=128354&amp;publicationSubCategoryId=92</link>
</article>
<article>
<title>Army general na nagpatakas sa Sayyaf sisiyasatin</title>
<author>Joy Cantos</author>
<date>
<month>July</month>
<day>30</day>
<year>2001</year>
</date>
<body>Nakatakdang isalang sa imbestigasyon ng pamunuan ng Armed Forces of the Philippines (AFP) ang isang heneral ng Philippine Army na inakusahan ni Fr. Cirilo Nacorda na nasa likod ng pag-uutos para paatrasin ang tropa ng mga sundalo sa bayan ng Lamitan upang makatakas ang mga bandidong Abu Sayyaf mahigit isang buwan na ang nakakalipas. Sinabi ng AFP Spokesman Brig. Gen. Edilberto Adan na mabigat ang akusasyon na binitiwan ni Fr. Nacorda, kayat kakausapin nila ito ng masinsinan upang malaman kung may basehan ang mga paratang nito at kung sinong Army Colonel ang nagsabi sa kanya na nagbunsod para ibulgar ang kapalpakan umano ng heneral. Ayon pa kay Adan, kailangan rin nilang matiyak kung walang bahid na pulitika ang biglang paglalantad at pagbubulgar ni Fr. Nacorda. Batay sa akusasyon ni Fr. Nacorda, isang army general umano ang nag-utos sa sinibak na si Col. Juvenal Narcise,dating Commander ng 103rd Brigade sa Basilan na paatrasin ang nakapalibot na tropa ng sundalo sa Jose Torres Memorial Hospital kung kayat nakatakas ang nakorner na grupo nina Abu Sayyaf leader Khadaffy Janjalani at Spokesman na si Aldam Tiglao alyas Abu Sabaya. Hindi man direktang tinukoy ay nahagip ng pasaring ng pari si Brig. Gen. Romeo Dominguez, dating Commander General ng Armys 1st Infantry Battalion at dating chief ng Joint Task Force Comet na naatasang dumurog sa mga bandido at magliligtas sa nalalabi pang mga bihag. Si Dominguez ay natanggal sa posisyon at inilipat ng destino bilang Commanding General ng 8th Infantry Division sa Visayas Region. Subalit sinabi ni Adan na hindi sila basta maniniwala na sangkot ang mga senior officers ng AFP sa ganitong klaseng kontrobersiya dahil kung tutuusin ang mga ito ang nagsasakripisyo ng buhay sa paglaban sa mga bandidong Abu Sayyaf. (Ulat ni Joy Cantos)</body>
<link>http://www.philstar.com/Article.aspx?articleId=128464&amp;publicationSubCategoryId=92</link>
</article>
<article>
<title>Senador Angara reresbakan ng Malaca&amp;ntilde;ang</title>
<author>Rudy Andal</author>
<date>
<month>July</month>
<day>30</day>
<year>2001</year>
</date>
<body>Naghahanap ngayon umano ng butas ang Malaca&amp;ntilde;ang sa mga miyembro ng oposisyon sa senado partikular na kay Senador Edgardo Angara na dating secretary ng Department of Agriculture (DA) dahil umano sa ginagawa nitong pagbatikos sa pamahalaang Arroyo. Natuklasan kahapon ng mga miyembro ng oposisyon sa senado na may balak umano ang Malaca&amp;ntilde;ang na gumanti sa kanilang hanay dahil sa pagkapikon ng mga ito sa ginagawang pagbatikos kay Pangulong Gloria Macapagal Arroyo ni Sen. Angara nang magbigay ito ng kontra-SONA sa senado. Ayon sa kampo ng oposisyon, kinakalkal umano ngayon ng Malaca&amp;ntilde;ang ang nakabimbing unliquidated funds report sa Commission on Audit (COA) noong panahon na kalihim pa si Sen. Angara sa DA. Layunin umano na sirain ang imahen ni Angara at iba pang miyembro ng oposisyon sa taumbayan para iligaw umano ang atensyon sa nakatakdang pasasabuging &amp;quot;Guns of August&amp;quot; ng oposisyon sa susunod na buwan. Sinabi naman ni Angara na ang balak ng Malaca&amp;ntilde;ang ay desperadong hakbang na naglalayon lamang na iligaw ang publiko mula sa kahiya-hiyang pagkakamali ng pamahalaang Arroyo sa loob ng 6 buwan nitong panunungkulan. (Ulat ni Rudy Andal)</body>
<link>http://www.philstar.com/Article.aspx?articleId=128471&amp;publicationSubCategoryId=92</link>
</article>
<article>
<title>Jose Rizal magkakaroon ng karibal sa Luneta</title>
<author>Jhay Mejias</author>
<date>
<month>July</month>
<day>30</day>
<year>2001</year>
</date>
<body>Darating ang panahon hindi lang monumento ng pambansang bayaning si Dr. Jose Rizal ang masisilayan sa Luneta kundi isang monumento para sa sundalo. Ito ay kung makakapasa sa Kongreso ang panukalang batas na inihain ni Las Pi&amp;ntilde;as Rep. Cynthia Villar na nagsusulong na magpatayo ng Soldiers Memorial Monument sa nasabing pook. Batay sa House Bill 778, wala pang bantayog sa Kamaynilaan na kumikilala sa katapangan at katapatan ng mga sundalo na nagbuwis ng buhay para sa bayan. Ang pagtatayo ng isang bantayog para sa mga sundalo sa Luneta katulad ng kay Dr. Jose Rizal ay bilang pagsaludo sa kanilang kagitingan at katapangan sa paglaban sa mga masasamang elemento kagaya ng mga bandidong Abu Sayyaf. Ayon kay Villar, hindi sapat ang Veterans Shrine sa Bataan at ang Tomb of the Unknown Soldiers sa Libingan ng mga Bayani sa Fort Bonifacio dahil ito ay tago at hindi masyadong napupuntahan ng mga tao kaya ito ay nababalewala. Ipaparis sa Iwo Jima ang Vietnam Memorial sa Washington D.C.; Arch de Triomphe sa Paris at ang Soldiers Statues sa Bucharest sa London ang balak ipatayo ni Villar sa Luneta na tiyak na dadagsain ng mamamayan at ng mga turista. Kung magiging batas ang kanyang inihaing panukala, aatasan nito ang National Historical Institute na siyang mangangasiwa sa konstruksyon ng itatayong monumento na idadaan naman sa paligsahan ng disenyo. (Ulat ni Jhay Mejias)</body>
<link>http://www.philstar.com/Article.aspx?articleId=128478&amp;publicationSubCategoryId=92</link>
</article>
<article>
<title>GMA handang humarap sa imbestigasyon, FG uuwi na</title>
<author>Rudy Andal</author>
<date>
<month>July</month>
<day>30</day>
<year>2001</year>
</date>
<body>Nakahanda si Pangulong Gloria Macapagal Arroyo na humarap sa imbestigasyon ng senado o kongreso kaugnay umano sa suhulan sa telecom franchise na kinasasangkutan ng kanyang asawang si First Gentleman Mike Arroyo. Ayon kay Presidential Spokesman Rigoberto Tiglao, handa o welcome ang Pangulo sa anumang congressional inquiry bagamat wala pang pormal na imbestigasyon ukol dito. Noong Biyernes ay inatasan na ng Pangulo si Chief Presidential Legal Counsel Avelino Cruz na makipag-ugnayan sa Ombudsman upang imbestigahan ang alegasyong suhulan na nagsasangkot sa First Gentleman. Bagamat hindi pa nasisimulan ang pagsisiyasat ng senado at Ombudsman ay agad nang inabsuwelto ng Malaca&amp;ntilde;ang ang First Gentleman. Tiwala ang Pangulo na lilitaw sa anumang imbestigasyon na ang First Gentleman ay hindi sangkot sa nasabing bribery case. Samantala agad na puputulin ni FG Mike Arroyo ang kanyang biyahe sa Estados Unidos sa gitna ng umiinit na kontrobersiyal na suhulan sa telecom franchise. Uuwi na sa Agosto 2 si FG Arroyo sa halip na sa Agosto 6 para ipagdiwang ang wedding anniversary nila ng Pangulo. Ayon kay FG Arroyo na siya ay nagpasuri sa Filipino physician na si Rudy Sotto sa kanyang slip disc kayat nagtungo ito sa Estados Unidos. (Ulat ni Rudy Andal)</body>
<link>http://www.philstar.com/Article.aspx?articleId=128485&amp;publicationSubCategoryId=92</link>
</article>
<article>
<title>OFWs bibigyan ng karapatan na makaboto</title>
<author>Rudy Andal</author>
<date>
<month>July</month>
<day>30</day>
<year>2001</year>
</date>
<body>Iginiit kahapon ni Sen. Rodolfo Biazon na dapat bigyan ng karapatan ang mga Overseas Filipino Workers (OFWs) na makapili ng nais nilang maging lider ng bansa kahit na wala sila sa Pilipinas. Naghain si Sen. Biazon ng Senate Bill 1500 o Absentee Voting Act of 2001 na nagsasaad na nagbibigay ng karapatan sa mga OFWs na makaboto sa pamamagitan ng absentia. Kahit na ginagarantiyahan ng konstitusyon ang karapatang ito ay wala pang sistema para ganap na maipatupad ang voting in absentia ng mga Filipino na nasa ibang bansa. Sa panukala ni Biazon ay bibigyan ng kapangyarihan ang mga OFW na nananatiling Filipino kahit nasa ibang bansa na makaboto sa anumang national elections. Ang mga hindi lamang makakaboto na OFWs ay ang immigrant; nasentensiyahan sa pinal na hukuman sa anumang krimen at ang ideneklarang insane o incompetent. Sakaling maaprubahan ang panukalang Absentee Voting ay dapat magsumite ang mga OFW sa ating embahada o consular office sa ibang bansa ng kumpletong personal data na nakasaad sa kanilang pasaporte; voters ID o patunay ng kanyang rehistrasyon bilang botante ng Pilipinas bago ito mag-abroad o temporary residence sa ibang bansa at ang huling petsa ng huling pag-alis nito sa Pilipinas. (Ulat ni Rudy Andal)</body>
<link>http://www.philstar.com/Article.aspx?articleId=128488&amp;publicationSubCategoryId=92</link>
</article>
<article>
<title>ROTC hiniling na gawing optional</title>
<author>Joy Cantos</author>
<date>
<month>July</month>
<day>30</day>
<year>2001</year>
</date>
<body>Hiniling kahapon ni Philippine Army Commanding General Lt. Gen. Jaime Delos Santos sa Kongreso na gawing optional ang pagsasanay para sa Reserve Officers Training Corps (ROTC) sa bansa. Ang kahilingang ito ay ginawa ni Delos Santos sa gitna na rin ng malawakang protesta ng mga estudyanteng lalaki sa kolehiyo at unibersidad sa halos lahat na buong bahagi ng kapuluan partikular na sa Metro Manila na buwagin ang ROTC na anilay ugat ng kaliwat kanang korapsiyon sa hanay ng mga opisyal at tauhan ng militar na siyang mangangasiwa sa nasabing programa. Si Delos Santos kasama ang iba pang mga opisyal ng Philippine Army ay bumisita sa University of the Philippines (UP) Diliman at nakipag-diyalogo sa mga ROTC cadets. Nauna nang sinabi ni Defense Secretary Angelo Reyes na higit na makakabuti kung gagawing optional ang ROTC para sa kukuha nito ay yaong mga interasado lamang sa pagsasanay. Magugunita na tinutulan ng mga opisyal ng defense at military departments ang panukalang pagbuwag sa ROTC dahilan na rin sa kinakaharap sa problemang pangseguridad ng bansa na dulot ng mga rebeldeng komunista at rebeldeng muslim at mga bandidong Abu Sayyaf sa rehiyon ng Mindanao. (Ulat ni Joy Cantos)</body>
<link>http://www.philstar.com/Article.aspx?articleId=128490&amp;publicationSubCategoryId=92</link>
</article>
<article>
<title>Malaca&amp;ntilde;ang walang magagawa sa reklamo ng mga party list</title>
<author>Ely Saludar</author>
<date>
<month>July</month>
<day>30</day>
<year>2001</year>
</date>
<body>Iginiit ng Malaca&amp;ntilde;ang na wala silang magagawa sa mga reklamo ng mga party lists groups laban sa Commission on Elections (Comelec). Ayon kay Presidential Spokesman Rigoberto Tiglao na may termino ang mga opisyal ng Comelec sa pangunguna ni Chairman Alfredo Benipayo at hindi maaaring manghimasok ang Malaca&amp;ntilde;ang dahil ang kasong impeachment lamang ang maaaring mag-alis sa mga opisyal dito. Nauna rito ay galit na galit ang mga party list groups sa pangunguna ng Lakas-NUCD sa pagrekomenda sa kanila sa Supreme Court na madiskuwalipika at mabalewala ang napanalong boto noong nakalipas na eleksiyon. Hiniling ng Lakas-NUCD party list na sibakin si Benipayo dahil sa kapalpakan nito na naging dahilan kayat hindi sila makaupo gayundin ang ibang mga nanalong party lists groups sa kongreso kahit na naabot ang kinakailangang boto. (Ulat ni Ely Saludar)</body>
<link>http://www.philstar.com/Article.aspx?articleId=128492&amp;publicationSubCategoryId=92</link>
</article>
<article>
<title>&amp;quot;Paluwal&amp;quot; ilulunsad ni GMA sa Mindanao</title>
<author></author>
<date>
<month>July</month>
<day>30</day>
<year>2001</year>
</date>
<body>Ilulunsad ni Pangulong Gloria Macapagal Arroyo sa pamamagitan ni First Gentleman Mike Arroyo, ang pambansang programang &amp;quot;Paluwal&amp;quot; para sa Mindanao sa Davao City sa Agosto 19. Ang &amp;quot;Paluwal&amp;quot; ay pangunahing livelihood program ng administrasyong Arroyo upang pataasin ang antas ng pamumuhay ng mga Filipinong nasa depressed areas. Sinabi ni Randolph C. Parcasio, administrator ng Southern Philippines Development Authority (SPDA) na ang pro-active move na ito ng Pangulong Arroyo ay nagpapatunay lamang ng sinseridad ng pamahalaan upang itulak ang economic growth sa Mindanao, na tinaguriang food basket ng bansa. Ito rin umano ang epektibong paraan para mapanatili ang kapayapaan sa Mindanao sa pamamagitan nang paghimok sa mga miyembro ng Moro National Liberation Front (MNLF) at ng mga nasalanta ng labanan sa rehiyon na mamuhay bilang mga produktibong mamamayan.</body>
<link>http://www.philstar.com/Article.aspx?articleId=128493&amp;publicationSubCategoryId=92</link>
</article>
<article>
<title>GMA sisiyasatin ng Ombudsman</title>
<author>Grace Amargo at Lilia Tolentino</author>
<date>
<month>July</month>
<day>31</day>
<year>2001</year>
</date>
<body>Si Pangulong Arroyo ang unang sisiyasatin ng Ombudsman hinggil sa kinasasangkutang P50 milyong franchise deal anomaly ni First Gentleman Mike Arroyo. Ayon kay Presidential Spokesman Rigoberto Tiglao, inihahanda na ng presidential counsel ang mga affidavit para isumite sa Ombudsman kung saan mismong ang Pangulo ang gagawa ng affidavit. Tiniyak ng Pangulo na gagawin niyang malinaw sa lahat ang isyung ito at bagaman ang kaso ay ipasisiyasat niya sa Ombudsman, hindi umano ito sagabal kung magsisiyasat pa rin ang Senado. Nauna nang nagpahayag ang Pangulo na handa o welcome itong humarap sa anumang Congressional inquiry. Binigyan naman ni Aniano Desierto ng isang linggo ang Ombudsman para tukuyin ang lahat ng mga opisyal na sangkot sa telecom scam. Bumuo na kahapon ang tanggapan ng Ombudsman ng 3-man panel na magsasagawa ng imbestigasyon sa pamumuno ni Roy Roque Datur bilang team leader at mga miyembrong sina Ferdinand San Joaquin at Luisito Suarez. Muling giniit ng Malakanyang na walang ebidensiyang nagsasangkot kay Mr. Arroyo sa bribery case. Babalik anya ito sa Agosto 2 para harapin ang isyu. (Ulat nina Grace Amargo at Lilia Tolentino)</body>
<link>http://www.philstar.com/Article.aspx?articleId=128579&amp;publicationSubCategoryId=92</link>
</article>
<article>
<title>Sensitibong mga komite sa Senado nakopo ng PPC</title>
<author>Rudy Andal</author>
<date>
<month>July</month>
<day>31</day>
<year>2001</year>
</date>
<body>Nakopo ng mga miyembro ng People Power Coalition (PPC) ang mga sensitibong komite sa Senado. Tatlong komite ngayon ang hinahawakan ni Senator Ramon Revilla at ito ay ang Senate Committee on Environment and Natural Resources, Labor, Employment and Human Resources Development at Public Works. Napunta naman kay Senator John Osme&amp;ntilde;a ang chairmanship ng Senate committee on Finance at Local Government habang ang pamumuno sa Senate committee on Public Order and Illegal Drugs at Games and Amusement and Sports ay napunta kay Sen. Robert Barbers. Chairman naman ng Senate committee on Social Justice, Welfare and Rural Development at Tourism si Sen. Noli de Castro. Hinawakan naman ni Sen. Juan Flavier ang Senate committees on Health and Demography, at Cultural Committee habang kay Senate Majority Leader Loren Legarda-Leviste ang komite sa Accounts at Rules; Sen. Ramon Magsaysay Jr., chairman ng Senate committee on National Defense and Security at Science and Technology; Sen. Renato Cayetano, chairman committee on Education, Arts and Culture, samantalang ang chairmanship ng Senate committee on Justice and Human Rights ay napunta kay Sen. Francis Pangilinan, habang kay Sen. Joker Arroyo and Public Services; nakuha naman ni Senate President Pro-Tempore Manny Villar ang chairmanship ng Senate committee on Agriculture and Food. Samantala, kinuwestiyon ni Senate Minority Leader Aquilino Pimentel Jr. ang pag-upo bilang chairman ni Sen. Villar sa Agriculture and Food committee. Ayon kay Sen. Pimentel, nakasaad sa section 20 ng Senate Rules na ang Senate President Pro-Tempore, Majority Leader at Minority Leader ay awtomatikong ex-officio member ng lahat ng komite sa Senado kaya hindi nararapat pang humawak ng mga komite bilang taga-pangulo. Sinabi ni Pimentel, kaya lamang naging chairman ng Senate committee on foreign relations si Sen. Pimentel noong ito ay nanunungkulan bilang Senate President Pro-Tempore ay dahil &amp;quot;isinantabi&amp;quot; o sinuspinde ang section 20 ng Rules na sinang-ayunan naman ng mayorya. &amp;quot;Bilang Senate President Pro-Tempore ay puwede siyang magsagawa ng ribbon-cutting kung hindi puwedeng dumalo ang Pangulo ng Senado o kung ayaw naman niyang dumalo sa mga pagpupulong ng komite ay puwede naman siyang mag-novena na lamang ,&amp;quot; pahayag ni Pimentel. Dahil dito, napilitan si Senate Majority Leader Loren Legarda-Leviste na-i-defer na lamang ang paghahayag o nominasyon ng chairmanship sa araw na ito. (Ulat ni Rudy Andal)</body>
<link>http://www.philstar.com/Article.aspx?articleId=128585&amp;publicationSubCategoryId=92</link>
</article>
<article>
<title>'Young Guns' ipinantapat sa 'Spice Boys'</title>
<author>Malou Rongalerios</author>
<date>
<month>July</month>
<day>31</day>
<year>2001</year>
</date>
<body>Nagkaroon na ng katapat ang tinatawag na &amp;quot;Spice Boys&amp;quot; ng Kongreso, sa katauhan ng mga bata ring kongresista na tinawag namang &amp;quot;Young Guns.&amp;quot; Ayon kay Bukidnon Rep. Juan Miguel Zubiri, isa sa mga mga miyembro ng Spice Boys, hindi niya itinuturing na karibal ang mga first termer congressmen na kasapi ng Young Guns. &amp;quot;We welcome them to shine as well,&amp;quot; ani Zubiri sa isang panayam kahapon. Katulad ng Spice Boys, lima rin ang miyembro ng Young Guns sa katauhan nina Cavite Rep. Gilbert Remulla, Palawan Rep. Abraham Kahlil Mitra, Muntinlupa Rep. Rozzano Rufino Biazon, North Cotabato Rep. Emmylou Talino-Santos at Quezon Rep. Georgilu Yumul. Sinabi pa ni Zubiri na bagaman at kasama na ngayon ng majority group ang mga kongresistang kasapi ng Spice Boys katulad ni Camarines Sur Rep. Rolando Andaya, mananatili pa rin silang taga-bantay ng administrasyon. Ipinagmalaki pa ni Zubiri na kasapi na rin sila ng tinatawag na conscience block at babantayan ang bawat kilos ng Presidente katulad noong panahon ni dating Pangulong Estrada. Magugunitang ang Spice Boys kasama ang dating minority group sa Kongreso na pinangungunahan ni dating Speaker Feliciano Belmonte Jr. ang nagsulong ng Articles of Impeachment. (Ulat ni Malou Rongalerios)</body>
<link>http://www.philstar.com/Article.aspx?articleId=128592&amp;publicationSubCategoryId=92</link>
</article>
<article>
<title>Mass walkout ng SSS employees sinimulan</title>
<author>Angie dela Cruz, Lilia Tolentino at Ely Saludar</author>
<date>
<month>July</month>
<day>31</day>
<year>2001</year>
</date>
<body>Sinimulan na kahapon ng mga empleyado ng Social Security System (SSS) ang hindi pagpasok sa kani-kanilang mga trabaho bilang pagtupad sa banta na magsasagawa ng mass walkout kapag hindi inalis sa tungkulin si SSS president at chairman Vitaliano Na&amp;ntilde;agas at itinuloy ang planong privatization sa ahensiya. Kahapon ng umaga, hindi na umattend sa kanilang flag raising ceremony ang naturang mga empleyado na kinabibilangan ng matataas na opisyal ng SSS. Sa panig ng SSS management, kahit na may mass walkout, hindi naman umano maaapektuhan ang mga serbisyo sa libu-libong miyembro nito. Nabatid sa information office ng SSS, may skeletal force na nakatalaga sa ibat ibang tanggapan ng ahensiya na magseserbisyo sa mga miyembro nito na may transaksiyon dito. Nagbanta ang mga empleyado na hindi sila babalik sa kani-kanilang mga trabaho hanggat hindi nililisan ni Na&amp;ntilde;agas ang puwesto at ihahayag ng pamahalaan na walang magaganap na pagsasapribado ng naturang ahensiya. Higit na ikinagalit ng mga empleyado ng SSS ang pagpapadala ni Na&amp;ntilde;agas ng sariling tauhan mula sa Phil. Stock Exchange na pinasasahod ng mahigit sa P100,000 gayung napakaraming mga manggagawa nito ang hanggang sa kasalukuyan ay hindi pa natatanggap ang kanilang benepisyo at mga allowance. Sa Malakanyang, nakatakdang ihayag kung tatanggalin sa puwesto si Na&amp;ntilde;agas gaya ng hinihingi ng mga nagdedemonstrasyong kawani nito. Ang reklamo ng SSS employees ay iniimbestigahan na ni Finance Secretary Jose Isidro Camacho at nakatakda itong makipagkita sa Pangulo para iharap ang binuo niyang solusyon sa problema. (Ulat nina Angie dela Cruz, Lilia Tolentino at Ely Saludar)</body>
<link>http://www.philstar.com/Article.aspx?articleId=128599&amp;publicationSubCategoryId=92</link>
</article>
<article>
<title>RP kandidato sa UN Security Council</title>
<author>Ellen Fernando</author>
<date>
<month>July</month>
<day>31</day>
<year>2001</year>
</date>
<body>Isa ang Pilipinas sa mga bansa na nakatakdang kumandidato at lumaban para makuha ang isang non-permanent seat na naka-reserved sa Asia sa United Nations Security Council election para sa terminong 2004-2005 na gaganapin habang idinadaos ang 58th UN General Assembly sa taong 2003 Ayon sa Department of Foreign Affairs, ang Pilipinas ang nag-iisa pa lamang sa ngayon na kandidato mula sa Asia para sa taong 2003. Ang bansa ay nagpahayag ng pangangailangan upang isulong ang reporma ng UN na may kahalagahan at lakas. Bagaman naniniwala na ang pinakamahalagang elemento sa UN reform ay ang patatagin ang Security Council na siyang nagsisilbing kinatawan ng lahat ng mga bansa sa buong mundo, ang Pilipinas ay sumusuporta sa pagpapalawak ng membership at transparency sa pinaiiral na working methods. Bilang isang founding member, kabilang ang paglagda ni Carlos P. Romulo sa UN Charter noong Hunyo 1945 sa San Francisco, nakita ng bansa na ang UN ay umangat sa pinakamalaki at pinakaimportanteng international organization na naglalayong magbigay ng pangangailangan ng sanlibutan at ang pagsulong ng katahimikan ng buong mundo at pag-ambag sa pag-angat at respeto sa dignidad ng tao. (Ulat ni Ellen Fernando)</body>
<link>http://www.philstar.com/Article.aspx?articleId=128605&amp;publicationSubCategoryId=92</link>
</article>
<article>
<title>Sabaya manununog ng mga simbahan</title>
<author>Joy Cantos</author>
<date>
<month>July</month>
<day>31</day>
<year>2001</year>
</date>
<body>Nagbanta kahapon si Abu Sayyaf spokesman Abu Sabaya na susunugin ang lahat ng simbahang Katoliko sa lalawigan ng Basilan bilang ganti sa pinalakas na opensiba ng militar laban sa kanilang grupo. Sinabi ni AFP spokesman Brig. Gen. Edilberto Adan na malaki ang hinala ng militar na si Sabaya ang hindi nagpakilalang lalaking tumawag sa radio station ng RMN News Zamboanga City kahapon ng umaga kung saan inihayag ang pagbabanta. Ayon kay Adan, bagamat hindi nagpakilala ang nasabing lalaking caller na umaming isang Abu Sayyaf ay wala itong ipinag-iba sa boses ng Sayyaf spokesman na ilang beses na ring nakapanayam sa himpapawid ng nasabing himpilan ng radyo sa kasagsagan ng hostage crisis sa Basilan. Gayundin, ang nagbabantang manununog ng mga simbahang Katoliko ay bunga rin ng pagiging desperado ni Sabaya matapos umano itong mabigong makatakas sa kordon ng militar. Isang speedboat umano ang naghihintay kay Sabaya ngunit isang tauhan nito ang nag-ulat na mapanganib para sa ASG leader ang tumakas papunta sa Sumisip dahilan lahat umano ng mga residente dito ay galit sa kanilang grupo at napapaligiran ang nasabing lugar ng malaking puwersa ng tropang militar. Bunga nito, nagdesisyon umano si Sabaya na ibasura na lamang ang tangkang pagtakas. (Ulat ni Joy Cantos)</body>
<link>http://www.philstar.com/Article.aspx?articleId=128610&amp;publicationSubCategoryId=92</link>
</article>
<article>
<title>Domestic Violence Act isinulong</title>
<author>Rudy Andal</author>
<date>
<month>July</month>
<day>31</day>
<year>2001</year>
</date>
<body>Isinulong kahapon ni Majority Leader Loren Legarda-Leviste ang Senate Bill 594, o &amp;quot;Domestic Violence Act, upang lalong palakasin ang kapangyarihan ng pamahalaan na pangalagaan ang pamilya at panatilihin ito bilang mahalagang pundasyon ng isang bansa. &amp;quot;Ang pamilyang Pilipino ay hinahangaan dahil sa pagiging malapit sa isat isa ng mga miyembro nito. Ang lumalaking bilang ng karahasan sa mga tahanan ay isang malaking hadlang sa katatagan ng pamilya at ng bansa,&amp;quot; ayon kay Legarda. Tinukoy sa SB 594 ang pambubugbog, pang-aabusong pisikal at sekswal at ilan pang insidente ng karahasan sa tahanan bilang domestic violence. Isinasaad sa Domestic Violence Act ang komprehensibong mga paraan para pangalagaan ang pamilya, kompensasyon ng mga biktima at parusa sa mga lumalabag sa kanilang mga karapatan. (Ulat ni Rudy Andal)</body>
<link>http://www.philstar.com/Article.aspx?articleId=128614&amp;publicationSubCategoryId=92</link>
</article>
</data>