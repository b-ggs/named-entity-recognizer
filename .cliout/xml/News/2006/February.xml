<?xml version="1.0" encoding="ISO-8859-1" ?>
<data>
<article>
<title>Shoot-to-kill vs 4 Magdalo</title>
<author>Ni Joy Cantos</author>
<date>
<month>February</month>
<day>01</day>
<year>2006</year>
</date>
<body>Hindi mangingimi ang Armed Forces of the Philippines (AFP) na ipatupad ang &amp;quot;shoot-to-kill order&amp;quot; laban sa apat pang pinaghahanap na puganteng Magdalo. Nag-utos na si Maj. Gen. Romeo Tolentino, chief ng AFP-Northern Luzon Command na ilatag ang shoot to kill order laban kina Capt. Nathaniel Rabonza, 1st Lts. Patricio Bumidang, Jr., Sonny Sarmiento at Lawrence San Juan. Ayon kay AFP-PIO Col. Tristan Kison, bagaman bahagi ng &amp;quot;standard operating procedure&amp;quot; na paputukan ang sinumang puganteng papalag habang inaaresto, nilinaw ng opisyal na ang &amp;quot;shoot-to-kill&amp;quot; ay ipapalabas lamang nila sa sandaling manlaban ang apat na junior officers sa mga arresting officers ng AFP na naatasang tumugis sa mga ito. &amp;quot;Our soldiers and policemen know that they should only use sufficient amount of force in arresting the four mutineers,&amp;quot; ani Kison. Sa kasalukuyan ay sagad-sagarang trabaho ang isinasagawa ng kanilang mga intelligence operatives upang mapabilis ang pag-aresto sa apat. Sa kabila nito, sinabi ni Kison na mas gusto nilang hulihin ng buhay ang mga pugante. Kaugnay nito, papanagutin din ng AFP ang mga sibilyan o militar na tumutulong sa mga Magdalo. Kakutsaba ang turing sa kanila ng AFP kabilang na ang nasa likod ng website ni Marine Capt. Nicanor Faeldon. Ex ni Faeldon binawalang dumalaw Samantala, luhaang lumisan ang dating asawa ng naarestong si Faeldon matapos na harangin ito ng mga guwardiya ng Intelligence Service of the Armed Forces of the Philippines (ISAFP) at hindi pahintulutang bisitahin ang nakakulong na Magdalo leader kahapon. Sinabi ng umiiyak na si Tita Untalan sa mga guwardiya ng ISAFP na ibig lamang niyang dalhan ng pagkain ang dating asawa pero hindi siya pinapasok sa loob ng compound. Ipinaliwanag naman ni ISAFP chief Brig. Gen. Marlu Quevedo na lehitimong pamilya lamang ni Faeldon ang maaaring bumisita dito at maging sa iba pang nakakulong sa ISAFP detention center. &amp;quot;Its my order, only the immediate family are allowed to visit Faeldon like his mother, brother, sister, children kung meron man and since na-annulled na ang marriage niya dun sa kanyang dating misis hindi siya papayagang bumisita kay Faeldon,&amp;quot; paliwanag ni Quevedo. Nabatid na na-annul noong Pebrero 2005 ang 10 taong kasal ni Faeldon kay Untalan. Samantala, iimbestigahan ng Commission o Human Rights ang umanoy pambubugbog kay Faeldon habang nasa kamay ng ISAFP. Unang inireklamo ng abogado ni Faeldon na si Atty. Roel Pulido na sa loob lamang ng dalawang araw ay bumagsak na ang katawan ni Faeldon na mistulang pinahirapan sa selda at hindi nakakausap kung walang katabing bantay, na anyay isang paglabag sa karapatang pantao ng kanyang kliyente. (May ulat ni Angie dela Cruz))</body>
<link>http://www.philstar.com/Article.aspx?articleId=319516&amp;publicationSubCategoryId=92</link>
</article>
<article>
<title>Noli sariling kababayan tulungan mo  MJ</title>
<author></author>
<date>
<month>February</month>
<day>01</day>
<year>2006</year>
</date>
<body>Binatikos kahapon ni dating Manila Rep. at businessman Mark Jimenez ang pagkakait ni Vice President Noli de Castro ng tulong sa mismong kanyang mga kababayan sa Oriental Mindoro na inabot ng matinding baha noong Disyembre. Ayon kay Jimenez, mismong mga kapitbahay ni de Castro ang nagsisintir dahil sa pagbalewala nito sa kanila, na kanya umanong nasaksihan ng pangunahan ang pamimigay ng relief goods sa Calapan, Oriental Mindoro. Sa kasalukuyan ay P13 milyong halaga na ng relief goods at cash ang naipamahagi ni Jimenez at ng kanyang itinatag na organisasyon, ang Nagkakaisa sa Diyos, Nagkakaisang Pilipino sa mga binaha sa Mindoro at nasunugan sa Cagayan de Oro. Hindi rin umaasa si Jimenez na tutulong si de Castro sa may 300,000 katao na naapektuhan ng baha sa Central at Northern Luzon noong nakaraang linggo. &amp;quot;Kung kababayan nga niya sa Mindoro ay natiis niya, iyon pa kayang mga binaha sa Luzon,&amp;quot; ani Jimenez. &amp;quot;Its all a lie, de Castros carefully cultivated image of someone who helps people on need. &amp;quot;How can he pretend to champion the cause of all Filipinos when he cannot even take care of his own provincemates?&amp;quot; patutsada ni Jimenez. Handa si Jimenez na gumasta ng hanggang P100 milyon para tumulong sa mga Pilipinong nangangailangan matapos makita ang miserableng pamumuhay ng maraming Pilipino sa kanyang pagpunta sa mga liblib na pook sa Pilipinas.</body>
<link>http://www.philstar.com/Article.aspx?articleId=319530&amp;publicationSubCategoryId=92</link>
</article>
<article>
<title>12% R-VAT umpisa ngayon</title>
<author></author>
<date>
<month>February</month>
<day>01</day>
<year>2006</year>
</date>
<body>Simula na ngayong araw ang dagdag na 2% Reform-VAT bilang dagdag sa umiiral na 10% EVAT. Inaasahang makakalikom ang gobyerno ng P77 bilyon sa taong ito mula sa 12% R-VAT kung saan P54 bilyon dito ay pambayad umano ng utang ng bansa. Ayon sa Palasyo, ang koleksiyon mula sa EVAT ay bahagi ng mga hakbang na nais ipatupad ng pamahalaan para maisulong ang mga proyektong pangkaunlaran para sa mamamayan. Pero para kay Anakpawis Rep. Crispin Beltran, dagdag pasanin sa mamamayan ang magiging epekto ng panibagong 2% VAT increase dahil tiyak na tataas din ang presyo ng kuryente at gasolina. Inihayag ni Beltran na ang EVAT ay isang insulto sa mahihirap na matagal at patuloy na nagsasakripisyo para may makain sa araw-araw, makabili ng gamot at mapagkasya ang sahod sa pang-araw-raw na gastusin. Umapela ito sa pagsasagawa ng urgent moratorium sa implementasyon ng dagdag na VAT. (Lilia Tolentino/Malou Escudero)</body>
<link>http://www.philstar.com/Article.aspx?articleId=319536&amp;publicationSubCategoryId=92</link>
</article>
<article>
<title>Provl director sibak pag naiskoran ng NPA</title>
<author></author>
<date>
<month>February</month>
<day>01</day>
<year>2006</year>
</date>
<body>Binalaan kahapon ni PNP chief Director Gen. Arturo Lomibao ang mga provincial police commander na sisibakin sa puwesto kapag naiskoran ng pag-atake ng mga rebeldeng New Peoples Army (NPA) ang mga himpilan ng pulisya sa lugar na kanilang nasasakupan. Ang babala ay ipinalabas ni Lomibao matapos ang isinagawang maghapong command conference sa PNP headquarters sa Camp Crame. &amp;quot;In case there will be an attack on a police station, the provincial director will be held accountable,&amp;quot; ani Lomibao. Sinabi ni Lomibao na mahigpit na babantayan ng pulisya ang mga pangunahing instalasyon ng gobyerno habang ang tropa naman ng militar ang tutugis sa grupo ng mga rebelde. Sa tala, ang 8,000 puwersa ng NPA ay nagawang umatake sa may 10 himpilan ng pulisya nitong huling bahagi ng 2005 hanggang Enero 2006. (Joy Cantos)</body>
<link>http://www.philstar.com/Article.aspx?articleId=319540&amp;publicationSubCategoryId=92</link>
</article>
<article>
<title>Walang transport strike!</title>
<author></author>
<date>
<month>February</month>
<day>01</day>
<year>2006</year>
</date>
<body>Walang planong maglunsad ng transport strike at wala ding hinihinging taas sa pasahe ang may 250,00 strong members ng Federation of Jeepney Operators and Drivers Association (FEJODAP) kahit na ipatupad ang 12 percent expanded Value Added Tax simula ngayong Pebrero 1. Sa isang panayam, sinabi ni Zeny Maranan, pangulo ng Fejodap, hindi muna sila gagawa ng anumang hakbang na makakaapekto sa taumbayan lalupat hindi pa nila nararamdaman ang epekto ng EVAT. Binigyang diin ni Maranan na ang bawat grupo ay iisa-isahin niyang kausapin matapos ang Pebrero para makakuha ang sentimiyento at anumang epekto ng implementasyon ng EVAT sa kanilang pang-araw-araw na hanapbuhay. Nilinaw din ni Maranan na wala silang magagawa kung nais ng ibang transport group na maglunsad ng transport strike tulad ng PISTON at ACTO dahil ito naman anya ay kanilang karapatan. Pero, kinuwestiyon din nito kung bakit ngayon lamang gumagawa ng pagkilos ang ibang transport groups gayung naaprubahan na ang batas sa EVAT at hindi nag-tigil pasada noong kasagsagan na pinagdedebatihan ito ng mga mambabatas sa Kongreso. Una nang nagbanta ang PISTON at ACTO na magsasagawa ng serye ng transport strike para kondenahin ang EVAT. (Angie dela Cruz)</body>
<link>http://www.philstar.com/Article.aspx?articleId=319544&amp;publicationSubCategoryId=92</link>
</article>
<article>
<title>Hanggat nakaupo si Abalos, walang malinis na halalan  Nene</title>
<author></author>
<date>
<month>February</month>
<day>01</day>
<year>2006</year>
</date>
<body>Iginiit kahapon ni Senate Minority Leader Aquilino Pimentel Jr., na walang malinis na halalan na magaganap sa bansa kung patuloy na nasa puwesto si Comelec Chairman Benjamin Abalos at iba pang mga opisyal na nadawit sa P1.3-B anomalya sa automated counting machine (ACM). Ayon kay Sen. Pimentel, patuloy na binabalewala ng grupo ni Abalos ang sentimyento ng taumbayan na dapat magbitiw na sila sa tungkulin at harapin ang kanilang kaso. Dismayado rin si Pimentel sa patuloy na pangungunyapit ng grupo ni Abalos sa Comelec sa kabila na rin ng pahayag ng Catholic Bishop Conference of the Philippines (CBCP) na magbitiw na sila sa tungkulin para maibalik ang kredibilidad ng komisyon. Naniniwala si Pimentel na ang patuloy na paghawak sa puwesto ng mga opisyal ay patunay lang na mayroon na naman itong niluluto para sa plebisito. (Rudy Andal)</body>
<link>http://www.philstar.com/Article.aspx?articleId=319549&amp;publicationSubCategoryId=92</link>
</article>
<article>
<title>Blood money dadalhin na ni Kabayan sa Kuwait</title>
<author></author>
<date>
<month>February</month>
<day>01</day>
<year>2006</year>
</date>
<body>Tutulak na patungong Kuwait sa Biyernes si Vice Pres. Noli de Castro dala ang &amp;quot;blood money&amp;quot; mula sa pamahalaan upang isagawa ang misyon nitong isalba ang Pinay na si Marilou Ranario na hinatulan ng bitay dahil sa pagpatay sa kanyang amo. Kasama ni de Castro ang mga magulang ni Ranario na tutungo sa Kuwait upang personal na makausap si Marilou, 33, dating guro at tubong Surigao de Sur at nagtrabaho bilang domestic helper sa Kuwait. Sa report, umaabot na sa P18 milyon-P20 milyon ang nalilikom ng gobyerno para sa blood money ni Ranario at posibleng tataas pa dahil na rin sa tulong ng ilang personalidad. Tinanggihan ng pamilya ng napaslang ang unang alok ng Embahada na $10,000 kapalit ng kalayaan ng nakapiit na Pinay. Ang pagbibigay ng blood money ang panghuling paraan na nakikita ng gobyerno upang mapapayag ang pamilya ng Kuwaiti employer ni Ranario na patawarin na ito at tuluyang makalabas ng kulungan. Sinabi ng mga kaanak ni Ranario na pagtatanggol lamang sa sarili ang ginawa ni Marilou matapos niyang masaksak at mapatay ang kanyang amo noong Enero 10, 2005. Sinasabi sa report na madalas na maltratuhin ng kanyang Kuwaiti employer si Marilou at bago naganap ang krimen ay binato umano siya ng baso. Nang makakita pa ng patalim ang amo ay mabilis na kinuha ito, nakipag-agawan naman si Marilou at nang makuha ang patalim ay sinaksak ang among Kuwaiti. (Ellen Fernando)</body>
<link>http://www.philstar.com/Article.aspx?articleId=319550&amp;publicationSubCategoryId=92</link>
</article>
<article>
<title>0% income tax para sa head of the family na kumikita ng P100,000 kada taon</title>
<author></author>
<date>
<month>February</month>
<day>01</day>
<year>2006</year>
</date>
<body>Magandang balita para sa mga head of the family! Inaprubahan na kahapon ng House Committee on Ways and Means ang pagbibigay ng zero (0%) income tax para sa mga head of the family na kumikita ng mas mababa sa P100,000 sa loob ng isang taon. Sinabi ni Tarlac Rep. Jesli Lapus, chairman ng nasabing komite na makikinabang sa panukalang ito ang mga minimum wage earners. Gayunman, ayon sa mambabatas ang mga head of the family na kumikita ng mula P100,000 hanggang P300,000 ay magbabayad ng karagdagang 3% income tax samantalang 4% naman para sa mga kumikita ng P300,000 hanggang P500,000. Habang ang mga single persons na kumikita ng P100,000 hanggang P300,000 ay may karagdagang 4% na income tax samantalang 5% naman para sa mga kumikita ng P300,00 hanggang P500,000. Subalit, kung umaabot na sa P1 milyon ang kinikita ng isang single ay madadagdagan ng 7% para sa mga ito maging sa mga head of the family na kumikita rin ng ganitong halaga. Kasabay nito, inirekomenda ng Department of Finance ang pagtataas sa personal tax exemptions para sa single at head of the family. Sa mga dating tax exemptions na P20,000 na single ay itinaas na hanggang P30,000 habang para sa head of the family na dating may exemption na P25,000 ay itinaas ng hanggang P37,500. Sinabi ni Lapus na dahil sa panukalang ito ay mawawalan ang gobyerno ng P8 bilyon kada taon subalit P8B din ang kikitain dahil sa simplified net income taxation. (Malou Escudero)</body>
<link>http://www.philstar.com/Article.aspx?articleId=319551&amp;publicationSubCategoryId=92</link>
</article>
<article>
<title>Senado umabuso sa kapangyarihan</title>
<author></author>
<date>
<month>February</month>
<day>01</day>
<year>2006</year>
</date>
<body>Inakusahan ni Efren Villase&amp;ntilde;or, Aksyon Sambayanan peasant leader at president ng P750,000 strong Pambansang Koalisyon ng mga Samahan ng Magsasaka at Manggagawa sa Niyugan (PKSMMN) ng pang-aabuso ng kanilang kapangyarihan ang mga senador nang bigyan nito ng P1 budget ang Presidential Commission on Good Government (PCGG) matapos na tumanggi sa PCGG Chairman Camilo Sabio na sagutin ang tanong nina Senator Joker Arroyo at Juan Ponce Enrile. Ayon kay Villase&amp;ntilde;or, walang katotohanan ang impormasyong nakalap ng mga senador tungkol sa compromise agreement. Aniya, wala pa namang naganap na compromise agreement sa pagitan ng mga coconut farmers at ng grupo ni Danding Cojuangco. Sinabi ni Villase&amp;ntilde;or, na hindi rin umano sila dapat na sisihin kung nais na nilang makipagkasundo kay Danding Cojuangco dahil naaayon naman ito sa batas. Sa katunayan, ang compromise agreement ay isa lamang nilang paraan para sa ngayon upang magamit na ang coco levy ng kanilang sektor. Ang naturang isyu ay tinulugan lamang umano ng mga senador sa loob ng 18 walong taon. Sa kabila nito, binabawasan taun-taon ng senado ang budget ng Philippine Coconut Authority. (Doris Franche)</body>
<link>http://www.philstar.com/Article.aspx?articleId=319552&amp;publicationSubCategoryId=92</link>
</article>
<article>
<title>Reward vs Bolante</title>
<author></author>
<date>
<month>February</month>
<day>01</day>
<year>2006</year>
</date>
<body>Nagdesisyon kahapon si Sen. Ramon Magsaysay Jr. bilang chairman ng Senate committee of agriculture and food na maglaan ng panimulang P20,000 na reward money para sa sinumang makakapagturo sa nagtatagong si dating Agriculture undersecretary Jocelyn &amp;quot;Joc-Joc&amp;quot; Bolante. Hinimok din ni Sen. Magsaysay ang taumbayan na magbigay ng pisong donasyon para mapalaki ang reward money upang madaling maaresto si Bolante na itinuturong utak sa P728 milyong fertilizer fund scam. &amp;quot;The continued disappearance of Bolante has become a big insult not only to the Senate but also to our countrymen who are hungry for the truth as regards the real beneficiaries of the fertilizer fund,&amp;quot; wika pa ni Magsaysay. Nakatanggap ng mga impormasyon ang mambabatas na naririto na sa bansa si Bolante at nagtatago lamang upang makaiwas sa ipinalabas na warrant of arrest ng Senado dahil sa patuloy na pagbabalewala nito sa isinasagawang pagdinig hinggil sa fertilizer fund scam. Maging ang kasamahan ni Bolante sa Rotary Club of Makati West ay nagpadala ng liham kay Magsaysay kung saan ay hinihimok nila ang kasamahan nilang Rotarian na irespeto ang proseso sa Senado sa pamamagitan ng pagharap sa pagdinig nito upang ilantad ang katotohanan. Nakatakdang magsagawa ng ika-anim na pagdinig ang komite ni Magsaysay kasama ang blue ribbon committee bukas kaugnay sa kontrobersiyal na P728 milyong fertilizer fund scam. (Rudy Andal)</body>
<link>http://www.philstar.com/Article.aspx?articleId=319553&amp;publicationSubCategoryId=92</link>
</article>
<article>
<title>Ekonomiya lumago</title>
<author></author>
<date>
<month>February</month>
<day>01</day>
<year>2006</year>
</date>
<body>Naniniwala ang mga kongresista na tinatahak na ng Pilipinas ang pag-unlad ng ekonomiya matapos na maitala ang 5.1 percent na paglago nito sa nakalipas na taon. Sa pinagsamang kalatas, kumpiyansa rin sina Rep. Jesli Lapus at Bulacan Rep. Wilhelmino Sy-Alvarado na magpapatuloy ang paglakas ng ekonomiya ngayong taon sa kabila ng ingay sa pulitika at ang panggugulong ginagawa ng mga kritiko ng pamahalaan. Ginawa ng mga kongresista ang pahayag makaraang ibalita ng National Economic Development Authority na umarangkada sa 5.1% ang gross domestic products, o ang kabuuang nilikhang kalakalan at serbisyo sa loob ng bansa sa nakalipas na taon. Bagamat mas bahagyang mababa ito sa itinakda ng mga economic manager ng bansa, mas mataas naman ito sa ginawang pagtatasa ng mga ekonomista sa pribadong sektor na nagbigay lamang ng mababa sa limang porsiyento. Ayon pa kay Lapus, mas maganda ang inaasahan ngayong taon dahil pinatunayan naman na hindi na apektado ang merkado sa ingay sa pulitika. Nanawagan din ang chairman ng House committee on ways and means na hindi dapat maging dahilan ang paglago ng ekonomiya para madiskaril ang pagpapatupad sa dalawang porsiyentong dagdag sa expanded value added tax (EVAT). Sinabi naman ni Alvarado na kailangan pa rin ipatupad ang panibagong dagdag na singilin sa buwis upang mas dumami pa ang pondo ng pamahalaan para tustusan ang mga pang-ekonomiyang programa at proyekto para sa ikabubuti ng serbisyo sa taumbayan. (Malou Escudero)</body>
<link>http://www.philstar.com/Article.aspx?articleId=319554&amp;publicationSubCategoryId=92</link>
</article>
<article>
<title>P2 taas pasahe nakaamba</title>
<author></author>
<date>
<month>February</month>
<day>02</day>
<year>2006</year>
</date>
<body>Isang araw matapos ipatupad ang 12% Reform Value Added Tax o RVAT, nagpahayag agad ang grupong Alliance of Concerned Transport Organization (ACTO) ng P2 taas sa pasahe sa mga pampasaherong jeep. Sinabi ni Efren de Luna, pangulo ng ACTO, ang taas pasahe ang tanging paraan na kanilang nalalaman upang makaiwas sa epektong dulot ng RVAT. &amp;quot;Two pesos for first 4 kilometer ang nais naming idagdag pero walang dagdag sa succeeding kilometers,&amp;quot; ani de Luna. Kahapon ng madaling araw ay sinimulan ng mga kumpanya ng langis ang pagtaas sa presyo ng kanilang diesel ng P0.58 kada litro, P0.63 sa gasolina habang P10 naman kada 11 kilo sa LPG bilang epekto ng RVAT. Tatamaan din ang kuryente kung saan madagdagan ng P20 singil kada 200 kilowatt hours ang buwanang singil. Umakyat rin ang presyo ng bilihin at apektado pati serbisyong legal gaya ng doktor at abogado; pasahe sa barko at eroplano, gayundin ang mga non-agricultural products. Ipinasa ng pamahalaan ang dagdag na 2% EVAT upang kumita ng P75 bilyon kada taon para sa pagbabayad ng utang-panlabas ng bansa habang P22 bilyon ay ilalaan naman sa imprastraktura at mga pangunahing serbisyo. Kahapon ay tumaas na rin ang halaga ng mga bayarin sa Land Transportation Office kung saan itataas ang computer fees na sisingilin sa drivers license at pagrerehistro ng sasakyan. Samantala, nagbabala naman ang Department of Trade and Industry sa mga tusong negosyante na magsasamantala sa mga mamimili dahil may katapat na parusa ang gagawin nilang pagmamaniobra sa presyo ng kanilang mga paninda. At upang mabantayan ang posibleng pag-abuso sa ipinatutupad na 12% RVAT sa mga serbisyo at produkto, isinulong kahapon nina Antique Rep. Exequiel Javier at Isabela Rep. Rodolfo Albano ang pagbuo ng isang inter-agency monitoring team na pamumunuan ng DTI kasama ang Dept of Energy, DOTC at Agriculture. Sinabi ng mga kongresista na magsisilbing one-stop shop ang nasabing monitoring team kung saan hindi lamang ang pagbabantay sa presyo ang magiging trabaho nito kundi ang aksyunan ang mga reklamo ng mga mapagsamantalang tindero at negosyante. Duda naman si Senate Minority Leader Aquilino Pimentel kung makakakolekta ang gobyerno ng mula P82-B hanggang P120-B mula sa 12% RVAT dahil wala ng kakayahan ang taumbayan para bumili ng kanilang mga pangangailangan dahil hindi naman tumaas ang sahod. (Angie Dela Cruz, Lilia Tolentino, Malou Escudero at Rudy Andal)</body>
<link>http://www.philstar.com/Article.aspx?articleId=319669&amp;publicationSubCategoryId=92</link>
</article>
<article>
<title>RVAT inulan ng protesta</title>
<author></author>
<date>
<month>February</month>
<day>02</day>
<year>2006</year>
</date>
<body>Muling nagpang-abot kahapon ang pulisya at mga militanteng grupo sa lungsod ng Maynila matapos pilitin ng mga demonstrador na makalapit sa Malaca&amp;ntilde;ang para iprotesta ang ipinatupad na 12% RVAT. Dalawang militanteng babae ang dinakip ng mga anti-riot squad sa banggaan sa kanto ng Recto at Morayta Ave., Sta. Cruz matapos mambato. Anim na miyembro naman ng grupong Sanlakas ang dinampot dahil sa pagtatangkang sumugod malapit sa Malaca&amp;ntilde;ang ngunit naharang sila. Ilang militante ang nasaktan dahil sa pamamalo ng mga pulis habang ilan rin sa mga alagad ng batas ang nagtamo ng sugat dahil sa pambabato ng mga ralista. Kabilang dito si Supt. Bernardo Diaz, hepe ng Police Station 4-Sampaloc matapos na suntukin ng isang militante buhat sa likuran. Alas-6 ng umaga nang magtungo sa Trabajo market sa Sampaloc, Maynila ang mga miyembro ng Kilusan para sa Pambansang Demokrasya (KPD). Sinabi ni KPD spokesman Jess Prado na magsasagawa rin sila ng mga kilos-protesta sa tapat naman ng mga gasolinahan upang kondenahin naman ang pagtaas ng mga produktong petrolyo dahil sa dagdag na buwis na sa balikat ng mga mamamayan ipapasa ng mga oil companies. Higit sa 500 militante naman ang dumagsa sa Plaza Miranda sa kabila ng kawalan ng permit to rally. Pinayagan naman ng pulisya na magsagawa ng programa ang mga ito dahil sa idineklarang freedom park ang Plaza Miranda ngunit hindi nakuntento kaya nagmartsa patungo sa Malaca&amp;ntilde;ang. (Danilo Garcia)</body>
<link>http://www.philstar.com/Article.aspx?articleId=319678&amp;publicationSubCategoryId=92</link>
</article>
<article>
<title>2 sundalong nagtago kay Faeldon hinuli</title>
<author></author>
<date>
<month>February</month>
<day>02</day>
<year>2006</year>
</date>
<body>Dalawang sundalo na umanoy nagkanlong kay Marine Capt. Nicanor Faeldon ang inaresto kahapon ng mga elemento ng Counter-Intelligence Group ng Armed Forces of the Philippines (AFP) sa Palawan. Sa ginanap na press conference kahapon sa Camp Aguinaldo, kinilala ni AFP-Public Information Office (AFP-PIO) chief Col. Tristan Kison ang mga ito na sina Army Pvt. Lorenzo Caranzo at Pvt. Hardy Glaraga, pawang kasapi ng AFP-Civil Relations Group ng AFP-Western Command na nakabase sa Puerto Princesa City, Palawan. Sinabi ni Kison na sina Caranzo at Glaraga ay ikinanta ni Faeldon sa interogasyon na siyang tumulong sa kanya sa pag-iikot nito sa WesCom noong Dis. 21, 2005. Base sa impormasyon, si Faeldon ay nag-iikot sa military camp sa WesCom para umano hikayatin ang mga sundalo na sumama sa kanya at nagsilbing escort umano nito sina Caranzo at Glaraga.Tatlo pang sundalo na tumulong kay Faeldon ang kanilang isusunod pero tumanggi munang tukuyin kung sino ang mga ito at kung saang yunit nakatalaga. Sina Caranzo at Glaraga ay kabilang sa 185 sundalong pinalaya noong Mayo 2005 matapos sumama sa Oakwood mutiny noong Hulyo 2003. (Joy Cantos/Butch Quejada)</body>
<link>http://www.philstar.com/Article.aspx?articleId=319685&amp;publicationSubCategoryId=92</link>
</article>
<article>
<title>Pamilya ng 4 Magdalo pumalag sa shoot-to-kill</title>
<author></author>
<date>
<month>February</month>
<day>02</day>
<year>2006</year>
</date>
<body>Umalma kahapon ang pamilya ng apat pang pinaghahanap na puganteng Magdalo sa inisyung &amp;quot;shoot-to-kill&amp;quot; ng AFP laban sa mga ito. Ayon sa pamilya nina Capt. Nathaniel Rabonza, 1st Lts. Lawrence San Juan, Patricio Bumidang, Jr. at Sonny Sarmiento, sobrang lupit para i-shoot-to-kill ang kanilang mga mahal sa buhay na naninindigan lamang sa kanilang ipinaglalaban sa pagmamahal sa bayan. Hindi anila mga kriminal ang apat para basta na lamang ipapatay. Idinagdag ng mga ito na reporma o pagbabago sa bulok na sistema sa AFP ang isinusulong ng apat at hindi makatarungan na sa paglaban nila sa katiwalian ay kamatayan ang isukli sa mga ito. (Joy Cantos)</body>
<link>http://www.philstar.com/Article.aspx?articleId=319688&amp;publicationSubCategoryId=92</link>
</article>
<article>
<title>Pagbuwag sa Senado pasado sa Kamara</title>
<author></author>
<date>
<month>February</month>
<day>02</day>
<year>2006</year>
</date>
<body>Ipinasa na kahapon sa House committee on constitutional amendments ang panukalang batas na naglalayong baguhin ang porma ng gobyerno at gawin itong unicameral parliamentary system. Sa botong 27-6, nanalo ang pagsusulong na gawing unicameral parliamentary system ang gobyerno na magiging daan para mabuwag ang Senado. Sinabi ni Cagayan de Oro Rep. Constantino Jaraula na binibilisan ng komite ang pagtalakay sa panukala upang humabol ito sa tinatarget na plebisito sa Hunyo. Pero sinabi ni Fr. Joaquin Bernas, isang kilalang Constitutionalist, pag-aaksaya lamang ng oras sa panig ng Kamara ang pagtalakay sa Charter change dahil hindi naman ito sasang-ayunan ng Senado. Naniniwala si Bernas na hindi magkakaroon ng plebisito sa Hunyo dahil posibleng makarating pa sa Supreme Court ang usapin sa Chacha at hindi naman sigurado kung papayag ang Senado na makisali sa isang joint session para pag-usapan ang gagawing revisions. (Malou Escudero)</body>
<link>http://www.philstar.com/Article.aspx?articleId=319697&amp;publicationSubCategoryId=92</link>
</article>
<article>
<title>Erap kailangan nang operahan sa mata</title>
<author></author>
<date>
<month>February</month>
<day>02</day>
<year>2006</year>
</date>
<body>Kailangan nang sumailalim sa corrective surgery ang dalawang mata ni dating Pangulong Estrada na halos magsara na dahil sa pamamaga. Ayon kay Dr. Lorenzo Hocson, personal physician ni Erap sa pagharap nito sa Sandiganbayan Special Division, ang antibiotics na ibinigay kay Estrada ay para lamang patayin ang impeksyon at hindi nito magagamot ang upper eyelid na siyang tumatakip sa mata. Ani Hocson, kapag hindi maooperahan ay palaging nakabukas ang isang mata kahit na natutulog na posibleng matuyo o mairita. Si Estrada ay nakararanas ng dermatochalisis, isang kondisyon kung saan ang talukap ng mata ay mayroong sobrang balat. Bago ito, nagkaroon si Erap ng preseptal cellulitis, isang impeksyon sa mata na sanhi ng kagat ng insekto. Ang preseptal cellulitis ang nagpalala sa dermatochalisis ni Estrada. Hiniling din ni Hocson sa Sandiganbayan na bigyan nang ekstensyon si Erap sa pananatili nito sa San Juan Medical Hospital at 2-3 araw pang ekstensyon matapos ang operasyon para sa recovery. Sinabi naman ni Chief Special Prosecutor Dennis Villa-Ignacio na hindi nila kokontrahin ang operasyon ni Estrada. (Malou Escudero)</body>
<link>http://www.philstar.com/Article.aspx?articleId=319701&amp;publicationSubCategoryId=92</link>
</article>
<article>
<title>Aksyon Sambayanan umalma sa RVAT</title>
<author></author>
<date>
<month>February</month>
<day>02</day>
<year>2006</year>
</date>
<body>Binatikos ng grupong Aksyon Sambayanan ang bagong Reform Value Added Tax kasabay ng pagsasabing &amp;quot;dagdag kalbaryo ito sa mga mamamayang dati nang mahihirap.&amp;quot; Sinabi ni Jorge Azuelo, spokesperson ng social democrat na grupo, hindi kailangan ng gobyerno ang RVAT dahil marami namang paraan para mapalaki nito ang kita tulad ng paniningil sa mga kompanyang nagkakautang dito at pagsugpo sa smuggling. Muling nilusob ng Aksyon Sambayanan ang Meralco at Energy Regulatory Commission (ERC) upang ipabasura ang kasunduang Meralco-National Power Corp. na nagpalugi sa gobyerno ng halagang P27.5 bilyon bukod pa sa magpapahirap sa mga maralitang kumukunsumo ng kuryente. Ang Meralco ay may utang na P270.5 bilyon sa Napocor ngunit pumayag ang huli na ipasa ito ng Meralco sa mga consumer nito sa pamamagitan ng pagtataas ng P0.12 sentimos per kilowatt hour sa singil sa kuryente. Naghain ng motion for intervention ang Aksyon Sambayanan sa ERC upang ibasura ang naging settlement ng Meralco at Napocor. (Doris France)</body>
<link>http://www.philstar.com/Article.aspx?articleId=319702&amp;publicationSubCategoryId=92</link>
</article>
<article>
<title>Tuition di pwedeng itaas sa RVAT</title>
<author></author>
<date>
<month>February</month>
<day>03</day>
<year>2006</year>
</date>
<body>Binalaan ng Malaca&amp;ntilde;ang ang mga pribadong paaralan na gagamiting sangkalan ang 12% Reform Value Added Tax para makapagtaas ng kanilang tuition fees. Sinabi ni Finance Secretary Margarito Teves na libre sa RVAT ang serbisyong edukasyon kaya hindi dapat na gamitin ang 12% buwis sa pagtataas ng matrikula. Ang pahayag ay kasunod ng pangamba ng National Union of Students of the Philippines na baka magkaroon na naman ng pagtataas ng matrikula dahil sa pagtataas ng 2 porsiyento sa kinokolektang EVAT. Gayunman, nilinaw ni Teves na ang desisyon sa tuition hike ay hurisdiksiyon pa rin ng mga opisyal ng private schools base sa ibang kadahilanan, pero hindi dahil sa RVAT. Dahil dito kay hiningi ni Teves ang pakikipagtulungan ng publiko para maipabatid kaagad sa kinauukulang mga opisyal kung sasamantalahin ng mga may-ari ng paaralan ang RVAT para maitaas ang kanilang tuition fee. (Lilia Tolentino)</body>
<link>http://www.philstar.com/Article.aspx?articleId=319826&amp;publicationSubCategoryId=92</link>
</article>
<article>
<title>12% R-VAT, parang asin na ikinukuskos sa mahapding sugat</title>
<author></author>
<date>
<month>February</month>
<day>03</day>
<year>2006</year>
</date>
<body>Para umanong asing ikinukuskos sa mahapding sugat ang implementasyon ng gobyerno ng 12% RVAT, ayon sa human rights group na Karapatan. &amp;quot;Habang ang mga kababayan natin ay namimilipit sa sakit ng kahirapan, lalo pang pinalala ang pagdurusa ng ating mga kababayan sa pagpapataw ng karagdagang buwis,&amp;quot; pahayag ni Marie Hilao-Enriquez, kalihim ng grupo. Dahil sa dagdag na VAT, nagtaas na rin ang pasahe sa barko at eroplano, gayundin napipintong magtaas ng singil sa text at tawag sa cellphone ang mga cellular companies. Ipapasa naman ng mga doktor at abogado sa kanilang mga pasyente at kliyente ang dagdag na VAT kaya wala ng kawala ang publiko sa buwis na ipinataw ng gobyerno. Una nang nagtaas ang mga oil companies ng kanilang presyo sa mga produktong petrolyo at LPG, kuryente, drivers license, car registration habang nakaamba ang P2 taas sa pasahe sa pampasaherong jeep. Ayon sa Karapatan, maling-mali si Pangulong Arroyo sa pahayag na ang karagdagang buwis ay mapait na pildoras na kailangang lunukin para gamutin ang diperensiya ng ating ekonomiya. &amp;quot;Ang mga karagdagang buwis ay lalong nagpapasidhi sa paghihirap na dinaranas ng taumbayan,&amp;quot; ani Enriquez. (Angie dela Cruz)</body>
<link>http://www.philstar.com/Article.aspx?articleId=319838&amp;publicationSubCategoryId=92</link>
</article>
<article>
<title>GMA, 2 buwan na lang  Imee</title>
<author></author>
<date>
<month>February</month>
<day>03</day>
<year>2006</year>
</date>
<body>Nagmistulang &amp;quot;Madam Auring&amp;quot; si Ilocos Norte Rep. Imee Marcos nang hulaan nito si Pangulong Arroyo na dalawang buwan na lamang ang itatagal sa Malaca&amp;ntilde;ang dahil sa implementasyon ng 12% RVAT. Ayon kay Marcos, kritikal sa administrasyong Arroyo ang buwan ng Pebrero at Marso at kung hindi mapanghahawakan ang mga susunod na mga kaganapan sa bansa ay malamang na tuluyan na siyang mapatalsik bilang pangulo. Sinabi ni Marcos na mabigat ang epekto ng 12% RVAT para sa mamamayan at dito masusubok ang pamunuan ni Arroyo kung matatagalan pa niya ang sunud-sunod na kilos-protesta at banta ng kudeta. Naniniwala pa ang mambabatas na kung malalampasan ni Arroyo ang dalawang buwan na ito ay matatapos niya ang taong 2006 bilang pangulo ng bansa pero nakakatakot pa rin ang sitwasyon sa pamahalaan na parang bulkan na hindi alam kung kailan sasabog. Idinagdag pa ni Marcos na isang malaking pagkakamali ang ginawa ni Arroyo sa pagpataw ng 12% RVAT dahil ang mahihirap na mamamayan ang siyang direktang tatamaan dito. (Malou Escudero)</body>
<link>http://www.philstar.com/Article.aspx?articleId=319839&amp;publicationSubCategoryId=92</link>
</article>
<article>
<title>Fertilizers overpriced ng P127-M</title>
<author></author>
<date>
<month>February</month>
<day>03</day>
<year>2006</year>
</date>
<body>Milyon-milyon ang nadiskubreng overpricing na ginawa ng Department of Agriculture (DA) sa pagbili nito ng fertilizer na bahagi ng P728 milyon ng Ginintuang Masaganang Ani (GMA) program. Ibinunyag ni Mr. Jose Barredo sa pagharap nito sa pagdinig ng Senate committee on agriculture and food, na maraming alkalde, gobernador at kongresista ang nakinabang sa pamamagitan ng komisyon sa fertilizer fund na ipinamahagi bago ang May 2004 elections. Sinabi ni Barredo sa ika-anim na pagdinig ng komite na pinamumunuan ni Sen. Ramon Magsaysay Jr., ibinebenta nila ang isang botelya ng liquid fertilizer sa mga kongresista at local government executives sa halagang P1,500 gayung ang tunay na presyo lamang nito ay mula P150-P300 kada bote sa pamilihan. Ipinaliwanag ni Barredo, umabot sa P146 milyon ang kabuuang nabiling fertilizer at iba pang agricultural farm input subalit ang aktuwal na presyo lamang nito ay aabot ng P18.5 milyon kaya lumilitaw na nasa P127.6 milyon ang overpricing dito. Wika pa ni Barredo, inutusan lamang siya ng kanyang amo na si Maritess Aytona na supplier ng Feshan fertilizers upang makipag-usap sa mga local government executives at kongresista para sa ibinebenta nilang fertilizer kapalit ang 30% komisyon. Ibinunyag din ni Barredo na itinalaga siya ni Aytona, na may direktang basbas mula kay dating DA Undersecretary Jocelyn &amp;quot;Joc-Joc&amp;quot; Bolante para sa pagbebenta ng overprice na fertilizer sa Region 6 kung saan nakipag-usap naman siya sa mga local officials dito at sa mga kongresista para sa fertilizer program. Samantala, pinagpapaliwanag naman ni Sen. Panfilo Lacson ang abugado ni Bolante na si Atty. Antonio Zulueta kung bakit pinayuhan nitong hindi dumalo sa pagdinig ng Senado ang kanyang kliyente. Sinabi ni Sen. Lacson, ang ginawang ito ni Zulueta ay malinaw na pagharang sa proseso ng isang legislative inquiry kaya dapat lamang magpaliwanag dito ang abugado ni Bolante. Lumilitaw na pinayuhan ni Zulueta ang kanyang kliyente na huwag munang dumalo sa Senate hearing habang walang desisyon ang Korte Suprema sa hiningi nilang temporary restraining order kaugnay sa kinuwestiyon nilang pagpapalabas ng arrest warrant laban sa dating opisyal ng DA. Kaugnay nito, tumataas ang pabuya para sa makapagtuturo kay Bolante at sa huling ulat ng Senate committee on food and agriculture mula sa P20,000 ay umabot na ito sa P100,000. Nag-ambag din sina Senate President Franklin Drilon, Sens. Sergio Osme&amp;ntilde;a at Joker Arroyo ng tig-P20,000 at tig-P1,000 sina Ted Failon at Korina Sanchez. (Rudy Andal)</body>
<link>http://www.philstar.com/Article.aspx?articleId=319850&amp;publicationSubCategoryId=92</link>
</article>
<article>
<title>Erap naoperahan na</title>
<author></author>
<date>
<month>February</month>
<day>03</day>
<year>2006</year>
</date>
<body>Matagumpay ang isinagawang operasyon sa mga mata ni dating Pangulong Joseph Estrada na isinagawa kamakalawa ng gabi sa San Juan Medical Center. Sa panayam kay Dr. Lorenzo Hocson, pantay na ngayon ang dalawang mata ni Estrada matapos ang dalawang oras na occuloplasty surgery sa ilalim ni Dr. Juan Sanchez, reconstructive surgeon ng nasabing pagamutan. Ani Hocson, nasa maayos namang kalagayan ang dating pangulo at sa kasalukuyan ay parehong nakaplaster pa ang mga mata nito. Maliban sa pagsasaayos ng dermatochalisis nito sa mata at ang pagkakaroon ng preseptal cellulites bunga ng kagat ng insekto, inalis din ang cyst sa kaliwang eyelid ni Estrada na naging sanhi upang maging blurred ang paningin nito. Tatagal pa ng 5 araw sa ospital si Estrada upang masiguro ang kaligtasan ng isinagawang operasyon. (Edwin Balasa)</body>
<link>http://www.philstar.com/Article.aspx?articleId=319851&amp;publicationSubCategoryId=92</link>
</article>
<article>
<title>Davide pinadi-disbar ni Pamatong</title>
<author></author>
<date>
<month>February</month>
<day>03</day>
<year>2006</year>
</date>
<body>Gustong ipa-disbar ni Atty. Elly Pamatong sa Integrated Bar of the Philippines (IBP) si dating SC chief justice Hilario Davide dahil sa umanoy pag-abandona ng huli sa paglilitis sa kasong plunder ni dating Pangulong Estrada. Sa reklamong iniharap ni Atty. Pamatong, sinabi nito na dapat lamang na i-disbar si Davide dahil hindi nito natapos ang kasong plunder ni Estrada noong ito ay dinidinig pa sa Senado. Inireklamo din ni Pamatong ang umanoy ginawang pag-upo lamang ng mga mahistrado sa kanyang reklamo makaraang ideklara siyang nuisance candidate. Aniya, hindi naman dininig ng SC ang kanyang reklamo bagkus ito ay inuupuan lamang kaya siya ay idineklarang &amp;quot;panggulo.&amp;quot; Bunga nito kaya hiniling ni Pamatong sa IBP na tanggalin sa hanay nito si Davide. (Grace dela Cruz)</body>
<link>http://www.philstar.com/Article.aspx?articleId=319855&amp;publicationSubCategoryId=92</link>
</article>
<article>
<title>Pantay na parusa sa kaliweteng mister, misis</title>
<author></author>
<date>
<month>February</month>
<day>03</day>
<year>2006</year>
</date>
<body>Upang hindi madehado ang mga babae mula sa kanilang mga nagtataksil na asawa, minamadali na ng ilang mambabatas ang pagpasa ng panukalang batas kung saan gagawing pantay ang parusa sa mga babae at lalaki na mangangaliwa. Sa apat na panukalang batas na inihain nina Reps. Liza Maza, Imee Marcos, Harlin Cast Abayon at Joel Villanueva, sinabi ng mga kongresista na unfair para sa mga kababaihan ang kasalukuyang batas na kumikiling sa mga kalalakihan. Layunin ng panukala na amyendahan ang Article 333 at 334 ng Revised Penal Code na nagsasaad ng parusa sa adultery at concubinage. Ipinaliwanag ni Maza na sa kasalukuyang batas, napakadaling sampahan ng kaso ang mga babaeng hinihinala pa lamang na nagtataksil sa kanilang asawa samantala kinakailangan munang makita ang aktuwal na pagtatalik ng asawang lalaki sa kanyang kalaguyo bago ito makasuhan ng concubinage. Hindi rin pantay ang ipinapataw na parusa sa kasong adultery sa panig ng babae at concubinage sa panig ng lalaki. Sa halip na tawaging &amp;quot;adultery&amp;quot; o &amp;quot;concubinage&amp;quot; ang pangangaliwa ng babae at lalaki sa kanilang asawa, nais ng mga mambabatas na tawagin na lamang itong marital infidelity kung saan magkakaroon ng pantay na parusa. Kung masusunod ang panukala ni Marcos, gagawing prision correccional o pagkabilanggo ng mula 6 buwan hanggang 6 taon ang parusa sa mga mahuhuling nagtataksil sa kanilang asawa. Pasok din sa martial infidelity ang sinumang tao na makikipagtalik sa isang may asawang babae o lalaki na alam naman niyang may asawa. (Malou Escudero)</body>
<link>http://www.philstar.com/Article.aspx?articleId=319857&amp;publicationSubCategoryId=92</link>
</article>
<article>
<title>Meralco di pwedeng magtaas ng singil - SC</title>
<author></author>
<date>
<month>February</month>
<day>03</day>
<year>2006</year>
</date>
<body>Hindi maaaring makapagtaas ng singil sa mga consumers nito ang Meralco, itoy makaraang ibasura ng Supreme Court (SC) ang unang desisyon ng Energy Regulatory Board (ERC) noong June 2, 2004 na pumapayag na makapagtaas ang Meralco ng mahigit 13 sentimos. Sa 35-pahinang en banc decision, sinabi nito na nagkamali ang ERC at ang Meralco nang magkasundo at aprubahan nito ang 35 sentimong dagdag kada kilowatt hour. Iginiit ng SC na wala man lamang kaukulang anunsiyo o publication upang ipaalam sa publiko ang planong dagdag singil sa kuryente. Ipinaliwanag pa ng SC na pinagkaitan ng Meralco ang mga consumers nito ng due process para sa pagpayag ng mga consumers ng mga ito. Sinabi pa rin ng SC na kinakailangan na palagi umanong bigyan ng Meralco ng chance na makapag-komento ang mga consumers nito sa tuwing magtataas ng singil sa kuryente. Magugunita na naghain ng petisyon sa SC ang National Association of Electricity Consumers for Reform upang ibasura ang dagdag singil ng Meralco. (Grace dela Cruz)</body>
<link>http://www.philstar.com/Article.aspx?articleId=319858&amp;publicationSubCategoryId=92</link>
</article>
<article>
<title>Comelec lulusubin</title>
<author></author>
<date>
<month>February</month>
<day>03</day>
<year>2006</year>
</date>
<body>Lulusob ngayong umaga para magpiket sa harapan ng gusali ng Comelec ang may higit sa 200-katao miyembro ng Aksyon Sambayanan at Partido Demokratiko Sosyalista ng Pilipinas (Aksyon Sambayanan-PDSP) kaugnay sa isinusulong na &amp;quot;electoral reforms&amp;quot; at ang pagbibitiw sa tungkulin ng mga commissioner. Ayon sa Aksyon Sambayanan-PDSP, hindi sila titigil hanggat hindi dinidinig ang kanilang kahilingang pagbibitiw ng mga commissioner ng Comelec para sa hangaring pagbabago at pagsasaayos ng nasabing ahensiya na naging makontrobersiya sa anomalya sa eleksiyon. Magsasagawa ang grupo ng mga programa upang maiparamdam sa pamahalaan ang layunin ng isinusulong na electoral reforms, gayundin ay maipaabot sa publiko na karapatan lamang ng bawat sinumang botante na maging alerto tuwing nagaganap ang eleksiyon sa ating bansa at maging concerned sa nagaganap na pandaraya.</body>
<link>http://www.philstar.com/Article.aspx?articleId=319859&amp;publicationSubCategoryId=92</link>
</article>
<article>
<title>P1,000 dagdag-COLA</title>
<author></author>
<date>
<month>February</month>
<day>04</day>
<year>2006</year>
</date>
<body>Lusot na sa Mababang Kapulungan ng Kongreso ang panukalang P1,000 karagdagang monthly allowance sa mga empleyado ng gobyerno na regalo umano ni Pangulong Arroyo sa Valentines Day. Sinigurado ni House Speaker Jose de Venecia na mabilis na maisasabatas ang panukala bilang tulong na rin sa mga manggagawa na umaasang madaragdagan ang kanilang sahod. Aminado si de Venecia na hindi sapat ang karagdagang P1,000 monthly allowance pero malaki rin anya ang maitutulong nito. &amp;quot;This clearly is not enough but a positive step in our efforts to help the workers and their families,&amp;quot; pahayag ni de Venecia. Matatandaan na iginiit ni Albay Rep. Edcel Lagman na gawing P1,000 uniform compensation ang ibigay na allowance sa government workers sa halip na 8% salary increase na panukala ng Palasyo dahil ang makikinabang lamang dito ay yong mga matataas ang suweldo. Ipinaliwanag naman ni House Appropriations committee chairman Rolando Andaya Jr. na mas pinili niyang ibigay ang increase sa pamamagitan ng allowance at hindi isama sa basic pay upang malibre ito sa karagdagang withholding tax. Pero hindi kuntento ang ilang militanteng mambabatas dahil ang hinihingi umano ng mga empleyado ng gobyerno ay P3,000 across-the-board salary increase. Naniniwala si Bayan Muna Rep. Joel Virador na maituturing na &amp;quot;suhol&amp;quot; ang nasabing karagdagang allowance para hindi sumama ang mga government workers sa mga nananawagan na bumaba na sa puwesto si Arroyo. Idinagdag ni Virador na mas dapat madaliin ng Kongreso ang pagpasa ng P3,000 karagdagang suweldo na matagal nang hinihintay ng mga manggagawa sa pamahalaan. (Malou Escudero)</body>
<link>http://www.philstar.com/Article.aspx?articleId=319987&amp;publicationSubCategoryId=92</link>
</article>
<article>
<title>Pork ng mga senador pinasisilip</title>
<author></author>
<date>
<month>February</month>
<day>04</day>
<year>2006</year>
</date>
<body>Hinamon kahapon ng mga mambabatas ang Commission on Audit (COA) na magsagawa ng auditing kung saan napupunta ang Priority Development Assistance Fund (PDAF) o pork barrel ng mga senador. Ayon kina Deputy Speaker for Mindanao Gerry Salapuddin at Leyte Rep. Eduardo Veloso, hindi lamang ang mga ahensiyang nasa ilalim ng Office of the President at Kongreso ang dapat na isailalim sa audit kundi maging ang pork barrel ng mga senador upang malaman kung saan at paano nagamit ito. Sinabi ni Salapuddin na kailangang magsagawa ng pag-aaral ang COA sa &amp;quot;pork&amp;quot; ng mga senador dahil posibleng may anomalya at katiwalian dito bunsod na rin sa kawalan ng distrito ng mga ito. Dapat din anyang malaman ng taumbayan kung saan at sino ang mga project beneficiaries ng mga senador. Ikinadismaya rin ng mga ito ang hindi pagbibigay ng proyekto o programa ng mga nanalong senador sa kanilang mga lalawigan sa kabila na sinusuportahan ng mga kongresista at lokal na opisyal ang kandidatura ng mga ito. Kasabay nito, hiniling din ni Veloso na sampahan ng kaso ang mga kongresista na nasangkot sa umanoy anomalya sa pondo sa pataba at abono ng Department of Agriculture. (Malou Escudero)</body>
<link>http://www.philstar.com/Article.aspx?articleId=319998&amp;publicationSubCategoryId=92</link>
</article>
<article>
<title>SC kinalampag sa EO 464</title>
<author></author>
<date>
<month>February</month>
<day>04</day>
<year>2006</year>
</date>
<body>Muling iginiit ng Senado at ng ilang grupo sa Supreme Court (SC) na ibasura ang Executive Order 464 dahil sa umanoy hindi nito pagpapaalam sa publiko bago pa man ang implementasyon nito. Sa inihaing reply ng mga petitioners na pinangungunahan ng Senado at ng ilang grupo tulad ng Bayan Muna at PDP Laban, sinabi ng mga ito na maituturing pa rin na umabuso si Pangulong Arroyo ng agad nitong ipatupad ang EO 464. Ipinaliwanag ng mga petitioners na nilikha at ipinatupad ang EO 464 noong Setyembre 28, 2005, ang araw na nakatakda ang imbestigasyon ng Senado hinggil sa &amp;quot;Gloriagate&amp;quot; wiretapping scandal. Nilalabag din umano ng nasabing kautusan ang Article 150 ng Revised Penal Code kung saan sa ilalim nito ay pinarurusahan ang sinumang nagbabawal na padaluhin ang isang witness. Iginiit pa rin ng mga petitioners na kasama sila sa mga legal na partido para kuwestiyunin ang EO 464. (Grace dela Cruz)</body>
<link>http://www.philstar.com/Article.aspx?articleId=320004&amp;publicationSubCategoryId=92</link>
</article>
<article>
<title>Recruiters sinisi ni Gordon sa napahamak na OFWs</title>
<author></author>
<date>
<month>February</month>
<day>04</day>
<year>2006</year>
</date>
<body>Binanatan ni Sen. Richard Gordon ang mga recruiters sa kabiguang mahigpit na ipatupad ang pre-departure orientation seminar (PDOS) sa mga umaalis na overseas workers. Ayon kay Gordon, maraming overseas Filipino workers ang makakaiwas na mapasok sa gulo sa ibang bansa, tulad ng umanoy pagpatay ng isang Pilipina sa kanyang amo sa Kuwait, kung maayos at komprehensibo ang pre-departure orientation seminar na ibinibigay sa kanila. Ginawa ni Gordon ang pahayag kaugnay ng mga report na nakarating sa kanyang tanggapan na halos wala nang saysay ang PDOS ng mga OFWs sa kasalukuyan dahil hindi nito ganap na naihahanda ang mga OFW, psychologically at emotionally, para sa mga problemang haharapin sa ibang bansa. Sinabi ni Gordon na dapat na i-overhaul ng pamahalaan ang PDOS lalot ang pagbibigay nito ay ipinabahala na sa kung anu-anong organisasyon, maging ang mga recruiter ng mga OFW na aniyay hindi maiiwasang magkaroon ng vested interest. Patungkol naman sa Pilipinang nahaharap sa bitay sa Kuwait, sinabi ni Gordon na tungkulin ng pamahalaan ng Pilipinas na tulungan ang lahat ng Pilipinong nahaharap sa gusot sa ibang bansa. Gayunman, sinabi ni Gordon na maging sa Pilipinas, may kaparusahan ang bawat krimen kung kaya walang magagawa ang pamahalaan kung igiit ng ibang bansa ang kanilang karapatan na patawan ng parusa ang sinumang nagkasala sa kanilang hurisdiksiyon. (Rudy Andal)</body>
<link>http://www.philstar.com/Article.aspx?articleId=320012&amp;publicationSubCategoryId=92</link>
</article>
<article>
<title>DOT bubuwagin, Tourism Philippines ipapalit</title>
<author></author>
<date>
<month>February</month>
<day>04</day>
<year>2006</year>
</date>
<body>Sinertipikahan ni Pangulong Arroyo na urgent bill ang panukala ni Sen. Richard Gordon na pagbalasa sa Department of Tourism (DOT) at iba pang ahensiyang nasa ilalim nito upang magtayo ng Tourism Philippines na magtataguyod sa turismo ng bansa. Sinabi ni Sen. Gordon na nakita ng Pangulo ang kahalagahan ng kanyang Senate bill 1238 na naglalayong pag-isahin na lamang ang DOT, Philippine Tourism Authority (PTA), Philippine Convention and Visitors Corporation at iba pang marketing firm ng DOT. Ayon kay Gordon, sa ilalim ng kanyang panukala ay hinihikayat ang mga foreign investors na magtayo ng mga hotels, resorts at iba pang tourism enterprises na hindi papatawan ng buwis. Aniya, sa pamamagitan ng Tourism Philippines ay inaasahang magiging global player sa larangan ng turismo ang Pilipinas. (Rudy Andal)</body>
<link>http://www.philstar.com/Article.aspx?articleId=320017&amp;publicationSubCategoryId=92</link>
</article>
<article>
<title>Pagbibitiw ni Abalos giit</title>
<author></author>
<date>
<month>February</month>
<day>04</day>
<year>2006</year>
</date>
<body>Dinagsa ng daan-daang protesters ang Commission on Elections (Comelec) upang igiit ang pagbaba sa puwesto ng mga opisyal nito at upang tuligsain ang mga sangkot sa maanomalyang computerization program ng ahensiya. Partikular na binatikos ng mga miyembro ng Partido Demokratiko-Sosyalista ng Pilipinas (PDSP) at Aksyon Sambayanan sina Comelec Chairman Benjamin Abalos at mga commissioners na animoy mga kapit-tuko sa kanilang mga puwesto sa kabila ng mahigpit na panawagan sa kanilang pagbibitiw. Ayon kay Atty. Jose &amp;quot;Nonong&amp;quot; Ricafrente, spokesman ng PDSP, ang nasabing panawagan ay para sa makatotohanang electoral reforms. Ang Comelec, umano ay nawalan na ng kredibilidad dahil sa kontrobersiyal na &amp;quot;Hello Garci&amp;quot; tape na kinasangkutan ni dating commissioner Virgilio Garcillano na nanduktor umano noong 2004 presidential elections. Maliban dito, dati na rin umanong nawalan na ng saysay ang electoral system noon pa mang taong 2003 dahil kinansela na ng Supreme Court voided ang P1.3 billion na kontrata sa pagitan ng Comelec at Mega Pacific para sa pagbili ng mga counting machines dahil sa pagiging maanomalya. (Gemma Amargo-Garcia)</body>
<link>http://www.philstar.com/Article.aspx?articleId=320020&amp;publicationSubCategoryId=92</link>
</article>
<article>
<title>Stampede sa Wowowee: 79 patay!</title>
<author>Ni Edwin Balasa</author>
<date>
<month>February</month>
<day>05</day>
<year>2006</year>
</date>
<body>Nabahiran ng dugo ang unang anibersaryo ng noontime show ng ABS-CBN na Wowowee matapos magkaroon ng stampede na ikinasawi ng 79 katao at ikinasugat ng mahigit 300 iba pa, kahapon ng umaga sa Ultra, Pasig City. Sa paunang report, sinabi ni Pasig Police chief, Sr. Supt. Raul Medina, dakong alas-6:45 ng umaga ng magsimula nang papasukin ng mga security guard sa LRT gate ng Ultra stadium ang mga nakapilang tao na karamihan ay matatandang babae, para sa naturang programa ni Willie Revillame. Dahil sa kagustuhang mauna sa pilahan ang karamihan ay nagsimulang magtulakan ang mga ito habang ang iba ay umakyat na sa waiting shed na naging dahilan para magiba ang gate at bumigay ang bubong ng waiting shed. Sa taranta ng mga tao ay nagtakbuhan ang mga ito kaya nadapa ang karamihan at natapakan na agad ikinamatay ng marami. Isa rin sa tinitingnang anggulo ng pulisya na maaaring pinagsimulan ng stampede ay ng may sumigaw umanong &amp;quot;bomba&amp;quot; kaya nagpanik at nagtakbuhan ang mga tao. Mayroon naman umanong guwardiya na nagsabing 17,000 lang ang papapasukin na naging dahilan para mag-react umano ang crowd. Umabot sa 66 ang idineklarang dead-on-the spot ng mga rumispondeng doktor at pulisya kung saan 63 sa mga ito ay babae na pawang matatanda. Samantala sa Rizal Medical Center na namatay ang iba matapos isugod dito kasama ang iba pang sugatan. Ilan sa mga nasawi ay kinilalang sina Jualiana Elaine Bok, 4-anyos; Susan Droboteio, Belen Conia, Yolanda Lubico, Evelyn Gultan, Jovita Villanueva, Alicia Villanueva, Arsenia Nerrera, Rosalie Salazar, Catalino Gozo, Emy Garcia, Virginia Conia, Aurora Soriano, Trinidad Campalejo, Herna Tadeo, Cristina Casil, Edna Gonzales at Rizza delos Santos. Napag-alaman na Lunes pa lamang ay may mga matiyaga nang nakapila sa gate ng Ultra para makibahagi sa pagdiriwang ng Wowowee show sa pagbabakasakaling manalo sa programa. Umaabot umano sa 20,000 katao ang gustong makapasok sa loob ng arena kung saan ang capacity crowd ay nasa 8,000 katao lamang, itoy dahil sa dami ng mga papremyong ipamimigay ng naturang show kabilang ang dalawang tig-P1 milyon, 2 bahay at lupa, 20 traysikel, 2 taxi bukod pa ang mga pangkabuhayan showcase at awtomatikong P5,000 na matatanggap ng mapipiling contestant ng game show. Agad namang nagpadala ng mga sasakyan ang MMDA para ihatid ang mga na-stranded na mga tao pauwi sa mga lalawigan ng Laguna, Pangasinan, Tarlac, Batangas, Quezon at Mindoro. Naihatid din ang mga tao patungo sa ibat ibang bahagi ng Metro Manila sa tulong ng iba pang govt officials at pribadong indibidwal na nagpadala ng mga sasakyan para magbigay ng libreng sakay sa mga taong nagtungo sa Ultra habang namigay ng pamasahe ang ABS-CBN. Nakalagak ang labi ng mga nasawi sa Arlington Funeral sa Pasig at Araneta Ave., QC. Gastusin sa stampede victims sasagutin ng ABS-CBN Inako naman ng pamunuan ng ABS-CBN na sasagutin nila ang pagpapalibing sa mga namatay, medical expenses ng mga nasugatan at iba pang assistance. Kinansela rin ng ABS-CBN ang anniversary presentation ng naturang show kahapon at wala pang announcement kung kailan ito gagawin. Gayundin, postpone rin ang launching ngayong araw ng Pinoy Big Brother Celebrity Edition. Lubos na ikinalungkot ng pamunuan ang hindi inaasahang pangyayari at ipinaabot ng ABS-CBN ang kanilang pakikiramay sa pamilya ng mga nasawi at nasaktan. Ngayong umaga ay magsasama-sama ang Kapamilyang artista sa produksiyon para sa isang misa bilang alay sa mga nabiktima sa pangyayaring ito. Nagsasagawa na ng masusing imbestigasyon ang pulisya upang mabatid ang pinagmulan ng stampede kasabay ng utos ni Pangulong Arroyo na siyasatin ang naganap na trahedya at agad magpalabas ng resulta sa loob ng 72 oras. Agad nagtungo ang Pangulo sa Rizal Medical Center kung saan 236 katao ang isinugod dito, para alamin ang kalagayan ng mga pasyente at makiramay sa pamilya ng mga biktima. (May ulat ni Lilia Tolentino)</body>
<link>http://www.philstar.com/Article.aspx?articleId=320168&amp;publicationSubCategoryId=92</link>
</article>
<article>
<title>Seguridad sa Ultra sapat  ABS-CBN</title>
<author></author>
<date>
<month>February</month>
<day>05</day>
<year>2006</year>
</date>
<body>Tiniyak ng ABS-CBN management na sapat ang kanilang seguridad na inilaan sa paligid ng Ultra-Philsports arena bago maganap ang trahedya na nagresulta sa pagkamatay ng may 79 katao at pagkasugat ng mahigit 300 iba pa. Sa ginanap na press conference kagabi, sinabi ni Rene Luspo, chief security ng nasabing network, umaabot sa 100 ang security mula sa kanila bukod pa sa seguridad na inilaan ng kapulisan at mga barangay na umabot sa 210. Ipinaliwanag nito na nakapaligid ang lahat ng mga security bilang paghahanda sa anumang hindi inaasahang insidente. Aniya, hindi lamang napigilan ng mga tao na magkaroon ng siksikan at tulakan nang magsimula nang magpapasok sa loob ng Ultra. Ayaw naman nitong magbigay ng komento na hindi naging disiplinado ang mga tao na nagbunsod ng trahedya bagamat lumilitaw na dalawang beses nagkaroon ng tulakan dito. Kasabay nito, sinabi naman ni Charo Santos-Concio, executive vice president ng entertainment group na ibibigay lahat ng management ng ABS-CBN ang full funeral service at medical expenses, mass wake na gagawin sa Camp Karingal at maging ang pagbibigay ng pamasahe sa mga nanggaling pa ng probinsiya. Nanawagan din ang Bantay Bata 163 ni Tina Monson-Palma na maaaring magtungo sa kanilang tanggapan ang sinumang kamag-anak ng nawawala dahil kumpleto ang kanilang listahan. (Doris Franche)</body>
<link>http://www.philstar.com/Article.aspx?articleId=320181&amp;publicationSubCategoryId=92</link>
</article>
<article>
<title>Angelo Reyes, bagong DENR chief</title>
<author></author>
<date>
<month>February</month>
<day>05</day>
<year>2006</year>
</date>
<body>Hinirang ni Pangulong Arroyo si Interior and Local Government Sec. Angelo Reyes bilang bagong kalihim ng Department of Environment and Natural Resources (DENR) kapalit ni Mike Defensor na itinalaga namang Presidential Chief of Staff. Si Reyes ay dating nabalitang itatalaga ng Pangulo bilang ambassador ng Pilipinas sa US pero base sa impormasyon ay tinanggihan ni Reyes ang puwestong ito. Itinalaga rin ng Pangulo si Esperanza Cabral bilang secretary ng Department of Social Welfare and Development (DSWD) kapalit ng OIC na si Luwalhati Pablo at si Edgardo Pamintuan bilang chairman ng Subic Clark Area Development. Ang paghirang sa apat ay bahagi ng pagbalasa ng Pangulo sa kanyang Gabinete at iba pang ahnesiya ng gobyerno. (Lilia Tolentino)</body>
<link>http://www.philstar.com/Article.aspx?articleId=320182&amp;publicationSubCategoryId=92</link>
</article>
<article>
<title>Council of People binuo</title>
<author></author>
<date>
<month>February</month>
<day>05</day>
<year>2006</year>
</date>
<body>Pinangalanan na ng Partido Demokratiko-Sosyalista ng Pilipinas (PDSP) ang magiging mga miyembro ng kanilang &amp;quot;Cabinet of People&amp;quot; kung saan pinangungunahan na ito ni Presidential Commission on Good Government (PCGG) Secretary Camilo Sabio bilang Justice secretary. Ayon kay PDSP chairperson at National Security Adviser Norberto Gonzales, sa susunod na tatlong buwan ay posible ng mabuo ang line-up ng kanilang listahan kung saan uunahin ang Defense, DILG, DFA at Finance. Aniya, may napupusuan na umano sila na uupo sa Defense department ngunit hindi muna maaaring banggitin ang pangalan nito dahil kasalukuyan pa rin umano itong nasa gobyerno. Sinabi pa ni Gonzales na marami umanong aplikante para sa mga nasabing posisyon ngunit mahigpit umano ang kanilang ginagawang pagpili. Ipinaliwanag naman ni Gonzales na Scandinavian model na shadow government ang sinusunod ng PDSP dahil ang partido ay wala umano sa kapangyarihan kundi kakatawan lamang at kokompronta sa mga isyu ng polisiya at programa ng pamahalaan.</body>
<link>http://www.philstar.com/Article.aspx?articleId=320192&amp;publicationSubCategoryId=92</link>
</article>
<article>
<title>Willie, Charo ididiin sa stampede</title>
<author>Nina Doris Franche at Anna Sanchez</author>
<date>
<month>February</month>
<day>06</day>
<year>2006</year>
</date>
<body>Bilang tugon sa 72-oras na deadline na inutos ni Pangulong Arroyo, agad ipinatawag ng binuong fact-finding body ng Department of Interior and Local Government (DILG) ang mga ABS-CBN executives para gisahin kaugnay sa stampede na ikinamatay ng 79 katao at ikinasugat ng mahigit 300 kamakalawa sa Ultra, Pasig City. Ipinatawag kahapon sina Charo Santos-Concio, executive vice president at head ng Entertainment Group; Malou Almadel, production manager; Rene Luspo, chief security at Wowowee host Willie Revillame upang alamin kung may kapabayaan sa kanilang panig kaya nangyari ang trahedya. Sa ginanap na presscon kahapon na pinamunuan ni DILG Undersecretary for peace and order Marius Corpus, lumilitaw na nabigo umano ang security ng ABS-CBN na magbigay ng kaukulang seguridad gayong inaasahan pala umano nila na dadagsa ang mga may 25,000 katao bagamat 10,000 katao lamang ang kapasidad ng Ultra. Ayon kay Luspo, kasama sa orihinal nilang plano ang paggamit sa isang open space sa Capitol compound na katapat lamang ng Ultra para gamitin ng mga taong darating sa lugar bago pa man sumapit ang Sabado. Subalit hindi aniya sila napagbigyan at sa halip ay pinayagan lamang sila ng Pasig City hall na gamitin ang nasabing lugar para gawing paradahan ng mga sasakyan. Inamin pa ni Luspo na pababa at hindi pantay ang daan sa entrance papasok sa football field dahil ito ay itinayo para daanan ng sasakyan at hindi ng tao. Sa ginanap na ocular inspection ng Task Force Ultra, sinabi ng mga opisyal ng Ultra na ito ang kauna-unahang pagkakataon na ginamit ang nasabing entrance para daanan ng tao. Ayon naman kay Luspo, ito ang dahilan kung kaya sila naglagay ng isang barricade. Ipinahayag pa niya na maaaring ang naging dahilan ng stampede ay ang pagpupumilit ng mga taong hindi nakapila na makapasok. Naging mabilis anya ang pangyayari kaya hindi na nila napigilan ang sitwasyon. Ayon naman sa komite, dapat naglagay ng pila para sa mga matatanda ang pamunuan at nag-announce na priority ang mga matatanda. Subalit wala anyang announcement na ginawa ang pamunuan. Karamihan sa mga namatay ay matatandang babae. Hindi rin umano nagawa ni Luspo na magkaroon ng koordinasyon sa MMDA at Pasig police nang makipagpulong ito noong Biyernes ng gabi sa mga tauhan ng Ultra. Inamin naman ni Luspo na sa tatlong pulong na isinagawa nila kasama ang security ng Ultra, hindi naimbitahan ang mga kinatawan mula sa PNP at MMDA. Malaking palaisipan sa komite kung bakit hindi iminungkahi ni Luspo sa pamunuan ng ABS-CBN na palitan ang venue samantalang mas malaki ang bilang ng tao na kanilang inaasahang dadagsa. Sinabi ni Corpus na ang DOJ pa rin ang siyang sisiyasat kung sino ang may kasalanan sa naganap na trahedya. Inaalam lamang nila ang naging partisipasyon ng ABS-CBN, PNP, MMDA at local officials.</body>
<link>http://www.philstar.com/Article.aspx?articleId=320337&amp;publicationSubCategoryId=92</link>
</article>
<article>
<title>Bangkay ng Pinay itinapon sa Brunei</title>
<author></author>
<date>
<month>February</month>
<day>06</day>
<year>2006</year>
</date>
<body>Isang bangkay ng Pinay ang isinilid sa isang plastic bag saka itinapon sa isang liblib na lugar sa bansang Brunei. Sa ulat ng Department of Foreign Affairs, limang &amp;quot;housemates&amp;quot; at kamag-anakan ng biktimang si Jovita Zapanta, 32, ang inaresto ng Royal Brunei Police at sumasailalim ngayon sa interogasyon. Hindi muna tinukoy ang kanilang mga pangalan. Base sa report, nakita ng Brunei Police ang bangkay ng biktima na nakasilid sa isang plastic at nakabalot ng tela noong Enero 28 sa kalsada ng Bandar Seri Begawan. Natukoy na ang lima ang nagtapon kaya sila inaresto. Bagamat may inisyal na report na natanggap na walang &amp;quot;foul play&amp;quot; sa pagkamatay ni Zapanta ay hindi pa rin ligtas sa kaso ang lima dahil sa pagtatapon nila sa bangkay ng kanilang kasambahay. Sinasabi umano ng lima na atake sa puso ang sanhi ng pagkamatay ng biktima at nagawa lamang umano nilang itapon ang bangkay nito sa kalsada dahil na rin sa takot na madakip ng mga awtoridad bunsod ng kanilang pagiging &amp;quot;overstaying&amp;quot; sa nasabing bansa. Gayunman, malaki pa rin umano ang pananagutan nila dahil hindi inireport sa pulisya ang nangyari sa halip ay gumawa pa ng mas malaking problema. Bukod sa tulong na binibigay ng DFA sa lima ay inaayos na rin ngayon at kinukumpleto ang mga papeles ni Zapanta para maiuwi ang bangkay nito sa bansa. (EFernando)</body>
<link>http://www.philstar.com/Article.aspx?articleId=320345&amp;publicationSubCategoryId=92</link>
</article>
<article>
<title>Puno, bagong DILG chief</title>
<author></author>
<date>
<month>February</month>
<day>06</day>
<year>2006</year>
</date>
<body>Hinirang kahapon ni Pangulong Arroyo si Antipolo Rep. Ronnie Puno bilang bagong kalihim ng Department of Interior and Local Government (DILG) kapalit ni Angelo Reyes. Ang second batch ng pagbalasa sa Gabinete ay kinumpirma kahapon ni Executive Sec. Eduardo Ermita kasunod ng paglagay kay Reyes sa DENR kapalit ni Mike Defensor. Itinalaga rin bilang bagong kalihim ng Department of Budget and Management si Camarines Sur Rep. Rolando Andaya. Sina Puno at Andaya ay kilalang kaalyado ni Pangulong Arroyo. Pinalitan ni Andaya si Sec. Romulo Neri na babalik naman sa NEDA. (Ellen Fernado)</body>
<link>http://www.philstar.com/Article.aspx?articleId=320353&amp;publicationSubCategoryId=92</link>
</article>
<article>
<title>Huwes pinarusahan ng SC kahit retirado na</title>
<author></author>
<date>
<month>February</month>
<day>06</day>
<year>2006</year>
</date>
<body>Kahit retirado na sa serbisyo, pinatawan pa rin ng kaparusahan ng Korte Suprema ang isang dating huwes matapos na higit sa 100 kaso ang iniwan nitong nakabinbin sa kanyang sala. Pinagmulta ni Justice Leonardo Quisumbing ng P20,000 si dating Judge Felix Gaudiel, Jr. ng Negros Oriental RTC branch 64. Retirado na ito sa serbisyo noon pang Dis. 4, 2002 dahil sa problema sa kalusugan. Sa inventory ng Office of the Court Administrator, nabatid na 17 sa 23 kasong hawak nito noong Okt. 14, 2002 ang hindi nito nadesisyunan, na isang paglabag sa rules of court. Sa audit team naman, umaabot sa 97 mga kaso ang &amp;quot;dormant&amp;quot; o natutulog sa sala ni Gaudiel sa mahabang panahon ng pagiging huwes nito.Ikinatwiran ni Gaudiel ang kanyang malimit na pagkakasakit kaya hindi nadesisyunan ang mga kaso sa kanyang sala. Dahil retirado, nagdesisyon ang korte na ibawas ang naturang multa sa tinatanggap na benepisyo ni Gaudiel. (Danilo Garcia)</body>
<link>http://www.philstar.com/Article.aspx?articleId=320362&amp;publicationSubCategoryId=92</link>
</article>
<article>
<title>Premyo ibigay sa victims!</title>
<author></author>
<date>
<month>February</month>
<day>07</day>
<year>2006</year>
</date>
<body>Hiniling ni Sen. Pia Cayetano sa mga organizers ng Wowowee na ibigay na lang ang premyo nila sa mga kaanak ng mga nasawi noong nakaraang Sabado sa Ultra. Sa kanyang pakikipagdalamhati sa mga pamilya ng biktima, sinabi ni Sen. Cayetano na ang insidente ay dapat magbukas isipan sa Malakanyang para bigyan nila ng pansin ang kahirapan na nararanasan na ating mga kababayan. &amp;quot;Something is seriously wrong in a society where you see people risking their limbsand even their livesjust to get a shot at becoming an instant millionaires in a television game show&amp;quot;, ayon sa Senadora. Tinuligsa din ni Cayetano ang mga organizers ng nabanggit na programa dahil ang nagpapakahirap ay ang mga masa samantalang sila naman ang nakikinabang sa kita ng kanilang palabas. Nagpahayag din ng pakikidalamhati si Sen. Lito Lapid sa mga pamilya ng biktima kung saan inihayag din nito na bukas din ang kaniyang tanggapan sa anumang tulong na pwedeng maibigay sa mga biktima. Hiniling din ni Lapid ang agad na pagtatapos ng imbestigasyon ng pamahalaan para managot ang may kasalanan. Tinutulan naman ng Palasyo ang ginawang paninisi sa gobyerno sa naganap na insidente sa ULTRA. Sinabi ni Executive Secretary Eduardo Ermita, hindi naman tama na ang gobyerno ang sisihin sa naganap na stampede sa ULTRA noong Sabado. Lumabas naman sa hiwalay na imbestigasyon ng National Bureau of Investigation (NBI) na responsable ang pamunuan ng ABS-CBN sa pamamahala ng crowd control habang ang pangangalaga naman sa venue ang sagutin ng security ng Philsports Arena batay sa nakasaad sa kontrata. Sinabi ni NBI officer-in-charge Nestor Mantaring, isinumite na nila sa Task Force ULTRA ang resulta ng kanilang imbestigasyon. Inamin naman ni Pasig City Mayor Vicente Eusebio na nagkulang sa koordinasyon ang organizer ng noontime show na Wowowee sa pulisya dahil hindi nila ito isinama sa kanilang mga pulong kundi humingi lamang ng koordinasyon para sa pagsasaayos ng trapiko. Sinabi naman ni DILG Undersecretary Marius Corpuz, ilalabas nila ang consolidated report ng Fact Finding Team sa pagtatapos ng ibinigay na 72-oras deadline ni Pangulong Arroyo. Tinitignan nila ang anggulo na mayroong nag-udyok sa mga tao kaya nagkagulo sa pila ng mga ito noong Sabado sa ULTRA na naging dahilan ng stampede. Sinabi naman ni NTC Commissioner Ronald Oliver Solis na puwedeng matanggalan o masuspinde ang authorization to operate ng ABS-CBN kapag napatunayang mayroong pagkukulang ito sa naging insidente sa ULTRA. Ayon naman kay Justice Secretary Raul Gonzales, hindi pa rin ligtas ang ABS-CBN sa kasong kriminal sakaling walang complainant na lumutang sa pangyayari sa ULTRA dahil puwedeng ang gobyerno ang magsampa ng kasong reckless imprudence resulting to multiple homicide. Wika pa ni Sec. Gonzales, pati ang host na si Willie Revillame ay puwedeng kasuhan bukod sa organizers ng nasabing show. (Rudy Andal, Edwin Balasa at Lilia Tolentino, at may dagdag na ulat nina Angie dela Cruz, Danilo Garcia, Grace dela Cruz)</body>
<link>http://www.philstar.com/Article.aspx?articleId=320484&amp;publicationSubCategoryId=92</link>
</article>
<article>
<title>MJ nagbigay ng P1.5-M sa stampede victims</title>
<author></author>
<date>
<month>February</month>
<day>07</day>
<year>2006</year>
</date>
<body>Nagkaloob ng kabuuang tulong na P1.5 milyon sa mga biktima ng stampede sa Wowowee si dating Manila Rep. Mark Jimenez. Ito ang ibinunyag ni Manila Rep. Joey Hizon kaugnay ng ginawang pagtulong ni Jimenez sa pamilya ng nasawi at nasugatan sa naganap na stampede noong Sabado sa ULTRA. Sinabi ni Rep. Hizon, kasama siya ni Jimenez ng magkaloob ito ng P10,000 cash at P10,000 halaga ng goods sa bawat pamilya ng 74 nasawi sa trahedya sa ULTRA. &amp;quot;Gusto niyang direktang ibigay ang tulong sa mga nabiktima kaya siya mismo ang naglibot sa burol ng mga nasawi sa Arlington at Loyola chapels,&amp;quot; wika pa ni Hizon. Samantala, ipinagtanggol naman nina Eastern Samar Rep. Marcelino Libanan at Isabela Rep. Rodito Albano III ang gobyerno mula sa mga bumabatikos dito kung saan ay pilit na isinisisi sa Arroyo government ang pangyayari sa ULTRA dahil daw sa sobrang kahirapan. Sinabi ng dalawang kongresista, hindi tama na isisi kay Pangulong Arroyo ang pangyayari dahil bago pa man maging Pangulo si Mrs. Arroyo ay problema na ng bansa ang kahirapan. (MRongalerios)</body>
<link>http://www.philstar.com/Article.aspx?articleId=320498&amp;publicationSubCategoryId=92</link>
</article>
<article>
<title>Rivas ilalantad ng AFP</title>
<author></author>
<date>
<month>February</month>
<day>07</day>
<year>2006</year>
</date>
<body>Ihaharap ngayon ng Armed Forces of the Philippines (AFP) si Capt. Candelaria Rivas sa Quezon City-Regional Trial Court matapos maghain ng petisyon ang pamilya nito. Siniguro ni AFP-PIO chief Col. Tristan Kison na dadalhin nila sa sala ni Judge Nita Tolentino-Jinilo si Rivas matapos maghain ng petisyon para sa habeas corpus ang ina ng dating spokesman ng Judge Advocates Generals Office (JAGO) na kasamang naaresto ni Oakwood mutineer Capt. Nicanor Faeldon noong Enero 27 sa Malabon. Ayon kay Kison, naging mahigpit lamang sila sa mga dumadalaw kay Rivas kaugnay pa rin ng ipinapatupad nilang seguridad pero dahil humupa na ang tensyon ay maaari na nila itong ipakita sa pamilya. Ibinulgar ng ilang opisyal ang pagkakaroon umano ng relasyon ni Rivas sa Magdalo hardcore leader na si Faeldon kaya sinibak ito sa serbisyo at isasalang sa General Court Martial. Naaresto si Faeldon sa tinutuluyang bahay ni Rivas sa Tugatog, Malabon noong Enero 27 matapos na tumakas ang Magdalo soldier. (Joy Cantos)</body>
<link>http://www.philstar.com/Article.aspx?articleId=320502&amp;publicationSubCategoryId=92</link>
</article>
<article>
<title>Nachura itinalaga bilang chief legal counsel</title>
<author></author>
<date>
<month>February</month>
<day>07</day>
<year>2006</year>
</date>
<body>Hinirang ni Pangulong Arroyo si dating Western Samar Rep. Eduardo Nachura bilang Presidential chief legal counsel. Si Nachura ang pumalit kay dating Chief legal counsel Merceditas Gutierrez na itinalaga namang Ombudsman. Umapela naman ang Palasyo sa mga kritiko nito na bigyan muna ng pagkakataon ang bagong hinirang na miyembro ng Gabinete ni Pangulong Arroyo bago ito husgahan. Naunang itinalaga ni PGMA sina Antipolo Rep. Ronaldo Puno bilang DILG chief, Camarines Sur Rep. Rolando Andaya bilang budget secretary, habang inilipat naman sa DENR si dating DILG Sec. Angelo Reyes at ibinalik sa NEDA si dating Budget Sec. Romulo Neri. (Lilia Tolentino)</body>
<link>http://www.philstar.com/Article.aspx?articleId=320509&amp;publicationSubCategoryId=92</link>
</article>
<article>
<title>Pacman bida pa rin sa pagdalaw ng Indian president</title>
<author></author>
<date>
<month>February</month>
<day>07</day>
<year>2006</year>
</date>
<body>Naging bida pa rin ang ating boksingero na si Manny &amp;quot;Pacman&amp;quot; Pacquiao kahit sa ginanap na joint session ng Kongreso sa pagdalaw ni Indian President Dr. A.P.J. Abdul Kalam sa bansa. Sa talumpati ni President Kalam sa joint session ng Kongreso kahapon, pinuri nito si Pacquiao. &amp;quot;You have a great boxer, Pacquiao&amp;quot;, wika pa ni Kalam na pinalakpakan naman ng mga kongresista, senador at ilang miyembro ng Gabinete. Ipinagmalaki ni Kalam ang pagbuti ng ekonomiya ng India pero inamin niyang problema pa rin nila ang kabuhayan ng 260 milyong mamamayan na namumuhay ng below the poverty line. (Malou Rongalerios)</body>
<link>http://www.philstar.com/Article.aspx?articleId=320514&amp;publicationSubCategoryId=92</link>
</article>
<article>
<title>Pinoys sa lumubog na barko nawawala</title>
<author></author>
<date>
<month>February</month>
<day>07</day>
<year>2006</year>
</date>
<body>Nagsasagawa ng search and rescue operations ang mga Egyptian authorities upang iligtas ang daang-daang pasahero kabilang ang mga Pinoy sa lumubog na barko sa red sea noong Biyernes. Sinabi ni Ambassador Petronilo Garcia sa Cairo, nagpadala na ng consular team ang Pilipinas sa pangunguna ni Consul-General Sahid Glang sa Egyptian port ng Safaga para makipag-ugnayan sa mga awtoridad kaugnay sa nawawalang mga Pinoy na sakay ng Egyptian ferry na Al-Salam Borracio 98 na may sakay na 1,400 pasahero mula sa Saudi Port ng Duba noong Pebrero 2 bandang alas-7 ng gabi patungong Safaga, Egypt. Nakikipag-koordinasyon na rin ang ating mga opisyal sa Kingdom of Saudi Arabia sa ginagawang search and rescue operations. (Ellen Fernando)</body>
<link>http://www.philstar.com/Article.aspx?articleId=320518&amp;publicationSubCategoryId=92</link>
</article>
<article>
<title>Mananagot ako  Gabby</title>
<author>Nina Doris Franche At Edwin Balasa</author>
<date>
<month>February</month>
<day>08</day>
<year>2006</year>
</date>
<body>Tiniyak kahapon ni ABS-CBN president Eugenio &amp;quot;Gabby&amp;quot; Lopez III na handa niyang panagutan ang naging pagkukulang ng pinamumunuan niyang network sa naganap na stampede sa Ultra na ikinasawi ng mahigit 70 katao at walang mangyayaring &amp;quot;whitewash&amp;quot; sa kaso. Ayon kay Lopez, handa silang makasuhan ang mga taong sangkot sa insidente upang magsilbing aral sa mga event organizer na maging maingat at paghandaan ang mga hindi inaasahang pangyayari. Sa isinagawang final investigation report ng DILG fact-finding Task Force Ultra kahapon, lumilitaw na nagpabaya ang mga organizer ng popular na noontime show na Wowowee at natrato umanong &amp;quot;parang hayop&amp;quot; ang libo-libong pumila sa Ultra noong Sabado. Apat na opisyal ng programa ang posibleng maharap sa kasong reckless imprudence resulting to multiple homicide na pinaniniwalaang sina Malou Almaden, production manager; Rene Luspo, chief security; Mel Feliciano, floor director at Rey Cayabyab, program staff dahil ang mga ito ay nasa lugar ilang minuto bago maganap ang insidente. Ayon kay DILG Undersecretary for Peace and Order Marius Corpus, lumilitaw sa fact-finding investigation na ang naganap na insidente ay nagbunsod matapos ianunsiyo ni Feliciano na 300 participants lang ang puwedeng manalo ng premyo na dahilan kung bakit nagkaroon ng stampede sa Ultra. Batay sa nakalap na statement mula sa mga nakaligtas na biktima sa insidente, nagsalita si Feliciano sa megaphone na 300 lang ang puwedeng ma-accomodate at may tsansang manalo ng mga papremyo. &amp;quot;This announcement sent a wrong signal from the throngs of crowd which eventually led to a mad rush until the gate of the Ultra manned by the security guards was force to open due to the unruly crowd who wanted to enter premises,&amp;quot; pahayag ng report. Lumalabas pa sa imbestigasyon na talagang kulang sa security plan sa anumang scenario na magaganap ang security group ng ABS-CBN at binuo ang plano sa pamamagitan lamang ng mental at verbal preparations. Wala rin umanong contingency plan ang ABS-CBN matapos mangyari ang stampede dahil matagal ang pagdating ng responde ng mga kinauukulan. Pasado-alas 7 na ng umaga dumating ang rescue at emergency team sa lugar na hindi dapat nangyari kung pinaghandaan ng mga opisyal ng network ang mga posibleng mangyari. Kung may contingency plan ang event organizer, lima hanggang pitong minuto lamang ang dapat na itagal ng pag-rescue sa mga biktima. Nabatid na nang maganap ang insidente, tumawag muna si Almaden sa ABS-CBN head office bago nagpadala ng mga rescue at emergency ambulance at makipag-coordinate sa pulisya, MMDA, NDCC at Bureau of Fire Protection. Sinabi ni Corpus na sobra ang ginawang exploitation at manipulation ng mga opisyal ng Wowowee sa premyo na kanilang ipamimigay sa anibersaryo ng program. Ang resulta ng imbestigasyon ay dinala na sa Department of Justice (DOJ) na siyang sisiyasat sa criminal liability ng mga opisyal ng ABS-CBN at Wowowee.</body>
<link>http://www.philstar.com/Article.aspx?articleId=320640&amp;publicationSubCategoryId=92</link>
</article>
<article>
<title>Cory, oposisyon binira sa pagsakay sa Ultra tragedy</title>
<author></author>
<date>
<month>February</month>
<day>08</day>
<year>2006</year>
</date>
<body>Hinikayat ng mga kongresista ang mga pulitiko na tigilan na ang pagsakay sa naganap na trahedya sa Ultra at ang kahirapan sa bansa para lamang atakehin ang pamahalaang Arroyo. Sa pinagsamang kalatas, naniniwala sina Surigao del Sur Rep. Prospero Pichay, House Deputy Speaker Gerry Salapuddin at Davao del Sur Rep. Douglas Cagas na dapat bigyan ng katarungan ang mga naging biktima ng trahedya makaraang ilabas ng fact finding committee ang resulta ng kanilang imbestigasyon. Kinastigo rin ng mga kongresista ang ginawang pagsakay ni dating pangulong Cory Aquino sa trahedya para lamang siraan ang pamahalaan. Ginawa ng dating pangulo ang pahayag sa isinagawa nitong pulong pambalitaan kahapon. Anila, ipokrito ang paggamit ni Aquino sa isyu ng kahirapan laban sa gobyerno dahil mismong ang pamahalaan nito ay bigong isalba sa karalitaan ang mga magsasaka nito sa Hacienda Luisita. Sinabi pa ni Pichay na ang naganap na trahedya ay kagagawan ng tao at walang pulitikang namagitan dito. Aniya, walang kinalaman si Ginang Arroyo sa insidente at hindi nito kailangang humingi ng paumanhin sa taumbayan. Sinabi naman ni Cagas na dapat nang tigilan nina Aquino at ng oposisyon ang pagsakay sa usapin at hayaan na lamang gumulong ang katarungan para sa mga responsable sa aksidente. Ayon naman kay Salapuddin, dapat manawagan si Aquino sa kalutasan ng kaso, kaysa sakyan ang trahedya at kahirapan para lamang maisulong ang pansariling interest. (Malou Escudero)</body>
<link>http://www.philstar.com/Article.aspx?articleId=320644&amp;publicationSubCategoryId=92</link>
</article>
<article>
<title>Pasahe sa dyip, P7 mula Peb. 10-17</title>
<author></author>
<date>
<month>February</month>
<day>08</day>
<year>2006</year>
</date>
<body>Mula Pebrero 10, isang linggong magiging P7 ang minimum na pasahe sa lahat ng mga pampasaherong dyip na miyembro ng Fejodap, Altodap, Pasang Masda at Makati Jeepney Operators and Drivers Association. Ito ang inanunsiyo ni Zeny Maranan, pangulo ng Fejodap sa isang pagtitipon nang ilunsad ang &amp;quot;Jeepney Week&amp;quot; na tatakbo mula Pebrero 10-17 ng taong ito. Sinabi ni Altodap president Boy Vargas na malaki ang mawawala sa kita ng bawat driver sa loob ng isang linggo, subalit ang proyektong ito ay ipinakikita lamang sa Pangulong Arroyo at sa taumbayan na kahit &amp;quot;kami ay mahihirap, kaya naming magsakripisyo para makatulong sa kanila sa pamamagitan ng 50 sentimong discount sa pasahe at ito po ay taun-taon na naming gagawin sa tuwing ipagdiriwang ang &amp;quot;Jeepney Week.&amp;quot; (Angie dela Cruz)</body>
<link>http://www.philstar.com/Article.aspx?articleId=320651&amp;publicationSubCategoryId=92</link>
</article>
<article>
<title>Appointment ni Reyes haharangin</title>
<author></author>
<date>
<month>February</month>
<day>08</day>
<year>2006</year>
</date>
<body>Planong harangin ng militanteng grupong Bayan Muna ang nominasyon ni Environment and Natural Resources Sec. Angelo Reyes bilang pagtutol sa pagkakahirang sa kanya sa puwesto. Ayon kay Rep. Jose Virador ng Bayan, tututulan nila ang pagtatalaga kay Reyes sa DENR dahil sa kalamidad na naganap sa Mt. Diwalwal at kawalan niya ng karanasan sa pangangalaga ng kapaligiran. Noon anyang si Reyes ang pinuno ng National Resource and Management Development Council responsable ito sa pagtatayo ng mga military detachment na naging daan para ang komunidad malapit sa Mt. Diwalwal ay maging isang military garrison sa Mindanao, ani Virador. (Lilia Tolentino)</body>
<link>http://www.philstar.com/Article.aspx?articleId=320655&amp;publicationSubCategoryId=92</link>
</article>
<article>
<title>Permit sa live show hihigpitan</title>
<author></author>
<date>
<month>February</month>
<day>08</day>
<year>2006</year>
</date>
<body>Maghihigpit na sa pagbibigay ng mga permit sa malalaking pagtitipon ang pulisya upang maiwasang maulit ang naganap na stampede sa Ultra na ikinasawi ng mahigit 70 katao at ikinasugat ng mahigit 300. Ayon kay National Capital Region Police Office (NCRPO) chief director Vidal Querol, kinakailangan munang humingi ng permit sa pulisya ang mga organizer ng anumang mga live show o concert na inaasahan ang malalaking crowd bago sila makakuha ng permit sa local government. Pero bago nila bigyan ng kaukulang permit ang isang organizer ay kinakailangan munang makumbinsi ang pulisya kung paano ang gagawing security measure sa isang show halimbawang mahigit 20,000 katao ang dadagsa dito. Bukod dito, kinakailangan ding dumalo sa seminar at planning na isasagawa ng pulisya ang mga organizer upang mabigyan ng paalala sakaling magkaroon ng hindi inaasahang kaguluhan katulad ng stampede. Kung maaaprubahan ang permit ay saka lang puwedeng mag-apply ang organizer sa local government at pamunuan ng MMDA na siyang mangangasiwa sa daloy ng trapiko. (Edwin Balasa)</body>
<link>http://www.philstar.com/Article.aspx?articleId=320660&amp;publicationSubCategoryId=92</link>
</article>
<article>
<title>Sobrang singil ng Meralco ibalik!</title>
<author></author>
<date>
<month>February</month>
<day>08</day>
<year>2006</year>
</date>
<body>Hiniling kahapon ng ilang grupo sa Meralco na i-refund ng buo ang sobrang bayad ng mga consumers matapos na ibasura ng Korte Suprema ang desisyon ng Energy Regulatory Commission (ERC) na nagbigay ng pahintulot sa power firm na magtaas ng singil ng kuryente noong 2004. Wala umanong dahilan upang hindi ibalik ang sobrang bayad matapos na magpalabas ng desisyon ang Korte na iligal ang pagpataw ng dagdag-singil dahil hindi umano nai-publish o naisapubliko ang petisyon na requirement sa batas. Tinuligsa rin ng Aksyon Sambayanan ang ERC dahil sa kabiguan nito na protektahan ang kapakanan ng mga consumers dahil sa pagpayag nito sa Meralco na ipatupad ang power rate increase.</body>
<link>http://www.philstar.com/Article.aspx?articleId=320663&amp;publicationSubCategoryId=92</link>
</article>
<article>
<title>Trabaho sa senior citizens isinulong ni Villar</title>
<author></author>
<date>
<month>February</month>
<day>08</day>
<year>2006</year>
</date>
<body>Nais ni Sen. Manuel Villar, Jr. na maging kapaki-pakinabang ang mga matatanda sa ating lipunan sa pamamagitan ng pagbibigay ng mga trabaho sa mga may edad 40 pataas. Sa kanyang Senate bill 645 o ang &amp;quot;Mature and Older Workers Act&amp;quot;, sinabi ni Sen. Villar na dapat magkaroon ng programa para sa kanila at nang sa ganoon ay pakinabangan pa sila ng lipunan sa pamamagitan ng pagkakaroon ng mga kakayahan na naangkop sa kanilang katauhan. Sinabi pa ng senador, nais pang magtrabaho ng mga ito at katunayan ang mga nasawing matatanda sa Ultra ay isang patunay na gusto pa nilang makatulong sa kanilang pamilya kaya sa halip na pumila sila sa mga ganitong uri ng palabas ay bigyan na lang ng sapat na kaalaman para makapagtrabaho. Sa ilalim ng kanyang panukala, bibigyan ng pagsasanay ang mga may edad 40 pataas upang magkaroon ng sapat na kaalaman para makapasok sa trabaho. (Rudy Andal)</body>
<link>http://www.philstar.com/Article.aspx?articleId=320665&amp;publicationSubCategoryId=92</link>
</article>
<article>
<title>Balasahan di sagot sa tunay na pagbabago</title>
<author></author>
<date>
<month>February</month>
<day>08</day>
<year>2006</year>
</date>
<body>Hindi pabor ang Partido Demokratiko-Sosyalista ng Pilipinas (PDSP) ni National Security Adviser Norberto Gonzales at ang multi-sectoral movement Aksyon Sambayanan sa balasahang isinagawa ni Pangulong Arroyo. Sa isang statement ng PDSP, sinabi nito na ang ginawang hakbang ni GMA ay panimula lamang at hindi makatutulong ng lubos upang makamit ng bansa ang tunay na kaunlaran at pagbabago. Matatandaan na sinabi ni Gonzales na ang survival ng Arroyo administration ay nakasalalay sa political will at kapasidad na isagawa ang radical reforms.</body>
<link>http://www.philstar.com/Article.aspx?articleId=320666&amp;publicationSubCategoryId=92</link>
</article>
<article>
<title>Sorry po - DILG usec.</title>
<author></author>
<date>
<month>February</month>
<day>09</day>
<year>2006</year>
</date>
<body>Humingi ng paumanhin kahapon si Department of Interior and Local Govt (DILG) Usec. Marius Corpus sa pamunuan ng ABS-CBN sa sakit na idinulot niya sa ginawang pahayag na trinatong &amp;quot;parang hayop&amp;quot; ang mga taong pumila sa noontime show na Wowowee. Inamin ni Corpus na natangay siya sa kanyang emosyon dahil na rin sa awa nito sa mga nasawi at nasaktan sa trahedya pero wala anya siyang intensiyong sugatan ang damdamin ng ABS-CBN management. Aniya, personal na opinyon niya ito at hindi resulta ng fact-finding. Hindi anya niya alam ang mararamdaman ng network dahil nang binabanggit niya ang resulta ng imbestigasyon ay bigla na lamang &amp;quot;nagstampede&amp;quot; ang kanyang damdamin. Pero sa kabila ng paghingi nito ng sorry, ayaw namang bawiin ni Corpus ang sinabi niya na ibinase raw niya sa mga sinumpaang pahayag ng mga taong kinapanayam sa naging karanasan nila sa Ultra. &amp;quot;I apologize if I hurt the feeling of some people, but I have to tell the truth. Nasabi ko na iyon, eh. May tao bang natutulog sa kalye, umiihi at dumudumi sa kalye? How can I tale back the truth?&amp;quot; ani Corpus. Mga hayop lang anya ang umiihi at dumudumi sa kalye at maliwanag na ang aspetong ito na para sa kapakanan ng manonood ay nakaligtaan ng mga nag-organisa ng selebrasyon. Nauna na ring inamin ni Corpus na natalakay nila ang treatment&amp;quot; sa crowd ng Wowowee sa isinagawang imbestigasyon ng fact finding team pero nilinaw nito na walang direktang binanggit sa ulat na kanilang isinumite sa Department of Justice (DOJ). Sa pahayag ni ABS-CBN chairman at CEO Eugenio &amp;quot;Gabby&amp;quot; Lopez III, sa loob ng 30 taon nilang paglilingkod sa mamamayan ay hindi nila maaaring tratuhing &amp;quot;hayop&amp;quot; ang mga tao lalo na ang mga mahihirap. Ang layunin lamang anila ay mabigyan ng kasiyahan ang mga tao at makatulong sa nangangailangan at hindi nananamantala para lamang sa pag-angat ng kanilang mga show. Samantala, ipinasa na ng DOJ sa National Bureau of Investigation (NBI) ang DILG report para siyang magdetermina kung sino ang dapat na managot sa naganap na stampede. Ayon kay DOJ Prosecutor Jovencito Zu&amp;ntilde;o, hindi na ibabalik sa DILG ang nabanggit na report bagkus ay NBI na lamang ang mag-aaral hinggil dito. Ang paglilipat sa NBI bilang independent body ay upang magkaroon umano ng mas malinaw na imbestigasyon. Ipinaliwanag ni Zu&amp;ntilde;o na hindi trabaho ng prosecution ang magsagawa ng case build-up dahil ang tanging gawain lamang umano nito ay busisiin ang mga ebidensiyang isinumite ng Task Force Ultra. Binigyang-diin ni Zu&amp;ntilde;o na maituturing na simpleng report lamang ang isinumite ng DILG at hindi isang pormal na reklamo. (Lilia Tolentino, Ellen Fernando, Grace Dela Cruz at Doris Franche)</body>
<link>http://www.philstar.com/Article.aspx?articleId=320809&amp;publicationSubCategoryId=92</link>
</article>
<article>
<title>Dayaan sa 2007 ikinakasa na raw ng Palasyo</title>
<author></author>
<date>
<month>February</month>
<day>09</day>
<year>2006</year>
</date>
<body>Inilatag na ng administrasyon ang umanoy dayaan sa 2007 election, bunsod ng pagkaka-aapoint kay Antipolo Rep. Ronaldo Puno bilang DILG secretary. Ayon sa isang senador na humiling na huwag nang banggitin ang pangalan, si Puno ay inappoint sa sensitibong posisyon upang masigurong mananalo ang mga manok ng administrasyon sa gaganaping senatorial, congressional at mayoral elections sa darating na taon. Kilala bilang political operator, kinuwestyon naman ni Sen. Miriam Defensor-Santiago ang integridad ni Puno para sa nasabing posisyon at pinagpapaliwanag ng senadora ang kongresista sa naging partisipasyon nito sa Sulu Hotel Operations Group, ang grupong hinihinalang nasa likod ng dagdag-bawas noong 1992 presidential election kung saan tumakbo at natalo ang senadora sa pagka-pangulo at nagluklok kay Fidel V. Ramos sa Malakanyang. &amp;quot;Mahihirapang makapasa si Puno sa Commission on Appointments,&amp;quot; pahayag pa ni Santiago na miyembro ng CA. &amp;quot;Si Puno ang magiging Garci ng 2007,&amp;quot; pahayag ng source na tumutukoy kay ex-Comelec commissioner Virgilio Garcillano na dawit sa umanoy malawakang dayaan noong 2004 presidential election. &amp;quot;Ang resulta kasi ng 2007 election ang magiging hudyat kung makapangungupit pa si GMA sa kaniyang posisyon sa Malakanyang hanggang 2010,&amp;quot; pahayag pa ng senador. Iniuugnay din kay Puno ang mga maanomalyang P16-million handcuffs purchases, P200 million Motorola radio deal, at P3.6 Mahogany drug test deal noong siya ay nanungkulan bilang DILG undersecretary. &amp;quot;Ang appointment ni Puno sa DILG ay lalo pang magpapalubog sa kredibilidad ng ating electoral system,&amp;quot; pahayag pa ng source. (Rudy Andal)</body>
<link>http://www.philstar.com/Article.aspx?articleId=320817&amp;publicationSubCategoryId=92</link>
</article>
<article>
<title>Cha-cha ilalaban ng LGUs</title>
<author></author>
<date>
<month>February</month>
<day>09</day>
<year>2006</year>
</date>
<body>Sinimulan na noong Lunes ng mga local na ehekutibo ng Eastern Samar ang kampanyang makakuha ng suporta mula sa buong bansa para sa isang peoples initiative na siyang magtutulak sa pagkakaroon ng mahahalagang reporma sa Saligang Batas. Ang nasabing kampanya ay naglalarawan umano sa sentimyento ng mayorya ng mamamayan sa 78 lalawigan bukod sa 100 porsyentong suportang ibinibigay ng lahat ng mga local government unit sa Eastern Samar para sa Charter Change. Sa ilalim ng Section 2, Article XVII ng Saligang Batas, para magkaroon ng peoples initiative, mangangailangan ito ng suportang hindi bababa sa 12% ng kabuuang bilang ng rehistradong botante at hindi bababa sa 3% ng mga botante sa bawat lehislatibong distrito. Sa kabuuang bilang na 43 milyong rehistradong botante, nangangahulugan ito ng may 5.6 milyong lagda na papabor para sa Cha-cha. Ayon sa mga lokal na ehekutibo na pinamumunuan ni Gov. Ben Evardone, lahat ng 23 munisipalidad ay nagpasa ng mga resolusyon para hilingin sa Malaca&amp;ntilde;ang ang initiative gaya ng nakasaad sa Saligang Batas. &amp;quot;Lipas na ang People Power. Ang kapangyarihan ng mga local government unit ang dapat bigyan ng pansin dahil ito ang tinig ng buong sambayanan. Ito ang tunay na lakas ng Pilipino, ang tunay na boses ng mamamayan sa kanayunan. Ito ang LGU power,&amp;quot; pahayag ng gobernador. (MEscudero)</body>
<link>http://www.philstar.com/Article.aspx?articleId=320821&amp;publicationSubCategoryId=92</link>
</article>
<article>
<title>PNP, Pasig government isali rin sa sisi - VACC</title>
<author></author>
<date>
<month>February</month>
<day>09</day>
<year>2006</year>
</date>
<body>&amp;quot;Usigin rin ang Philippine National polcie (PNP) at ang pamahalaang lungsod ng Pasig Ciy sa malagim na trahedya ng stampede sa Ultra.&amp;quot; Ito ang mapaghamong tinuran kahapon ni Volunteers Against Crime and Corruption (VACC) chairman Dante Jimenez sa isang radio interview matapos na mabigo umano ang nasabing mga institusyon na umaksiyon kaagad para maiwasan ang trahedya. Sinabi ni Jimenez na ang Ultra tragedy ay hindi lamang pananagutan ng ABS-CBN. Hindi anya maisisi sa network lamang ang stampede dahil sa kakulangan ng seguridad kundi maging sa kawalan ng partisipasyon ng PNP at ng pamahalaang lungsod ng Pasig para maging maayos ang pagtitipon sa lugar ng kanilang hurisdiksiyon. Umalma naman ang PNP sa pagdidiin sa pulisya na may pagkukulang sa trahedya. Sa press briefing sa Camp Crame, sinani ni NCRPO chief Director Vidal Querol na ang ABS-CBN ang dapat sisihin dahil ang mga ito ang nanawagan sa mga tao na magtungo sa lugar. Ikinatwiran ni Querol na maaari lamang pumasok sa eksena ang PNP kung may pakikipag-ugnayan sa kanila ang nasabing higanteng TV network at kung may nababatid itong banta sa peace and order. (Joy Cantos)</body>
<link>http://www.philstar.com/Article.aspx?articleId=320825&amp;publicationSubCategoryId=92</link>
</article>
<article>
<title>MTRCB lulusawin</title>
<author></author>
<date>
<month>February</month>
<day>09</day>
<year>2006</year>
</date>
<body>Nakatakdang dinggin ng komite ni Sen. Ramon Revilla, Jr. ang pagbuwag sa Movie and Television Review and Classification Board (MTRCB) dahil sa pagiging unconstitutional nito at hindi angkop sa isang demokratikong bansa tulad ng Pilipinas. Ipinaliwanag ni Sen. Revilla, chairman ng public information and mass media na ang MTRCB Charter ay hinango sa Censors Board of the United States at ang Censorial Board of the Philippines naman ay nabuo matapos ang digmaan sa pagitan ng US at Pilipinas. &amp;quot;The current MTRCB charter has two specific features. First is to screen, review and examine all motion pictures. The second is to approve or disapprove, delete objectionable portions from and/or prohibit the importation, exportation, production, copying, distribution, sale, lease, exhibition and/or television broadcast of the motion picures, television programs and public materials,&amp;quot; paliwanag ni Revilla. Tinukoy ni Revilla na ang ikalawang punto ay ang pinakakuwestyunable sa charter ng MTRCB dahil ang lahat ng ito ay paglabag na sa karapatan ng malayang pamamahayag na itinatakda ng ating saligang-batas. (Rudy Andal)</body>
<link>http://www.philstar.com/Article.aspx?articleId=320832&amp;publicationSubCategoryId=92</link>
</article>
<article>
<title>Recom aayuda sa stampede victims</title>
<author></author>
<date>
<month>February</month>
<day>09</day>
<year>2006</year>
</date>
<body>Magbibigay ng pinansiyal na tulong si Caloocan City Mayor Enrico &amp;quot;Recom&amp;quot; Echiverri sa pamilya ng mga nasawi na mga naninirahan sa lungsod na naging biktima ng naganap na stampede sa Philsport Arena sa Pasig City noong Sabado ng umaga. Kinilala ni Echiverri ang mga namatay sa malagim na trahedya na sina Ruffa Rosales ng Block 39, Phase 3, Dagat-dagatan; Rosalina Salazar ng Leozarde St., Dagat-dagatan; Ounesia Selano, Sampaguita St., Libis, Camarin; Virginia Javierto at Josephine Barra, kapwa ng Bgy. 144. Nakatakda ring bisitahin ng alkalde ang labi ng mga nasawi sa trahedya upang magpahatid ng pakikiramay sa pamilyang mga namatay. Inasistehan naman ng mga tauhan ng Intervention Unit (CIU) at Reformed Department of Public Safety and Traffic Management (RDPSTM)-Rescue team ang mga nasaktan sa stampede habang ang Social Welfare Department ng lungsod ay kinausap at nagbigay ng counseling upang agad na malimutan ng mga ito ang naganap sa kanilang malagim na karanasan. Kasalukuyan ding minomonitor ng lokal na pamahalaan ang kalagayan ng mga nasugatan sa malagim na trahedya.</body>
<link>http://www.philstar.com/Article.aspx?articleId=320835&amp;publicationSubCategoryId=92</link>
</article>
<article>
<title>Sedisyon pa vs Faeldon</title>
<author></author>
<date>
<month>February</month>
<day>09</day>
<year>2006</year>
</date>
<body>Sinampahan na ng karagdagang kaso ng Armed Forces of the Philippines (AFP) ang naarestong si Magdalo leader Marine Capt. Nicanor Faeldon. Sa pahayag ng kanyang mga legal counsel na sina Atty. Gener Gito at Atty. Gideon Mortel, inulan pa ng kasong paglabag sa Article 142 ng Revised Penal Code o inciting to sedition si Faeldon, paglabag sa Articles of War 70 (Breach of Arrest) dahil sa ginawang pagtakas ng kanilang kliyente, bukod pa sa paglabag sa Article of War 96 (Conduct Undercoming of an Officer and Gentleman) at 97 (Disorders and Neglects to the Prejudice of Good Order and Military Discipline). Ikinakatwiran ng AFP na ang paglikha ni Faeldon ng isang website na naglahad ng mga propaganda laban sa pamahalaang Arroyo at pagsusulong ng civil disobedience sa Headquarters Service Support Group ng AFP ay isang malinaw na kasog sedisyon. (Joy Cantos)</body>
<link>http://www.philstar.com/Article.aspx?articleId=320838&amp;publicationSubCategoryId=92</link>
</article>
<article>
<title>PCGG chief pinagbibitiw ni Joker</title>
<author></author>
<date>
<month>February</month>
<day>09</day>
<year>2006</year>
</date>
<body>Pinagbibitiw ni Sen. Joker Arroyo si PCGG Chairman Camilo Sabio sa 29 korporasyon ng bansa na nasa ilalim ngayon ng PCGG dahil na rin sa labag ito sa Code of Conduct and Ethical Standards for Public Officers and Employees o R.A. 6713. Ayon kay Arroyo, malinaw na nagkaroon ng paglabag sa R.A. 6731, partikular na sa Section 7 kung saan malinaw na nakasaad doon na mahigpit na ipinagbabawal ang pagkakaroon ng transaksyon ng isang public official sa ibang kumpanya. &amp;quot;The following shall constitute prohibited acts and transactions of any public official or employee and are hereby declared unlawful, control, manage or accept employment as an officer, employee, trustee or any nominee in any private enterprise regulated, supervised or licensed by their office unless expressly allowed by law. It is that clear. The 29 sequestered corporations are under the control of PCGG,&amp;quot; paliwanag ni Arroyo. Naging maalat ang relasyon ni Sabio sa Senado, partikular na kay Arroyo at Sen. Juan Ponce Enrile matapos na tumanggi ang huli na ibunyag ang naging kasunduan nito sa coco-levy fund na magkaroon ng pagdinig hinggil sa budget ng PCGG kung saan ginawa lang itong piso ng mga senador. Ang desisyon ng Senado ay sinuportahan naman ng Philippine Overseas Telecommunications Corporation (POTC) at ng Philippine Communications Satellite Corporation (Philcomsat) kung saan inihayag nito na dapat busisiing maige ng Senado ang lahat ng sequestered companies na nakapaloob sa PCGG. (Rudy Andal)</body>
<link>http://www.philstar.com/Article.aspx?articleId=320839&amp;publicationSubCategoryId=92</link>
</article>
<article>
<title>Ret. generals palalayasin na sa Camp Aguinaldo</title>
<author>Ni Joy Cantos</author>
<date>
<month>February</month>
<day>10</day>
<year>2006</year>
</date>
<body>Dahilan sa pagiging overstaying, puwersahang palalayasin na sa kanilang mga quarters sa Camp Aguinaldo ang mga retiradong heneral ng Armed Forces of the Philippines (AFP). Sinabi ni AFP Headquarters Service Support Group (HSSG) chief Brig. Gen. Jovenal Narcise, kung magmamatigas ang mga itong manatili sa kanilang mga quarters ay mapipilitan silang gamitan sila ng dahas. Kabilang sa mga retired generals na obligadong umalis na sa kanilang quarters sina dating AFP Southcom chief ret. Lt. Gen. Alberto Braganza, Brig. Gen. Ramon Santos at dating 2nd Infantry Division chief ret. Major Gen. Efren Orbon. Ikinatwiran ni Narcise na mayroong 60 araw makaraang magretiro ang bawat opisyal ng militar na makapag-impake at lisanin ang mura subalit malaking bahay sa loob ng kampo. Matagal na anyang binigyan ng palugit ang mga retiradong heneral subalit hindi pa rin nagsisialis. Sina Braganza at Santos ay nagretiro noon pang Setyembre 2005 habang noong Disyembre naman si Orbon. Itinakda ngayong umaga ang &amp;quot;eviction&amp;quot; at uunahin ang tahanan ni Braganza na paparadahan ng 6x6 truck. Magkakaroon muna ng pakikipag-usap, subalit kung magmamatigas ay bibitbitin na ang mga kagamitan palabas ng bahay. Magugunita na iniaangal ng mga nagrebeldeng sundalo ang pagpapasarap ng mga retired generals sa mga quarters at hindi na nabibigyan ng pagkakataon ang mga mas mababang opisyal sa parehong pribilehiyo.</body>
<link>http://www.philstar.com/Article.aspx?articleId=320998&amp;publicationSubCategoryId=92</link>
</article>
<article>
<title>Imahe ni Pacquiao nadungisan</title>
<author></author>
<date>
<month>February</month>
<day>10</day>
<year>2006</year>
</date>
<body>Pinanghihinayangan ni Gabriela Rep. Liza Maza na nabahiran ng kontrobersiya ang magandang imahe ng &amp;quot;Pambansang Kamao&amp;quot; na si Manny &amp;quot;Pacman&amp;quot; Pacquiao matapos biglang masangkot sa isang bawal na relasyon. Kung ganap na magiging patas ang Marital Infidelity Bill ni Maza kung saan gagawing pantay ang parusa sa mga babae at lalaking nangangaliwa sa kanilang asawa, siguradong pasok dito si Pacquiao na aminadong nagka-anak sa isang Joanna Rose Bacosa noong 2003. Ipinaalala ni Maza na sa ngayon ay isang role model at iniidolo hindi lamang ng kabataan, kundi pati ng mga ama at ina ng tahanan si Pacquiao kaya dapat nitong ayusin ang kinasasangkutang gusot. Marami rin anyang babae ang hindi makikisimpatiya sa sikat na boksingero kung pababayaan nito ang responsibilidad sa anak sa labas. Sinabi ni Maza na maaari namang itama ni Pacquiao ang kanyang pagkakamali sa pamamagitan nang pagbibigay ng sustento sa bata. Napaulat na nagkaroon ng one-night stand si Pacquiao kay Bacosa. Gayunman, nais ni Pacman na ipa-DNA test muna ang bata bago niya ito bigyan ng sustento. (Malou Escudero)</body>
<link>http://www.philstar.com/Article.aspx?articleId=321005&amp;publicationSubCategoryId=92</link>
</article>
<article>
<title>4 GI Joes ihaharap ng US</title>
<author></author>
<date>
<month>February</month>
<day>10</day>
<year>2006</year>
</date>
<body>Sa takot na tuluyang ibasura ang Visiting Forces Agreement (VFA) ay siniguro kahapon ng Estados Unidos na padadaluhin nila ang apat na sundalong Kano na akusado sa Subic rape case sa arraigment ng kaso nito. Sinabi ni Sen. Miriam Defensor-Santiago, chairman ng Legislative Oversight Committee on VFA, tiniyak sa komite ni US Charge d Affaires Paul Jones na dadalo ang apat na sundalo sa sandaling ipatawag ang mga ito ng korte kaugnay ng kasong panggagahasa na isinampa ng isang 22-anyos na Pinay. Hiniling ng komite kay Jones na dapat maging patas ang US government sa pakikitungo sa Pilipinas kaugnay sa mga probisyon sa VFA partikular sa custody issue tulad ng naging kasunduan nito sa ibang bansa. Dahil dito, sinabi ni Sen. Gordon na wala ng dapat ipangamba ang US officials na maaresto pa ang kanilang mga sundalo matapos bawiin ng korte ang ipinalabas nitong warrant of arrest laban sa mga ito. Nakasaad sa VFA na dapat matapos ng korte ang kaso sa loob ng isang taon. (Rudy Andal)</body>
<link>http://www.philstar.com/Article.aspx?articleId=321015&amp;publicationSubCategoryId=92</link>
</article>
<article>
<title>EO 464 dapat nang pakialaman ng SC</title>
<author></author>
<date>
<month>February</month>
<day>10</day>
<year>2006</year>
</date>
<body>Umapela na si Sen. Miriam Defensor-Santiago sa Supreme Court na resolbahin na nito ang isyu ukol sa kontrobersiyal na Executive Order 464 ni Pangulong Arroyo upang maiwasan ang bangayan sa pagitan ng Executive at Legislative branch. Ang pahayag ay kasunod ng pagpapalawig ng Pangulo sa kautusan kaya walang dumalong mga opisyal ng Budget department sa isinagawang pagdinig kahapon. Kinansela rin ang imbestigasyon ng Hello Garci dahil walang sumipot na opisyal ng gobyerno. Sinabi ni Sen. Santiago, dapat ay umiral ang inter-department courtesy sa pagitan ng executive at legislative branch ng gobyerno at ayusin na agad ng SC ang kinukuwestiyong EO 464 upang maiwasan ang posibleng awayan o giyera. Ani Santiago, labag sa Konstitusyon ang pagpapatupad ng EO 464 na nagbabawal sa mga opisyal ng gobyerno na dumalo sa anumang congressional inquiry kapag walang pahintulot ng Pangulo upang makaiwas sa paggisa ng mga senador at kongresista. (Rudy Andal)</body>
<link>http://www.philstar.com/Article.aspx?articleId=321016&amp;publicationSubCategoryId=92</link>
</article>
<article>
<title>10 appointees ni GMA puntirya ng lifestyle check</title>
<author></author>
<date>
<month>February</month>
<day>10</day>
<year>2006</year>
</date>
<body>Target ngayon ng lifestyle check ng magkasanib na puwersa ng Presidential Anti-Graft Commission (PAGC) at Volunteers Against Crime and Corruption (VACC) ang 10 appointees ni Pangulong Arroyo sa hinalang sangkot sila sa katiwalian. Nakipagsanib ang VACC sa PAGC para bigyan ng ngipin at lakas ang kampanya laban sa korupsiyon ng pamahalaan. Sinabi ni Dante Jimenez ng VACC na ang impormasyon hinggil sa 10 opisyal ay mula sa kanilang mga kasamahan sa opisina. Nagtataglay umano ang mga ito ng mga bank accounts sa ibang bansa, mga mansion, luxury cars at mga negosyo. (Lilia Tolentino)</body>
<link>http://www.philstar.com/Article.aspx?articleId=321023&amp;publicationSubCategoryId=92</link>
</article>
<article>
<title>Imelda pinayagan ng korte na magpagamot ng mata sa abroad</title>
<author></author>
<date>
<month>February</month>
<day>10</day>
<year>2006</year>
</date>
<body>Pinayagan kahapon ng Manila Regional Trial Court (RTC) si dating Unang Ginang Imelda Marcos na magtungo sa ibang bansa upang magpagamot ng kanyang mata. Sa kautusan ni RTC branch 6 Judge Silvino Pampilo, Jr. pinagbigyan nitong magtungo sa Hong Kong at China si Marcos mula Pebrero 9- 21, 2006. Aabot sa P320,000 travel bond ang kailangang ilagak ni Marcos para sa nakabinbing kaso na kinakaharap nito. Ang pagpayag ng korte sa mosyon ni Marcos ay base na rin sa paggalang sa kanyang karapatan at para sa &amp;quot;humanitarian reason&amp;quot;. Nabatid na ang Unang Ginang ay nakararanas ng pananakit ng tuhod kaya humiling ito sa korte na makapagpagamot sa ibang bansa base na rin sa rekomendasyon ng kanyang mga doktor. (Gemma Amargo-Garcia)</body>
<link>http://www.philstar.com/Article.aspx?articleId=321025&amp;publicationSubCategoryId=92</link>
</article>
<article>
<title>Logging permit pinakakansela</title>
<author></author>
<date>
<month>February</month>
<day>10</day>
<year>2006</year>
</date>
<body>Hiniling ng mga residente ng lalawigan ng Agusan del Sur kay Pangulong Arroyo ang pagpapatupad ng logging permit ng isang paper company bunga ng umanoy illegal activities nito. Sa liham na ipinadala ng Aksyon Sambayanan sa Surigao del Sur kay Pangulong Arroyo, inakusahan ng grupo ang kumpanya na lumabag sa industrial forest management agreement sa DENR. Patuloy umano ang logging operation ng nasabing kompanya bagamat tinanggal na mula sa orihinal na logging concession area ang 75,545 ektarya na kasama sa Timber Licensing Agreement (TLA). Lumalabag din umano ito sa RA 8371 o Indigenous Peoples Right Act bunga ng pagpuputol ng puno na may ancestral domain area na sumasakop sa 17,112 ektarya. Lumilitaw na hindi rin nagbabayad ng forest charges ang naturang kompanya na umaabot na sa P300M.</body>
<link>http://www.philstar.com/Article.aspx?articleId=321027&amp;publicationSubCategoryId=92</link>
</article>
<article>
<title>DOJ panel sa stampede buo na</title>
<author></author>
<date>
<month>February</month>
<day>11</day>
<year>2006</year>
</date>
<body>Sinimulan na ng bagong panel ng Department of Justice (DOJ) na pag-aralan ang report ng Department of Interior and Local Government (DILG) kaugnay sa stampede sa Ultra, Pasig City. Sinabi ni Senior State Prosecutor Joselita Mendoza, pinuno ng panel, magkakaroon ng kanya-kanyang gampanin ang bawat isang miyembro ng panel para mas mapabilis ang gagawin nilang imbestigasyon at matapos nila ito sa loob ng 10 araw gaya ng itinaning sa kanila ni Justice Sec. Raul Gonzalez. Ipinaliwanag pa ni Mendoza na ang mangangalap ng mga ebidensiya, tulad ng death at medical certificates ng mga biktima sa naganap na stampede ay sina National Bureau of Investigation (NBI)-National Capital Region (NCR) director Raul Lasala at Atty. Arnold Rosales. Habang si Mendoza naman at State Prosecutor Merba Waga ang bubusisi sa isinumiteng report ng DILG upang magamit sa posibleng pagsusulong ng kaso laban sa mga dapat managot sa stampede. Umaasa si Mendoza na mailalabas nila ang buong report sa Peb. 20, 2006. (Grace Amargo-Dela Cruz)</body>
<link>http://www.philstar.com/Article.aspx?articleId=321162&amp;publicationSubCategoryId=92</link>
</article>
<article>
<title>EO 464 inakyat na sa SC</title>
<author></author>
<date>
<month>February</month>
<day>11</day>
<year>2006</year>
</date>
<body>Dumiretso na sa Supreme Court (SC) ang Senado para hilingin na agad itong magpalabas ng temporary restraining order (TRO) laban sa Executive Order 464 ni Pangulong Arroyo. Sa isinumiteng urgent motion for the issuance of TRO, iginiit ng Senado na dapat nang ipahinto agad ng SC ang umiiral na EO 464 dahil itoy isang balakid sa mga imbestigasyon na isinasagawa ng Senado. Bingyang-diin ng Senado sa pangunguna nina Senators Franklin Drilon, Juan Flavier at Francis Pangilinan na lumilikha lamang ng constitutional crisis ang nabanggit na kautusan ni Arroyo. Anila, maraming imbestigasyon ang Senado na nabibinbin dahil ito ay hinaharang ng EO 464 at ito rin ang nagiging pambala ng mga opisyal ng gobyerno para hindi dumalo sa mga patawag na hearing ng Senado. Iginiit pa rin ng Senado na kasama sila sa mga legal na partido para kuwestiyunin ang EO 464. Samantala, nagbabala kahapon si Drilon na ibabasura ng Commission on Appointments (CA) ang kumpirmasyon ng mga bagong Gabinete ni Pangulong Arroyo kung hindi sisipot ang mga ito dahil sa EO 464. Ang tinutukoy dito ni Drilon ay ang mga kongresistang sina Rep. Rolando Andaya na itinalaga bilang budget secretary at Rep. Ronaldo Puno na itinalagang DILG chief. Bagamat puwede namang hindi muna isumite ni Pangulong Arroyo ang permanent appointment ng bago nitong mga Gabinete para sa kumpirmasyon ng CA at mananatiling nasa acting capacity lamang ang mga ito, manganganib naman ang promosyon ng mga heneral at colonel na nabinbin sa CA sa sandaling ipagpilitan pa rin ang EO 464. Ipinaliwanag ni Drilon na hanggat hindi nagdedesisyon ang CA sa mga itinalaga ni GMA ay puwedeng gampanan ng mga ito ang kanilang tungkulin na nasa acting capacity pero sa sandaling ibasura ito ng CA ay dapat lisanin na ng mga Gabineteng ito ang kanilang posisyon at hindi na naman sila puwedeng bumalik bilang kongresista. (Grace dela Cruz/Rudy Andal)</body>
<link>http://www.philstar.com/Article.aspx?articleId=321169&amp;publicationSubCategoryId=92</link>
</article>
<article>
<title>Senador sasama sa kilos-protesta dahil sa EO 464</title>
<author></author>
<date>
<month>February</month>
<day>11</day>
<year>2006</year>
</date>
<body>Posibleng sumali na rin sa mga kilos-protesta ang mga senador kapag patuloy na pinigilan ni Pangulong Arroyo ang mga miyembro ng kanyang Gabinete na dumalo sa mga pagdinig ng Senado. Ito ang sinabi kahapon ni Ilocos Norte Rep. Imee Marcos matapos na magbabala na mapipilitan ang mga senador na tahakin ang ibang anyo ng pakikibaka dahil sa pagpapatupad ni Arroyo ng kanyang EO 464. Ayon kay Rep. Marcos, hindi malayong magkaisa ang lahat ng mga senador at sumama ang mga ito sa mga demonstrasyon ng oposisyon sa mga kalsada kung patuloy na gigipitin ng Pangulo ang Senado. Nagbabala rin si Marcos na pinalulubha lamang ni Pangulong Arroyo ang alitan sa pagitan ng Senado at Ehekutibo sa planong palawigin pa nito ang saklaw ng EO 464 na naglalayong huwag nang padaluhin ang mga matataas na opisyal ng pamahalaan sa pagdinig ng Commission on Appointments. Para umanong binuwag na ni Arroyo ang CA dahil wala na itong magiging trabaho kung hindi naman padadaluhin ng Presidente ang kanyang Gabinete sa pagdinig ng komisyon. Kaugnay nito, nanawagan si Marcos sa Korte Suprema na kaagad nang desisyunan ang legalidad o constitutionality ng EO 464 upang hindi na lumala pa ang kaguluhan sa pagitan ng Malaca&amp;ntilde;ang at Senado. (Malou Escudero)</body>
<link>http://www.philstar.com/Article.aspx?articleId=321176&amp;publicationSubCategoryId=92</link>
</article>
<article>
<title>Pagpapalayas sa ret. generals di natuloy</title>
<author></author>
<date>
<month>February</month>
<day>11</day>
<year>2006</year>
</date>
<body>Hindi natuloy ang &amp;quot;pagpapalayas&amp;quot; sa mga retiradong heneral na overstaying na sa kanilang mga quarter sa Camp Aguinaldo kahapon matapos bigyan pa ng 3 araw na palugit ng Armed Forces of the Philippines (AFP) ang mga dating opisyal. Kahapon bandang alas-8 ng umaga ay sinimulang hakutin ng mga sundalo hg Headquarters and Headquarters Support Group ang mga gamit ni ret. Lt. Gen. Alberto Braganza, subalit biglang inihinto ng eviction team ang paghahakot sa mga kasangkapan ni Braganza matapos humirit pa ng hanggang Marso ang dating heneral para tuluyang lumisan sa quarter nito. Gayunman hanggang Lunes na lamang ang ibinigay dito ni Camp Commander Brig. Gen. Jovenal Narcise. Masama naman ang loob ni Braganza dahil hindi napagbigyan ang hinihingi niyang palugit na isang buwan. &amp;quot;I was your camp commander once. I did not treat you like this,&amp;quot; galit na sinabi ni Braganza sa eviction team kahapon. Si Braganza ay nagretiro bilang AFP Southcom chief noong Setyembre 2005. Sinabi ni Braganza na sa kasalukuyan ay wala pa siyang malilipatan dahil ang tahanan niya sa Roxas District, Quezon City ay inookupa ng pamilya ng kanyang anak. Nabatid na hindi pa nakakapag-impake ng kanilang mga kagamitan sina Braganza ng dumating ang eviction team at 6-wheeler truck. Maliban kay Braganza ay pinaaalis na rin sa kanilang mga quarter sina ret. Major Gen. Efren Orbon at ret. Brig. Gen Ramon Santos. Sa patakaran ng AFP, sinumang nagretirong opisyal ay binibigyan ng 60 araw para lisanin ang kanilang quarter sa loob ng kampo ng militar. (Joy Cantos)</body>
<link>http://www.philstar.com/Article.aspx?articleId=321183&amp;publicationSubCategoryId=92</link>
</article>
<article>
<title>Mga opisyal ng EPD police pinasisibak ni Rep. Dudut</title>
<author></author>
<date>
<month>February</month>
<day>11</day>
<year>2006</year>
</date>
<body>Pinasisibak ni Pasig Rep. Robert &amp;quot;Dudut&amp;quot; Jaworski ang ilang opisyal ng Eastern Police District (EPD) matapos malaman na 30 pulis lamang umano ang idineploy ng mga ito sa unang anibersaryo ng Wowowee show sa Ultra. Sinabi ni Rep. Jaworski na batid ng mga opisyal ng EPD na umaabot na sa 30,000 katao ang dumayo sa Ultra at Biyernes pa lamang ng gabi ay nagdatingan na ang mga ito pero halos walang isinagawang crowd control ang kapulisan nito. Naniniwala rin si Jaworski na hindi dapat naging miyembro ng fact-finding committee ang hepe ng EPD at iba pang opisyal ng PNP dahil kung tutuusin aniya ay may responsibilidad din ang mga ito sa nangyari. Una rito, kinuwestiyon ni Cavite Rep. Gilbert Remulla ang 72-oras deadline na ibinigay ni Pangulong Arroyo sa fact-finding committee ng DILG. Ayon kay Remulla, ang pagiging kritikal ng ABS-CBN sa gobyerno ang dahilan kung bakit pinamadali ng Pangulo ang imbestigasyon pero kapag ibang isyu anya ang dapat imbestigahan ay usad-pagong ang ginagawa. &amp;quot;Pag kritikal ka sa gobyerno, 72 oras lang tapos na ang imbestigasyon laban sa iyo. Pag nagnakaw ng boto, hanggang ngayon wala pang konklusyon,&amp;quot; ani Remulla. (Malou Escudero)</body>
<link>http://www.philstar.com/Article.aspx?articleId=321186&amp;publicationSubCategoryId=92</link>
</article>
<article>
<title>Magsasaka umalma sa coco levy</title>
<author></author>
<date>
<month>February</month>
<day>11</day>
<year>2006</year>
</date>
<body>Hinihiling ng walong samahan ng mga magsasaka sa niyugan ang pagbibitiw nina Senate President Franklin Drilon at Sen. Joker Arroyo sa kanilang mga tungkulin kaugnay sa usapin ng coco shares sa pagitan ng San Miguel Corp. Nagkaisa sa panawagan ang Pambansang Koalisyon ng mga Magsasaka at Manggagawa sa Niyugan, Liga Magniniyog, Pambansang Kilusan ng mga Samahan ng Magsasaka (PAKISAMA), AMMANI, PASLEY, Small Coconut Farmers Organization (SCFO), KAMPIL at Buklod. Ayon sa grupo, nagkakaisa sila sa amicable settlement ukol sa coco levy kung saan binatikos nila ang umanoy &amp;quot;vested interests&amp;quot; ni Drilon sa usapin ng coco levy. Sinabi ng grupo na may pagkakataon ang dalawang senador noon na mabawi ang coco levy fund subalit wala umano silang ipinakitang malasakit sa kanila.</body>
<link>http://www.philstar.com/Article.aspx?articleId=321191&amp;publicationSubCategoryId=92</link>
</article>
<article>
<title>Mga biktima ng pre-need educational plan bibigyan ng scholarships</title>
<author></author>
<date>
<month>February</month>
<day>11</day>
<year>2006</year>
</date>
<body>Bibigyan ni Pangulong Arroyo ng college scholarships ang mga naging biktima ng pre-need educational plan kung saan ang paunang pondong P500 milyon para sa programa ay kanyang ipalalabas sa Lunes. Sinabi ng Pangulo na dapat maitaas ang kalidad ng edukasyon ng mag-aaral at magkaroon sila ng pagkakataong makaagapay sa mahigpit na kumpetisyon sa trabaho hindi lang sa mga kompanya sa bansa kundi sa mga job opportunities sa abroad. Partikular na target ng programang ito ang mga biktima ng pre-need educational plan na matapos maghulog sa programa ay hindi napakinabangan ang pera dahil nagsara ang ahensiya. (Lilia Tolentino)</body>
<link>http://www.philstar.com/Article.aspx?articleId=321195&amp;publicationSubCategoryId=92</link>
</article>
<article>
<title>Hapon nagbiro ng bomba sa NAIA, arestado</title>
<author></author>
<date>
<month>February</month>
<day>11</day>
<year>2006</year>
</date>
<body>Isang lolong Hapon ang pinigilang makaalis ng bansa ng mga tauhan ng Philippine National Police Aviation Security Group matapos itong magbiro na may dalawang bomba siyang dala habang kinakapkapan ito ng isang non-uniformed personnel ng ASG sa NAIA kahapon. Kinilala ni PNP-ASG Chief Supt. Andres Caro II ang Japanese national na si Yasuo Ishii, 71, may asawa, ng Chiba, Japan. Sinabi ni Caro na habang nasa final check-in si Ishii ay kinakapkapan ito para sa isang security check pero nagbiro ang matandang Hapon na may bitbit siyang dalawang bomba kaya hindi muna ito pinasakay sa eroplano. &amp;quot;I have two bombs,&amp;quot; sabi ni Ishii sa frisker habang kinakapkapan siya nito. Ang mga bagaheng dala ni Ishii ay kinalkal din ng PNP-ASG para alamin kung may bomba nga itong dala. Sinabi ni Ishii na nagbibiro lamang siya dahil sa haba ng pila at inip. Ayon kay Caro, si Ishii ay lumabag sa Presidential Decree 1727 kaya sasampahan ito ng kaso sa Pasay City Prosecutors Office. (Butch Quejada)</body>
<link>http://www.philstar.com/Article.aspx?articleId=321196&amp;publicationSubCategoryId=92</link>
</article>
<article>
<title>Pinoy engineer patay sa tumaob na barko sa Egypt</title>
<author></author>
<date>
<month>February</month>
<day>11</day>
<year>2006</year>
</date>
<body>Isang 31-anyos na Pinoy engineer ang pinaniniwalaang patay na bunga ng pagkalunod matapos ang ilang araw na bigong paghahanap kasama ang daang nawawala sa lumubog na barko sa Red Sea sa Egypt nitong nakalipas na linggo. Sa report ni Ambassador Petronila Garcia ng Embahada ng Pilipinas sa Cairo, Egypt, sa Department of Foreign Affairs (DFA), kinumpirma ng Egyptian Foreign Ministry mula sa ipinadala nitong &amp;quot;note verbale&amp;quot; nitong Pebrero 7 na may Pinoy na kabilang sa sakay ng tumaob na &amp;quot;Al-Salam-Bocaccio 98&amp;quot; ferry nitong Peb. 3 at pinaniniwalaang tinangay ng malakas na alon. Ayon kay Ambassador Mohamed El-Derghanmi, Egyptian Assst. Foreign Minister for Consular Affairs na base sa kanilang impormasyong natanggap ay may Pinoy na nakatala sa aktuwal na manipesto ng mga pasahero ng naturang barko na nagmula sa Safaga port sa Kingdom of Saudi Arabia. Tumanggi muna ang DFA na pangalanan ang naturang Pinoy na nagtatrabaho sa isang perform concrete company sa Egypt dahil na rin sa kahilingan ng kanyang mga kaanak. Ayon sa Embahada, sa ngayon ay bigo pa ang search and rescue team na mahanap ang Pinoy kasama ang daan pang biktima na nawawala. Wala rin ang Pinoy sa mga ospital na pinagdalhan sa mga nakaligtas at nasawi sa trahedya. Umaabot sa 1,400 ang sakay ng barko at unang iniulat na may 180 ang nasawi sa trahedya. Nakatakda namang tumulak sa susunod na linggo ang ama ng biktima patungong Egypt mula sa Saudi Arabia upang makipag-ugnayan sa employer ng anak nito. (Ellen Fernando)</body>
<link>http://www.philstar.com/Article.aspx?articleId=321197&amp;publicationSubCategoryId=92</link>
</article>
<article>
<title>3,876 residente nagka-trabaho</title>
<author></author>
<date>
<month>February</month>
<day>11</day>
<year>2006</year>
</date>
<body>Umaabot sa 3,876 na walang trabahong mga residente ng Caloocan ang nabigyan ng hanapbuhay sa isinagawang 6th mega job fair na ginanap sa harapan ng City Hall kahapon. Sinabi ni Caloocan City Mayor Enrico &amp;quot;Recom&amp;quot; Echiverri, libu-libong aplikante na mga residente ng lungsod at iba pa na nagmula sa mga katabing lungsod ang nakisali sa ginanap na mega job fair na pinangunahan ng Department of Urban, Social, Industrial Relations Services (DUSIRS) sa pakikipagtulungan ng Labor Industrial Relations Office (LIRO). Mayroong 112 kompanya ang nakisali sa mega job fair upang tulungan ang lokal na pamahalaan na bigyan ng disente at magandang hanapbuhay ang mga residente ng lungsod. Ipinaliwanag ng alkalde na mas magandang bigyan ng disente at magandang hanapbuhay ang mga residente upang matuto ang mga ito na itaguyod ang kanilang pamilya at maging produktibong mamamayan ng Caloocan. Kabilang sa mga sumali sa job fair ay ang SM, Ever, Flexo, Isetann, Aroma, Dunkin Donuts, CDO, Gotesco, Hotel Sogo, MTC Academy at marami pang iba. Ang ginanap na mega job fair ay isang paraan ni Echiverri upang bigyan ng hanapbuhay ang mga residente ng Caloocan sa halip na bigyan ang mga ito ng rasyon na pagkain araw-araw.</body>
<link>http://www.philstar.com/Article.aspx?articleId=321198&amp;publicationSubCategoryId=92</link>
</article>
<article>
<title>GMA bumigay sa EO 464</title>
<author>Nina Grace Dela Cruz, Lilia Tolentino At Rudy Andal</author>
<date>
<month>February</month>
<day>12</day>
<year>2006</year>
</date>
<body>Tila lumambot na si Pangulong Arroyo hinggil sa usapin ng Executive Order 464 makaraang bigyan na nito ng go-signal ang miyembro ng kanyang Gabinete na dumalo sa budget hearing ng Senado sa darating na Lunes. Ayon kay Justice Sec. Raul Gonzalez, pinayagan na siya ng Pangulo na umattend sa gagawing pagdinig bukas upang matapos na ang usapin rito. Ang desisyon ng Pangulo ay matapos hilingin ng Senado sa Supreme Court na magpalabas ng temporary restraining order (TRO) laban sa EO 464. Ikinatwiran ng Senado na lumilikha ng constitutional crisis ang nabanggit na kautusan dahil kinikitil umano nito ang kapangyarihan ng lehislatura na isailalim sa imbestigasyon ang mga miyembro ng Gabinete ni Arroyo. Anila, maraming imbestigasyon ang Senado na nabibinbin dahil ito ay hinaharang ng EO 464 at ito rin ang nagiging pambala ng mga opisyal ng gobyerno para hindi makasipot sa mga patawag na hearing. Nagpahayag naman ng paniniwala si Senate President Franklin Drilon na sa Mayo pa maaaring ilabas ng SC ang desisyon sa legalidad ng EO 464. Ayon kay Drilon, ang oral arguments ng SC sa nasabing isyu ay gaganapin sa Pebrero 21 at pagkatapos nito ay magsasampa pa ng memorandum ang magkabilang panig sa loob ng 10-15 araw. Gayunman, inaasahang matatapos na ang usapin sa pagpapalabas ng budget matapos alisin ng Pangulo ang gag order. Mula nang ipatupad ni Pangulong Arroyo ang nasabing EO noong nakaraang taon, napilay ang isinasagawang imbestigasyon ng Senado sa Northrail contract, fertilizer fund scam at pati public hearing sa panukalang P1.053 trilyong budget ng pamahalaan ngayong taon ay nadiskaril. Noong Biyernes naman ay kinansela ng Senate committee on national defense and security ang pagdinig sa wiretapping scandal matapos na walang mahagilap na resource person si Sen. Rodolfo Biazon bunga ng pag-invoke ng EO 464 ng ilang government at military officials. Ayon naman kay Presidential Chief of Staff Mike Defensor ang pagpayag ng Malaca&amp;ntilde;ang na makadalo sa budget hearing ay naaayon sa isinusulong ng Pangulo na pagkakaisa at rekonsilasyon.</body>
<link>http://www.philstar.com/Article.aspx?articleId=321339&amp;publicationSubCategoryId=92</link>
</article>
<article>
<title>Luxury cars tinanggihan ng huwes</title>
<author></author>
<date>
<month>February</month>
<day>12</day>
<year>2006</year>
</date>
<body>Iginiit kahapon ni Senate Minority Leader Aquilino Pimentel Jr. kay Pangulong Arroyo at sa mga opisyales nito na tularan ang ginawa ni Court of Appeals Presiding Justice Ruben Reyes nang piliin nito ang kapakanan ng kanyang mga empleyado kaysa sa pansariling interes. Sinabi ni Pimentel na bihira ng matagpuan sa gobyerno ang katulad ng ginawa ni Reyes nang tanggihan nito ang allotment sa kanyang P2.5 milyon para makabili ng Toyota Camry at Starex van at sa halip ay ginamit na lamang ang lumang sasakyan ng kanilang tanggapan. Dahil sa kanilang natipid, napondohan tuloy ang emergency economic assistance ng mga empleyado ng appellate court. &amp;quot;Between his personal comfort and the welfare of court employees under him, Justice Reyes did not hesitate to choose the latter. For his kind and humble act, he deserves the appreciation and gratitude of the public,&amp;quot; ani Pimentel. Lahat ng judiciary officials ay puwedeng bumili ng mamahaling sasakyan upang mabigyan ng dignidad ang kanilang puwesto subalit ayon kay Pimentel, dapat umanong magtipid ngayon ang pamahalaan bunga ng kinakaharap na budget deficit. Aniya, ang ginawang pagpapahalaga ni Reyes sa pondo ng bayan ay dapat umanong tularan ng ibang government officials kasama na si Pangulong Arroyo sa gayon ay hindi naman madismaya ang taumbayan sa buwis na kanilang ibinabayad sa gobyerno. (Rudy Andal)</body>
<link>http://www.philstar.com/Article.aspx?articleId=321352&amp;publicationSubCategoryId=92</link>
</article>
<article>
<title>Army detachment nilusob, sinunog ng NPA</title>
<author></author>
<date>
<month>February</month>
<day>12</day>
<year>2006</year>
</date>
<body>Tatlong sundalo ang namatay habang dalawa pa ang malubhang nasugatan matapos lusubin at sunugin ng tinatayang 60 rebeldeng New Peoples Army (NPA) ang isang military detachment sa Benguet. Sa report na ipinadala sa AFP-Public Information Office sa Camp Aguinaldo, ang mga napaslang ay nakilala lamang sa mga pangalang Tumbaga, Banisas at Romulo Curiano. Sugatan naman sa insidente sina Sgt. William Bonifacio at isa pang militiaman na si Cesar Lagandan. Sa sketchy report, 12:30 ng hatinggabi nang masorpresa ang may 20 sundalo at Cafgus sa isang remote barangay sa Cabiten, Mankayan, Benguet. Bunsod nito kaya hindi na gaanong nakapanlaban ang mga sundalo sa mga rebelde. Nalimas ng mga rebelde ang siyam na M14 rifles, walong Garand rifles, limang M16 at isang M203 grenade launcher. Gayunman, nakahingi pa rin ng tulong ang mga sundalo sa isang radio communication sa Northern Command Headquarters kaya umatras at tumakas ang mga rebelde. (Angie dela Cruz)</body>
<link>http://www.philstar.com/Article.aspx?articleId=321355&amp;publicationSubCategoryId=92</link>
</article>
<article>
<title>Diesel, gasolina, LPG tumaas</title>
<author></author>
<date>
<month>February</month>
<day>12</day>
<year>2006</year>
</date>
<body>Muli na namang itinaas kahapon ng malalaking kompanya ng langis ang presyo ng kanilang produktong petrolyo at liquified petroleum gas (LPG). Nagdagdag ng 50 sentimos kada litro sa kanilang diesel at gasoline at P5.50 kada tangke sa LPG kahapon ang Pilipinas Shell at Caltex. Samantala, nag-anunsiyo na ang mga new oil players tulad ng SeaOil at Flying V na magtataas din sila ng parehong halaga sa kanilang mga produkto bukas ng madaling-araw. Sinisisi ng mga oil players ang nasabing pagtaas sa patuloy na paglobo ng presyo ng petrolyo sa world market. Ito na ang ika-apat na paglobo ng presyo ngayong taon dagdag pa ang 2% RVAT na ipinataw ng gobyerno. Samantala, ang panibagong oil price hike ay binatikos ng grupong Piston. Ayon kay George San Mateo, tagapagsalita ng grupo na hindi dapat pagtaas ng presyo ng petrolyo ang kailangan kundi rollback dahil sa paglakas ng piso at patuloy na pagbaba ng presyo ng krudo sa pandaigdigang pamilihan. (Edwin Balasa)</body>
<link>http://www.philstar.com/Article.aspx?articleId=321363&amp;publicationSubCategoryId=92</link>
</article>
<article>
<title>PNP nakialam sa trabaho ng NBI</title>
<author></author>
<date>
<month>February</month>
<day>12</day>
<year>2006</year>
</date>
<body>Pinaiimbestigahan na ng Department of Justice (DOJ) ang umanoy ginagawang pagpigil ng Philippine National Police (PNP) sa National Bureau of Investigation (NBI) sa planong pagsasailalim sa awtopsiya ng mga bangkay ng mga biktima sa naganap na stampede sa Ultra. Ayon kay Justice Secretary Raul Gonzalez, may nakarating umano sa kanyang ulat mula sa medico legal ng NBI na pinigilan umano ng PNP sa Camp Crame ang pagsasagawa ng awtopsiya sa mga bangkay ng mga biktima. Ikinatuwa naman ng kalihim ang umanoy ginawang paggitna ni Sen. Richard Gordon dahil ito ang pumigil naman sa PNP sa ginawa nitong pagharang sa NBI sa pagsasagawa ng awtopsiya. Aniya, dapat umanong imbestigahan ang PNP kung ano ang dahilan nito kung bakit ayaw ipasailalim sa awtopsiya ang mga bangkay. Ipinaliwanag ni Gonzalez na isa ito sa mga dahilan kung bakit ang NBI ang nagsagawa ng muling imbestigasyon sa naganap na stampede upang makita niya kung sino talaga ang may pagkukulang kung bakit naganap ang naturang trahedya na ikinasawi ng mahigit 70 katao. Una ng nagsagawa ng ocular inspection ang NBI at ang bagong panel ng DOJ bilang unang bahagi ng kanilang imbestigasyon. Gayunman, hindi pa rin umano dapat na bigyan ng hindi magandang kulay ang pagpipigil ng PNP sa NBI sa pagsasagawa ng awtopsiya sa mga bangkay dahil hindi pa rin naman tapos ang ginagawang imbestigasyon dito. Umaasa pa rin si Gonzalez na mailalabas sa darating na Peb. 20, 2006 ang resulta ng imbestigasyon makaraang magbigay ito ng 10 araw na deadline sa bagong investigating panel. (Grace Amargo-dela Cruz)</body>
<link>http://www.philstar.com/Article.aspx?articleId=321366&amp;publicationSubCategoryId=92</link>
</article>
<article>
<title>All-out war vs NPA!</title>
<author></author>
<date>
<month>February</month>
<day>12</day>
<year>2006</year>
</date>
<body>Idineklara kahapon ng pamunuan ng Philippine National Police (PNP) ang all-out war laban sa mga rebeldeng New Peoples Army (NPA) bunsod na rin ng patuloy na pag-atake nito laban sa ibat ibang himpilan ng pulisya sa buong bansa. Ang pahayag ay sinabi ni PNP chief Director Gen. Arturo Lomibao sa ginanap na ika-15 taong aniberaryo ng PNP na isinagawa sa Camp Vicente Lim, Laguna, Sinabi rin ni Lomibao na ang unang gagawin ay ang pag-update sa talaan ng mga most wanted leaders ng mga rebelde. Ilalagay sa mga designated areas ang mga posters na naglalaman ng mga litrato at pangalan ng mga rebelde upang makakuha ng tulong mula sa publiko upang mabilis ang mga itong mahuhuli. Ang kautusan ay naiparating na sa lahat ng police stations sa buong bansa. (Angie dela Cruz)</body>
<link>http://www.philstar.com/Article.aspx?articleId=321373&amp;publicationSubCategoryId=92</link>
</article>
<article>
<title>Mga tsuper umaayaw na sa 1-week fare discount</title>
<author></author>
<date>
<month>February</month>
<day>12</day>
<year>2006</year>
</date>
<body>Umalma ang ilang mga driver ng pampasaherong dyip sa ipinapatupad na isang linggong 50 sentimong fare discount dahil sadsad na umano sa hirap ang kanilang kabuhayan. Sa pahayag ni Pagkakaisa ng mga Samahan ng Tsuper at Operator Nationwide (Piston) spokesman George San Mateo, hindi dapat sisihin ang napakaraming tsuper na kasapi ng Fejodap, Altodap at Mjoda kung hindi ito makikilahok sa nasabing diskuwento dahil kapalit umano nito ang dagdag pasakit para sa pamilya na naghihintay sa iuuwi nilang kita. Una nang nabansagan ng Piston bilang cheap publicity at foto-op gimik ng pamahalaan ang discount promo na ikinasa sa pamamagitan ni LTRFB chairman Elena Bautista. Hindi umano dapat pang ituloy ang diskuwento sa pasahe lalot biglaan at walang abiso ang ginawang pagtataas ng produktong petrolyo at LPG kahapon. Sinimulan nitong Pebrero 10 hanggang Peb. 17 ang 50 sentimong fare discount sa lahat ng mga pampasaherong dyip na miyembro ng Fejodap, Altodap, Mjoda at Pjodaf bilang regalo sa mga pasahero sa pagdiriwang nila ng &amp;quot;Jeepney Week.&amp;quot; Kapalit ng sakripisyong ito ng mga tsuper ang isasagawang dental at medical mission ng gobyerno na pinondohan ng pribadong kumpanya sa Metro Manila. Matatamasa ng mga tsuper sa Pebrero 18 ang libreng konsultasyon. (Ludy Bermudo)</body>
<link>http://www.philstar.com/Article.aspx?articleId=321374&amp;publicationSubCategoryId=92</link>
</article>
<article>
<title>Pre-marital counseling bago magpakasal isinulong</title>
<author></author>
<date>
<month>February</month>
<day>12</day>
<year>2006</year>
</date>
<body>Pinagagawang mandatoryo ng isang mambabatas ang pagsasailalim sa pre-marital counseling ng lahat nang nagpaplanong magpakasal bago mabigyan ng marriage license. Ang pagsusulong ay ginawa ni Muntinlupa City Rep. Rozzano Rufino Biazon dala na rin sa pagtaas ng bilang ng mga nasirang pagsasama o nagkakahiwalay na mag-asawa. Ayon kay Biazon, hindi lahat ng magkasintahang nagpaplanong magpakasal ay dumadaan sa pre-marriage counseling. Batay sa Family Code, tanging mga nasa edad 18-25 anyos o magkasintahang nangangailangan ng parental consent o advice sa pagkuha ng marriage license ang kinakailangang sumailalim sa counseling. Isa pang problema aniya, ang ilan sa mga nagpaplanong magpakasal na sakop ng Family Code ay nagbabayad upang mabigyan ng certificate para hindi na dumalo sa pre-marriage counseling seminar. Hihilingin niya anya sa Department of Social Welfare and Development (DSWD) at religious groups ang pagbuo ng isang national standard curriculum for pre-marriage counseling. Layon nito na maturuan ang magkasintahan kaugnay sa kaso at kung papaano matutugunan ang mga problema o hamon sa kanilang kahaharapin sa araw-araw ng kanilang pagsasama bilang mag-asawa. (Malou Escudero)</body>
<link>http://www.philstar.com/Article.aspx?articleId=321376&amp;publicationSubCategoryId=92</link>
</article>
<article>
<title>Revamp sa gobyerno ayusin</title>
<author></author>
<date>
<month>February</month>
<day>12</day>
<year>2006</year>
</date>
<body>Umaasa ang multi-sectoral movement na magiging maayos at paborable sa publiko ang balasahan na ginagawa ni Pangulong Arroyo. Ayon sa Partido Demokratiko-Sosyalista ng Pilipinas (PDSP) at Aksyon Sambayanan, dapat na pag-aralan munang mabuti ng Pangulo ang kanyang mga bagong appointments upang maiwasan ang anumang batikos mula sa ibat ibang sektor. Nabatid na ang nagdaang revamp ay isa lamang simula upang mabigyan ng pagbabago ang pamahalaan subalit mas malawak pa umano rito ang inaasahan ng publiko at malayo pa sa inaasahang pagbabago ng bansa. Iginiit ng grupo na dapat na magkaroon ng political will ang pamahalaan upang mas magkaroon ng direksyon tungo sa tunay na reporma at pag-unlad. Idinagdag pa ng grupo na dapat na tingnang mabuti at busisiin ng pamahalaan ang kanilang mga hakbangin hinggil sa kuwalipikasyon ng mga nakalinya para sa bagong appointments.</body>
<link>http://www.philstar.com/Article.aspx?articleId=321377&amp;publicationSubCategoryId=92</link>
</article>
<article>
<title>Libreng Kasalang Bayan sa Peb. 14 samantalahin</title>
<author></author>
<date>
<month>February</month>
<day>12</day>
<year>2006</year>
</date>
<body>Hinikayat ni Caloocan City Mayor Enrico &amp;quot;Recom&amp;quot; Echiverri sa mga residenteng nagsasama na hindi pa ikinakasal na samantalahin ang gagawing libreng &amp;quot;Kasalang Bayan&amp;quot; na gaganapin sa Valentines Day, February 14 sa Bonifacio Monument Circle. Ayon kay Echiverri, kinakailangan lamang ng mga residenteng gustong sumali sa Kasalang Bayan na ihanda ang kanilang mga baptismal certificate at community tax certificate (cedula) at iprisinta lamang sa Civil Registry Department (CRD) ng city hall. Idinagdag pa ng alkalde na ang gaganaping Kasalang Bayan ay hindi lamang matatawag na &amp;quot;romantic affair&amp;quot; kundi masasabi ring isa itong makasaysayan dahil gagawin ito sa dambana ni Gat. Andres Bonifacio. Ipinaliwanag pa nito na alam niyang maraming magka-live-in ngayon ang nagnanais na magpakasal ngunit dahil sa laki ng gagastusin ay nagdadalawang-isip ang mga ito kayat minabuti ng alkalde na magsagawa ng libreng Kasalang Bayan. Noong nakaraang taon ay umaabot sa 2,300 magkapareha aang nakinabang ng ginanap na Kasalang Bayan na inisponsoran ng alkalde sa pamamagitan din ng tulong ng CRD. Iniulat din ng CRD na bukod sa libreng Kasalang Bayan ay tutulungan din ng lokal na pamahalaan ang rehistrasyon ng mga magiging anak ng makikidalo sa gaganaping okasyon. Ipinaliwanag din ni Echiverri sa mga dadalo sa Kasalang Bayan na hindi natatapos sa seremonya ang kanilang pagmamahal bagkus kailangang nasa puso at isipan ng mga ito upang maging maganda ang kanilang pagsasama para sa kanilang mga magiging anak.</body>
<link>http://www.philstar.com/Article.aspx?articleId=321378&amp;publicationSubCategoryId=92</link>
</article>
<article>
<title>Lacuna dedma muna sa pulitika</title>
<author></author>
<date>
<month>February</month>
<day>12</day>
<year>2006</year>
</date>
<body>Nagkibit-balikat si Manila Vice-Mayor Danny Lacuna tungkol sa umanoy pag-usad na ng pangangampanya ng ilang personalidad na nag-aasam ng pagka-alkalde ng syudad. Ayon kay Lacuna, wala sa isip nya ang pulitika sa ngayon lalo nat marami pang problema ang siyudad na kailangang solusyunan ng pamahalaang panlungsod bago siya mag-isip ng tungkol sa posisyong malapit nang iwan ni Mayor Lito Atienza. May panahon para sa lahat ng bagay pati ang politika, ngunit hindi ngayon at marami pa tayong dapat tugunan ng pangangailangan ng mga taga Maynila. Pag nagawa na natin ang lahat ng ito, maari na siguro, ngunit hanggat hindi pa natin ito natatapos, ako ay naniniwala na dapat isaisantabi muna nating lahat ang politika, ayon sa bise alkalde. Kamakailan lamang ay nag deklara na nang kanyang balak na tumakbong alkalde ng syudad si Congressman Joey Hizon ng ikalimang distrito. Kasama sa mga pinaniniwalaang tatakbong alkalde ng syudad ay ang anak ni Atienza na si Kim, Sens. Fred Lim at Panfilo Lacson, Cong. Rudy Bacani at mga dating Senador na si Joey Lina at Ernesto Maceda. &amp;quot;Masyadong maaga pa upang pag-usapan ang pulitika ngayon,&amp;quot; ani Lacuna.</body>
<link>http://www.philstar.com/Article.aspx?articleId=321379&amp;publicationSubCategoryId=92</link>
</article>
<article>
<title>Pasig employees parukyano ng shabu talipapa</title>
<author>Ni Edwin Balasa</author>
<date>
<month>February</month>
<day>13</day>
<year>2006</year>
</date>
<body>Mga empleyado ng Pasig Regional Trial Court at Pasig City Hall ang kadalasang parukyano ng sinalakay na pinakamalaking drug den sa lungsod. Ayon kay Anti-Drugs Special Operation Task Force (AIDSOTF) chief Gen. Marcelo Ele, karamihan sa 312 naarestong drug pushers at users ay Pasig employees, menor-de-edad at kababaihan kung saan 80% sa mga ito ang positibo sa paggamit ng droga matapos silang ipa-drug test. Tatlong pulis din ang itinuturong protektor ng &amp;quot;palengke ng shabu&amp;quot; matapos ang isinagawang tactical interrogation sa naarestong mga suspek. Hindi muna binanggit ang mga pangalan ng pulis. Nakatakda silang imbitahan ng AIDSOTF ngayong araw upang ipaliwanag kung bakit sila ang inginunguso ng mga naarestong suspek habang nakatakda namang sampahan ng kaukulang kaso ang mga suspek na positibo sa drug test. Matatandaang sinalakay ng pinagsanib na puwersa ng AIDSOTF at Special Action Force (SAF) ang tinaguriang &amp;quot;shabu talipapa&amp;quot; sa Mapayapa compound na matatagpuan sa kahabaan ng F. Soriano st., Bgy. Sto. Tomas noong Biyernes kung saan 40 barung-barong ang pinasok ng mga pulis. Halos tatlong taon na umano nag-ooperate ang naturang tiyangge ng droga. Dahil sa nasabing raid ay umaabot na sa 19 pulis ang sinibak sa kanilang tungkulin na kinabibilangan ni Police Community Precinct (PCP) 20 Commander Sr. Insp. Salvador dela Cruz, 6 tauhan nito, 6 miyembro ng Drug Enforcement Unit ng Pasig police headquarters at 6 tauhan pa ng Eastern Police District (EPD) anti-illegal drugs unit. Kamakalawa ay inutos ni Pangulong Arroyo sa PNP na pasukin ang mga hinihinalang pugad ng mga droga sa buong bansa partikular ang mga squatters area. Binalaan din ng Pangulo ang mga pulitiko at PNP officials na nagkakanlong sa mga taong sangkot sa droga dahil mabigat na kaparusahan ang naghihintay sa kanila. Tiniyak naman ng Pangulo na ang mga batang biktima sa drug trade ay ilalagay sa rehabilitasyon. (May ulat ni Ellen Fernando)</body>
<link>http://www.philstar.com/Article.aspx?articleId=321524&amp;publicationSubCategoryId=92</link>
</article>
<article>
<title>Tigil-pasada ikakasa!</title>
<author></author>
<date>
<month>February</month>
<day>13</day>
<year>2006</year>
</date>
<body>Nagbabala ang transport group na Pinagkaisang Samahan ng Tsuper Operator Nationwide (Piston) na maglulunsad sila ng pambansang tigil-pasada kung magpapatuloy ang sunud-sunod na oil price hike. Ayon kay Piston spokesperson George San Mateo, kung gagawing linggu-linggo ng mga kompanya ng langis ang pagtataas ng presyo ng kanilang produktong petrolyo ay ipaparalisahin nila ang transportasyon umpisa ng Marso. Ang reaksiyon ng Piston ay matapos ang katatapos na oil price hike at LPG hike kung saan 50 sentimos ang idinagdag sa presyo ng diesel, gasolina at kerosene habang P5.50 naman sa bawat tangke ng LPG. &amp;quot;Naniniwala kami na ang tanging nalalabing solusyon lamang para sa mahihirap na driver ay ang magsagawa at lumahok sa malawakang kilos protesta upang matigil na ang walang humpay na pagtaas ng presyo ng produktong petrolyo,&amp;quot; sabi ni San Mateo. Ipinahayag din ni San Mateo ang pakikiisa ng libu-libong taga-suporta ng Piston sa gagawing kilos-protesta sa ibat ibang bahagi ng bansa sa darating na Pebrero 24 upang muling igiit ang pagpapatalsik kay Pangulong Arroyo. (Edwin Balasa)</body>
<link>http://www.philstar.com/Article.aspx?articleId=321536&amp;publicationSubCategoryId=92</link>
</article>
<article>
<title>P1,000 dagdag allowance tiniyak</title>
<author></author>
<date>
<month>February</month>
<day>13</day>
<year>2006</year>
</date>
<body>Wala ng dahilan upang mabalam ang pagpasa sa panukalang batas na dagdagan ng P1,000 ang buwanang allowance ng mga government workers matapos payagan na ng Malaca&amp;ntilde;ang ang Gabinete at opisyal nito na dumalo sa budget hearing ng Senado. Sinabi ni Sen. Ralph Recto, chairman ng committee on ways and means, puwede ng ipatawag ng Senado ang mga opisyal ng Department of Finance at Budget department para ipaliwanag nito ang detalye sa pangangailangan ng dagdag na allowance ng mga empleyado ng gobyerno. Wika pa ni Sen. Recto, naniniwala siyang kaya naging maluwag na si Pangulong Arroyo sa Gabinete nito na payagang dumalo sa budget hearing sa Senado ay dahil naipangako nito sa mga government workers na ang Valentines gift ng gobyerno ay ang dagdag na P1,000 allowance. &amp;quot;Remember the President promised this bill as the governments Valentines gift to its workers. If EO 464 will continue not to be in effect, she will be seen as boycotting her own pet measure,&amp;quot; sabi ni Recto. Nakatakda ring isalang ngayon ang mga kontrobersiyal na miyembro ng Gabinete ni Pangulong Arroyo na sina Justice Secretary Raul Gonzalez at National Security Adviser Norberto Gonzales. Unang gigisahin ang budget ng National Intelligence Coordinating Agency at National Security Council at susunod na hihimayin ang proposed budget ng DOJ. (Rudy Andal)</body>
<link>http://www.philstar.com/Article.aspx?articleId=321537&amp;publicationSubCategoryId=92</link>
</article>
<article>
<title>Fertilizer fund scam dapat ng simulan ng Ombudsman</title>
<author></author>
<date>
<month>February</month>
<day>13</day>
<year>2006</year>
</date>
<body>Hiniling ng dalawang grupo sa Office of the Ombudsman na simulan na ang pagsasagawa ng imbestigasyon hinggil sa P728 milyong fertilizer scam upang malaman kung ang mga matataas na opisyal na sangkot dito ay may kasalanan o wala. Ayon sa Lakas ng Magsasakang Pilipino at Aksyon Sambayan, ang investigating panel na binuo ni Ombudsman Merceditas Gutierrez ay hindi dapat pumanig kaninuman at hindi dapat protektahan ang mga sangkot na opisyal. Sinabi rin nina Ali Asis, pangulo ng LMP at AkSa spokesperson Jorge Azuelo na samantalang sobra-sobra ang ebidensiya ng Commission on Audit, ang pagkakaantala ng imbestigasyon ay indikasyon na may nais silang protektahang opisyal. Matatandaan na kinumpirma ng COA auditors na overprice ng P127 milyon ang fertilizer na binili sa ilalim ng Ginintuang Masaganang Ani program ng Department of Agriculture. Bukod dito, isiniwalat din ng COA auditors, ang anomalya sa bidding at purchase documents at non-existent liquidation reports. Lumilitaw din sa report ng COA na may 100 congressmen, 53 governors at 26 mayors ang tumatanggap ng fertilizer allocations. (Doris Franche)</body>
<link>http://www.philstar.com/Article.aspx?articleId=321547&amp;publicationSubCategoryId=92</link>
</article>
<article>
<title>Pagpapalaya kay Erap itinanggi</title>
<author></author>
<date>
<month>February</month>
<day>14</day>
<year>2006</year>
</date>
<body>Mariing pinabulaanan kahapon ng Palasyo ng Malaca&amp;ntilde;ang na pinakiusapan nito ang Sandiganbayan para mabigyan ng temporary freedom o pansamantalang kalayaan si dating Pangulong Joseph &amp;quot;Erap&amp;quot; Estrada bilang bahagi ng pakikipagrekonsilyasyon sa kampo ng oposisyon. Sinabi nina Executive Secretary Eduardo Ermita at Press Secretary Ignacio Bunye, ipinauubaya na ni Pangulong Gloria Macapagal Arroyo sa Sandiganbayan ang eksklusibong hurisdiksyon sa kasong plunder ng pinatalsik na dating Pangulong Erap. &amp;quot; Hindi maaring gawin ng Malaca&amp;ntilde;ang na impluwensiyahan ang Sandiganbayan upang bigyang pagkakataon ang dating Pangulo na pansamantalang makalaya&amp;quot;, ani Ermita. Sinabi ni Ermita na wala siyang personal na kaalaman hinggil sa ginawang pahayag ni Presidential Chief of Staff Mike Defensor na plano ng Palasyo na hilingin sa Sandiganbayan na mabigyan ng pansamantalang kalayaan si Erap. Ayon naman kay Presidential Spokesman Ignacio Bunye, bagaman nais ng Palasyo na magkaroon ng pagkakaisa at pagkakasundo ang mamamayan, ang disposisyon sa kaso ni Estrada ay isang eksklusibong hurisdiksyon ng Sandiganbayan. &amp;quot;We will never compromise on the rule of law and the public interest,&amp;quot; paliwanag pa ni Bunye. Bilang reaksyon, binansagan naman ng oposisyon sa Mababang Kapulungan ng Kongreso na isang political blackmail ang pahayag ni Defensor na ikinokonsidera ng palasyo ang pagpapalaya kay Erap habang hinihintay ang resolusyon sa kaso nito sa Sandiganbayan Special Division dahilan mahigit sa limang taon na itong nakakulong. &amp;quot;Sino ba si Defensor para magsalita ng ganito. Pinalalabas ba nila na kaya nilang diktahan ang Sandiganbayan,&amp;quot; mariing kuwestiyon naman ni CIBAC partylist Rep. Joel Villanueva. (Lilia Tolentino at Malou Rongalerios)</body>
<link>http://www.philstar.com/Article.aspx?articleId=321670&amp;publicationSubCategoryId=92</link>
</article>
<article>
<title>Top level revamp ipinatupad sa PNP</title>
<author></author>
<date>
<month>February</month>
<day>14</day>
<year>2006</year>
</date>
<body>Inihayag kahapon ng Philippine National Police (PNP) ang pagpapatupad ng top level revamp sa mga matataas nitong opisyal. Kabilang sa mga binalasa ay si CALABARZON Police Director Chief Supt. Jesus Versoza na itinalaga bilang hepe ng PNP-Criminal Investigation and Detection Group (PNP-CIDG). Si Verzosa ay naging kontrobersyal at nasibak sa dati nitong puwesto bilang Director ng PNP-Intelligence Group matapos matakasan ni Jemaah Islamiyah bomb maker Indonesian Fathur Rohman Al-Ghozi noong Hulyo 14, 2003. Ang pagbabalasa sa hanay ng mga opisyal ng PNP ay inihayag mismo nitong Lunes ng gabi ni outgoing PNP Spokesman Chief Supt. Leopoldo Bataoil sa NBN 4. Si Al-Ghozi ay inakusahang mastermind sa LRT bombing noong Disyembre 200 na ikinasawi ng 20 katao. Napatay sa shootout si Al-Ghozi sa Pigkawayan, North Cotabato noong Oktubre 2003. Samantalang si Bataoil naman ay itinalaga bilang Northern Police District (NPD) Commander kapalit ni Chief Supt. Raul Gonzales na nahirang namang Regional Commader ng Cordillera Administrative Region (CAR). Hahalili naman kay Bataoil si Chief Supt. Samuel Pagdilao, Deputy Director ng Quezon City Police District. Ayon pa sa opisyal, papalitan naman ni Western Mindanao Regional Director Chief Supt. Prospero Noble si Versoza bilang Calabarzon Chief at si Civil Security Group Director Jaime Caringal naman ang hahalili sa babakantehing puwesto ni Noble. Si CAR Provincial Commander Chief Supt. Leonardo Dionisio naman ang makakapalit ni Caringal habang si Camp Crame Commander Chief Supt Geary Barias naman ang magta-takeover sa puwesto ni Chief Supt. Rene Elumbaring ng CARAGA Region Police. (Joy Cantos)</body>
<link>http://www.philstar.com/Article.aspx?articleId=321680&amp;publicationSubCategoryId=92</link>
</article>
<article>
<title>EO 464 tatalakayin</title>
<author></author>
<date>
<month>February</month>
<day>14</day>
<year>2006</year>
</date>
<body>Inaasahang tatalakayin na ngayon ng en banc session ng Supreme Court (SC) ang legalidad ng Executive Order (EO) 464 na ipinalabas ni Pangulong Gloria Macapagal Arroyo. Ayon kay SC Public Information Office (PIO) Chief Atty. Ismael Khan, isa sa posibleng talakayin ngayong araw ng mga mahistrado ng SC ay ang legalidad ng kinukuwestiyong kautusan ni Pangulong Gloria Macapagal Arroyo. Inaasahan naman na ang ipalalabas na desisyon ng Sc ang siyang magtutuldok sa bangayan sa pagitan ng ehekutibo at lehislaturang sangay ng gobyerno. Nauna nang iginiit ng Senado na labag sa Konstitusyon ang kautusan ni Pangulong Arroyo matapos na pagbawalan ang mga empleyado ng gobyerno na dumalo sa pagdinig ng Senado o Kongreso na walang clearance buhat sa palasyo. Ikinatuwa naman ng pamunuan ng Senado ang pagpayag ng Malaca&amp;ntilde;ang na dumalo na sa budget hearing ang kanilang mga opisyal. Sinabi ni Senate President Franklin Drilon na maganda ang naging bunga ng pagdalo ni Department of Justice (DOJ) Secretary Raul Gonzales sa pagdinig ng kanilang budget sa Senate Committee of the Whole. (Grage Amargo de la Cruz at Rudy Andal)</body>
<link>http://www.philstar.com/Article.aspx?articleId=321683&amp;publicationSubCategoryId=92</link>
</article>
<article>
<title>Shabu flea market sa Pasig, iimbestigahan</title>
<author></author>
<date>
<month>February</month>
<day>14</day>
<year>2006</year>
</date>
<body>Hiniling kahapon ni Senador Ramon &amp;quot;Bong&amp;quot; Revilla Jr. sa Senado na imbestigahan ang nabukong shabu flea market sa Pasig City na mayroong kakaibang istilo ng pagbebenta ng ipinagbabawal na gamot sa kanilang mga parukyano. Inihain ni Revilla ang isang resolusyon upang siyasatin ng Seate Committee on Public Order and Illegal Drugs na pinamumunuan ni Senador Manuel Villar Jr. ang nadiskubreng shabu flea market na ilang metro lamang ang layo sa isang police detachment at malapit rin sa Pasig City Hall na ni-raid noong Biyernes. Sinalakay ng mga elemento ng PNP-Anti-Illegal Drugs-Special Operations Task Force (AID-SOTF) ang naturang talipapa ng shabu kung saan ay mahigit 300 drug pusher at user ang nasakote sa operasyon at may 2 kilo naman ng droga ang nasamsam. Ikinagulat ni Revilla na mayroong kakaibang istilo ang nasabing bentahan ng shabu. Iginiit pa ng opisyal na dapat maparusahan ang mga financier ng nasabing shabu restaurant at ang matutukoy na protektor ng mga ito mula sa hanay ng pulisya at mga opisyal ng gobyerno. (Rudy Andal)</body>
<link>http://www.philstar.com/Article.aspx?articleId=321692&amp;publicationSubCategoryId=92</link>
</article>
<article>
<title>Minamaltratong OFW dumarami</title>
<author></author>
<date>
<month>February</month>
<day>14</day>
<year>2006</year>
</date>
<body>Dumarami ang bilang ng mga pinauuwing minaltratong mga Overseas Filipino Workers (OFW) kabilang na ang mga namamatay habang nagtatrabaho sa Gitnang Silangan. Sa tala ng Overseas Workers Welfare Administration (OWWA) sa Ninoy Aquino International Airport (NAIA) ay umaabot sa 158 na mga Pinoy OFW na dumanas ng ibat-ibang uri ng pagmamaltrato mula sa kani-kanilang mga amo ang napapabalik na sa Pilipinas simula noong Enero. Kabilang sa mga ito ay ang apat na OFWs na nakauwi noong linggo ng gabi samantalang 104 naman ang nare-patriate noong Enero 1 hanggang Pebrero 29 noong nakalipas na taon. Inaasahang mas darami pa ang bilang ng mga pinababalik na OFWs dahilan sa tinatawag na mass repatriation ng mga OFWs na kasalukuyang nasa pangangalaga ng Embahada ng Pilipinas sa ibat-ibang bansa sa Middle East. Nabatid pa na karamihan sa mga OFWs na minaltrato ay galing sa Saudi Arabia, Kuwait, Dubai, Bahrain at Riyadh. Samantalang umaabot naman sa 11 contract worker ang iniuwing bangkay matapos na masawi sa ibat-ibang uri ng karamdaman sa Gitnang Silangan. (Butch Quejada)</body>
<link>http://www.philstar.com/Article.aspx?articleId=321695&amp;publicationSubCategoryId=92</link>
</article>
<article>
<title>P3,000 wage increase, hirit na Valentines gift</title>
<author></author>
<date>
<month>February</month>
<day>14</day>
<year>2006</year>
</date>
<body>Inihirit kahapon ng mga empleyado ng gobyerno na ang pagsasabatas sa P 3,000 across-the-board wage increase ang gawing Valentines gift ng pamahalaan para sa mga empleyado ng gobyerno. Sinabi nina Anakpawis Rep. Crispin Beltran at Bayan Muna Rep. Joel Virador, isang magandang regalo ngayong araw ng mga puso ang pagpapatibay ng batas para sa dagdag sahod sa mga manggagawa na dapat bigyang prayoridad ng mga opisyal ng pamahalaan. Ang kanilang kahilingan ay matapos aprubahan ng Kamara ang P13.1 bilyong supplementary budget para sa allowance ng mga manggagawa ng pamahalaan at iginiit na dapat nang isunod ang pagpapasa ng House Bill 5013. Ayon sa mga mambabatas, hindi sapat ang P1,000 allowance para makatulong sa pang-araw-araw na gastusin ng mga empleyado. Lumalabas anila na P 45. 50 kada araw lamang ang halaga ng P1,000 kung hahatiin ito sa 22 working days. Idinagdag pa ng mga mambabatas na ang naturang panukala sa P3,000 wage increase ay sinusuportahan ng mga manggagawa sa gobyerno kasunod ng ipinasang resolusyon ng National Federation of Employees Association ng Department of Agriculture (DA). (Malou Rongalerios)</body>
<link>http://www.philstar.com/Article.aspx?articleId=321703&amp;publicationSubCategoryId=92</link>
</article>
<article>
<title>Serbisyo ng PhilHealth patuloy  Duque</title>
<author></author>
<date>
<month>February</month>
<day>14</day>
<year>2006</year>
</date>
<body>Ipagpapatuloy ng pamahalaan ang pagpapatupad ng pambansang seguro pang-medikal o National Health Insurance Program (NHIP) upang ang kalusugan, maging ang mga mahihirap ay mapangalagaan. Ipinahayag ito ni Kalihim Francisco T. Duque III ng Kagawaran ng Kalusugan sa paggunita ng ika-11 anibersaryo ng pagkakatatag ng Philippine Health Insurance Corp. Si Duque ay dating pangulo ng PhilHealth at ngayon ay kasalukuyang pinuno ng board of directors ng PhilHealth. Sinabi ni Duque na mahigit sa 54 milyong Pilipino na ang kasapi ng PhilHealth, kabilang na ang 20 milyong mahihirap at mahigit na 600,000 mga Pilipino na nasa ibang bansa. Sa isang report kay Duque, sinabi ni Lorna O. Fajardo, OIC ng PhilHealth, na patuloy na ginagampanan ng PhilHealth ang kanyang mandando ng Kongreso na sakupin sa PhilHealth ang nakakaraming mga mamamayan. Ang mga overseas Filipino workers o OFWs na kasapi ng Overseas Workers Welfare Administration (OWWA) ay kasama na sa PhilHealth at sila at ang kanilang pamilya ay makatatanggap ng benepisyo kahit sila ay nagtatrabaho sa ibang bansa, ayon kay Fajardo. &amp;quot;Ito ang kagandahan ng PhilHeajth na patuloy ding tinutulungan ng ating Pangulong Gloria Macapagal-Arroyo lalo na ngayong sumapit na ang ika-11 anibersaryo ng PhilHealth,&amp;quot; dugtong pa ni Fajardo. Nananawagan si Fajardo sa mga hindi pa kasapi ng PhilHealth na magpalista na upang sa kanilang pangangailangang medikal ay mayroong makatulong sa kanila. &amp;quot;Halos lahat na ng pribado at pang-gobyernong ospital sa buong bansa ay kasama na sa PhilHealth na handang magserbisyo sa mga mamamayang mahirap man o mayaman,&amp;quot; sabi ni Fajardo.</body>
<link>http://www.philstar.com/Article.aspx?articleId=321705&amp;publicationSubCategoryId=92</link>
</article>
<article>
<title>ABS-CBN pabaya  GMA</title>
<author>Ni Lilia Tolentino</author>
<date>
<month>February</month>
<day>15</day>
<year>2006</year>
</date>
<body>Nagpabaya ang ABS-CBN kaya nagkaroon ng stampede sa Ultra na ikinasawi ng mahigit 70 katao at ikinasugat ng halos 400 iba pa. Sa isang panayam sa radyo, sinabi ni Pangulong Arroyo na ang mas nakalulungkot sa naganap na trahedya ay naghahanap pa ng mapagbibintangan o masisisi ang mga taong responsable sa programang Wowowee na sa halip na akuin ang responsibilidad, &amp;quot;iyong mga sponsor ng palabas ay ibinabato pa ang sisi sa mga biktima dahil mahirap sila.&amp;quot; Ayon pa sa Pangulo, walang sinumang sasantuhin sa paghahanap ng katarungan sa mga naging bikitma ng trahedya at kung sino ang may sala ay dapat managot. Inaasahang mailalabas sa darating na Peb. 20, 2006 ang resulta ng imbestigasyon makaraang magbigay ng 10 araw na deadline sa bagong investigating panel ang Department of Justice. Una nang tiniyak ni ABS-CBN president Eugenio &amp;quot;Gabby&amp;quot; Lopez III na handa niyang panagutan ang naging pagkukulang ng pinamumunuan niyang network sa naganap na stampede sa Ultra at walang mangyayaring &amp;quot;whitewash&amp;quot; sa kaso. Sa isinagawang final investigation report ng DILG fact-finding Task Force Ultra, lumilitaw na nagpabaya ang mga organizer ng Wowowee at natrato umanong &amp;quot;parang hayop&amp;quot; ang libo-libong pumila. Apat na opisyal ng programa ang posible umanong maharap sa kasong reckless imprudence resulting to multiple homicide na pinaniniwalaang sina Malou Almaden, production manager; Rene Luspo, chief security; Mel Feliciano, floor director at Rey Cayabyab, location manager.</body>
<link>http://www.philstar.com/Article.aspx?articleId=321834&amp;publicationSubCategoryId=92</link>
</article>
<article>
<title>EO 474 vs energy crisis ipatupad!</title>
<author></author>
<date>
<month>February</month>
<day>15</day>
<year>2006</year>
</date>
<body>Dahil sa paglubha ng krisis sa langis, nanawagan na rin ang grupo ng mga ekonomista kay Pangulong Arroyo na isulong na ang Executive Order 474 na lumilikha sa Philippine Strategic Oil, Gas, Energy, Resources and Power Infrastructure Office (PSOGERPIO) kasabay ng muling pagtataas ng presyo ng langis sa world market at ang patuloy na banta ng krisis sa enerhiya sa bansa. Ayon sa kilalang securities analyst na si Astro del Castillo, managing director ng First Grade Holdings, ang pagkakaantala sa implementasyon ng EO 474 &amp;quot;ay nakakaapekto at nagdudulot ng patuloy na pangamba at agam-agam sa industriya ng enerhiya.&amp;quot; Ipinaliwanag niya na ang mga agam-agam hinggil sa pundamental na batayan ng industriya ay nagdudulot ng pressure sa stock market na mas pinatingkad ng mabagal na pagsasapribado ng Napocor at iba pang energy generation resources ng pamahalaan. &amp;quot;Its about time that the government acts decisively and address the problem head on,&amp;quot; aniya at idinagdag pa niya na malaki ang maitutulong ng EO 474 upang mabawasan ang pangamba sa power sector. Hindi ipinatupad ng Palasyo ang EO 474 matapos umangal si Energy Sec. Raphael Lotilla na maaring matapakan nito ang mga gawain ng kanyang departamento. Una nang nanawagan pabor sa EO 474 ang People Empowerment and Truth, Independent Philippine Petroleum Companies Association of the Philippines, Pasang Masda at Piston. (E.Balasa)</body>
<link>http://www.philstar.com/Article.aspx?articleId=321844&amp;publicationSubCategoryId=92</link>
</article>
<article>
<title>Napocor mabagal sa oil spill</title>
<author></author>
<date>
<month>February</month>
<day>15</day>
<year>2006</year>
</date>
<body>Anim na buwan pa ang kailangan para maging maayos ang paglinis ng oil spill sa Semirara Island sa Antique dahil sa kabagalan ng operasyon ng mga lokal na kontratista na inupahan para malinis ang tumagas na langis. Ayon kay Energy Secretary Raphael Lotilla, 8% lang ang nalinis ng bumuhos ang may 364,120 litro ng langis mula sa power barge ng Napocor noong nakaraang Disyembre. Inamin din ni Lotilla na mabagal ang operasyon at hindi sapat ang ginagawa ng mga naglilinis sa oil spill dahil na rin sa kakulangan nila ng mga kemikal at kagamitan para malinis ito. Sinabi naman ni Sen. Pia Cayetano, head ng committee on evironment and natural resources, magsasagawa sila ng ocular inspection sa Antique ngayong Sabado para malaman kung ano ang naging epekto sa kabuhayan ng mga tao sa paligid ng nabanggit na lugar. Sa pagtaya ng Philippine Coast Guard (PCG), aabot sa 236 ektarya ng mga bakawan ang apektado ng oil spill bukod pa sa mga patay na damong-dagat at coral reefs na siya namang pinagkukutaan ng mga isda, habang 175,000 cubic meters ng mga langis ang nakaapekto na sa pusod ng karagatan ng Semirara. (Rudy Andal)</body>
<link>http://www.philstar.com/Article.aspx?articleId=321845&amp;publicationSubCategoryId=92</link>
</article>
<article>
<title>Rebolusyon Kontra Gutom ni Erap</title>
<author></author>
<date>
<month>February</month>
<day>15</day>
<year>2006</year>
</date>
<body>Inilunsad kahapon ni dating Pangulong Joseph Estrada ang programa niyang &amp;quot;Rebolusyon Kontra Gutom&amp;quot; sa pamamagitan ng pagtatanim ng gulay sa kanyang resthouse sa Tanay, Rizal bilang tulong sa mga magsasaka sa lumalalang kahirapan at napipintong taggutom sa bansa. Pinangunahan ni Estrada ang pamimigay ng ibat ibang buto ng gulay sa mga magsasaka ng Tanay kasama si Susan Roces. Maliban sa pagtatanim, mayroon ding programang pag-aalaga ng baboy si Erap kung saan ang mga napiling mahihirap na pamilya sa kalapit na barangay ay bibigyan ng biik sa kondisyong sa sandaling mag-anak na ang baboy, isang biik ang ibabalik kay Estrada na ipamamahagi ulit sa iba pang pamilyang hindi nakakatanggap ng biik. Pinuri naman ni Pangulong Arroyo ang ginawa ni Estrada na isa anyang magandang tanda ng pakikipagtulungan ng oposisyon sa administrasyon para maisulong ang kapakanan ng mahihirap na mamamayan. (Lilia Tolentino/Edwin Balasa)</body>
<link>http://www.philstar.com/Article.aspx?articleId=321856&amp;publicationSubCategoryId=92</link>
</article>
<article>
<title>Kaso vs Binay resolbahin na</title>
<author></author>
<date>
<month>February</month>
<day>15</day>
<year>2006</year>
</date>
<body>Hiniling ng isang grupo sa Office of the Ombudsman na resolbahin na ang kasong plunder na isinampa laban kay Makati Mayor Jejomar Binay kaugnay sa umanoy maanomalyang pagbili ng mga kagamitan sa tanggapang ito. Sa isinumiteng &amp;quot;very, very urgent exparte to second motion to resolve&amp;quot; na inihain ng Campaign for Public Accountability na pinangungunahan ni CPA convenor Bobby Brillante, hiniling nito kay Ombudsman Merceditas Gutierrez na magpalabas na ng desisyon dahil mayroon umanong sapat na ebidensiya kaya nararapat lamang na maisulong ang kaso sa kaukulang korte. Iginiit nito na isang matibay na ebidensiya ang ginawang pag-amin ng ilang opisyal ng Makati City Hall na tama ang lumabas na report ng Commission on Audit (COA) noong Abril 19 at Sept. 24, 2002 na maituturing umanong overpricing ang ginawang pagbili ni Binay ng mga gamit sa Makati City Hall at sa Ospital ng Makati. Ang nasabing mga kagamitan ay umaabot umano ng P662 milyon. (Grace dela Cruz)</body>
<link>http://www.philstar.com/Article.aspx?articleId=321858&amp;publicationSubCategoryId=92</link>
</article>
<article>
<title>Hilaw na reporma ni GMA binatikos</title>
<author></author>
<date>
<month>February</month>
<day>15</day>
<year>2006</year>
</date>
<body>Isinisi ng grupong Partido Demokratiko-Sosyalista ng Pilipinas (PDSP) ang mahinang pundasyon ng pamahalaang Arroyo sa mga ulat ng destabilisasyon. Ayon kay dating Jesuit Provincial Fr. Romeo Intengan, malaking gulo sa bansa ang dulot ng nasabing mga ulat higit sa kapakanan ng mga mamamayan at sa demokrasya ng bansa. Sinabi ni Intengan na ang radikal na pagbabago ng bansa ang umanoy makatutulong upang matigil ang mga kaguluhang nais na ihasik sa administrasyon ni Pangulong Arroyo. Nanawagan din si Intengan sa mga sundalo na makiisa sa &amp;quot;radikal na pagbabago&amp;quot; tulad din umano ng maraming Pilipino na naghahangad ng pagbabago sa lipunan.</body>
<link>http://www.philstar.com/Article.aspx?articleId=321860&amp;publicationSubCategoryId=92</link>
</article>
<article>
<title>Korapsiyon sa LTO tutuldukan ng PITPA</title>
<author></author>
<date>
<month>February</month>
<day>15</day>
<year>2006</year>
</date>
<body>Upang maibsan na ang korapsiyon, handa ang Philippine Information Technology Providers Association (PITPA) na ibigay ang serbisyo nito sa Land Transportation Office (LTO) upang pangasiwaan ang computerization program ng ahensiya kapalit ng IT provider nitong Stradcom at Dtech Company. Ang pahayag ay ginawa ni PITPA president Jose Justo bilang tugon na rin sa mga reklamong natatanggap ng LTO hinggil sa hindi mahusay na serbisyo ng Stradcom at Dtech sa sistema ng nabanggit na ahensiya ng pamahalaan. Nagbigay ng garantiya si Justo na bukod sa maayos na serbisyo na laan nito sa LTO, bibigyan din niya ng 90% na baba ng presyo ng IT fee sa pagrehistro ng sasakyan at sa insurance validation services. Aniya, kung maaayos sana ang serbisyo ng nabanggit na IT providers, maiiwasan na magsayang ng oras ang mga motorista sa paghihintay para maagang matapos ang issuance ng kanilang lisensiya at rehistro ng kanilang mga sasakyan. Kinuwestiyon din ni Justo kung ano ang nasa likod ng P6 milyon pondo na nais na ilagak ni Cong. Ricky Sandoval sa LTO para magkaroon ng bagong data base system sa ahensiya gayon naman na libre naman ang pagpapatakbo ng data-base ng PITPA sa LTO-MID sa kasalukuyan. Pinagpapaliwanag din ni Justo si LTO Chief Annelli Lontoc kung bakit pinapayagan nitong makapag-operate ang Oaxis IT provider na tinutulak ni Sandoval, para sa mga private emission test center (PETCs) ng wala man lamang sinusunod na reglamento sa LTO at hindi man lamang naipaalam sa PITPA. Aabutin lamang sa halagang P13.50 ang IT fee mula P135.00 kung PITPA ang magiging IT provider ng LTO. (Angie dela Cruz)</body>
<link>http://www.philstar.com/Article.aspx?articleId=321861&amp;publicationSubCategoryId=92</link>
</article>
<article>
<title>Trader tinodas ng mga holdaper</title>
<author>Ni Joy Cantos</author>
<date>
<month>February</month>
<day>15</day>
<year>2006</year>
</date>
<body>CAMP CRAME  Isang 66-anyos na negosyanteng babae ang iniulat na pinaslang makaraang manlaban sa mga holdaper na tumangay ng P1-milyon sa naganap na karahasan sa Barangay Madamba sa bayan ng Dingras, Ilocos Norte, ayon sa ulat kahapon. Napuruhan sa ulo ng bala ng baril ang biktimang si Rose Javier, may-asawa at pinaniniwalaang may-ari at manager ng Javier Store and Money Changer sa Dingras Public Market. Ayon sa ulat, katatapos lamang isara ng biktima ang kaniyang establisimyento at naglakad kasama ang kaniyang mister patungo sa kanilang bahay na may layong 100 metro nang sundan ng mga armadong holdaper. Napag-alamang nasa harapan ng gate ng kaniyang bahay ang biktima at akmang bubuksan nang tutukan ng baril ng mga suspek. Agad nagdeklara ng holdap ang mga kalalakihan at pilit na inaagaw ang bag ng biktima na naglalaman ng P1-milyon kabilang ang P.5-milyong cash, libu-libong foreign currencies at mamahaling mga alahas kung kayat nanlaban ang matanda. May posibilidad na nagalit ang mga holdaper at matapos hampasin sa leeg ang matanda ay puwersahan pang hinablot ang bag nito saka pinagbabaril sa ulo bago mabilis na nagsitakas lulan ng isang motorsiklo patungo sa hindi pa malamang destinasyon. Kasalukuyang isinasalarawan ang pagkakakilanlan ng mga suspek sa pamamagitan ng asawa ng biktima na kaisa-isang nakasaksi sa krimen.</body>
<link>http://www.philstar.com/Article.aspx?articleId=321862&amp;publicationSubCategoryId=92</link>
</article>
<article>
<title>PCP 6-Pasay, grabe sa operasyon ng hulidap</title>
<author></author>
<date>
<month>February</month>
<day>15</day>
<year>2006</year>
</date>
<body>Lalong naging grabe ang operasyon ng hulidap ng mga pulis sa Police Community Precinct 6 (PCP6) sa Pasay City laban sa mga pampasaherong bus, dyip, vendor at mga kababaihang nagbebenta ng panandaliang-aliw sa bahagi ng EDSA-Rotonda ng nabanggit na lungsod. Ayon sa source na tumangging ilantad ang pangalan dahil sa takot kina PO2 Mora at PO2 Mi&amp;ntilde;ano na pinaniniwalaang sangkot sa operayon ng hulidap ay isiniwalat nito ang ibat ibang uri ng estilo ng nabanggit na modus operandi. &amp;quot;Lalong tumindi ang hulidap at ibat ibang uri ng modus operandi partikular na ang pangongotong ng mga pulis sa PCP6, &amp;quot; ani ng source. &amp;quot;Kung ang mga dating mga pulis-Pasay ay gumagamit ng owner-type-jeep sa operayon ng hulidap, sina Mora at Mi&amp;ntilde;ano naman ay gumagamit ng dalawang motorsiklo na may plakang UO-4908 at SJ-6570 para kaladkarin ang mga biktima patungo sa presinto ng PCP6,&amp;quot; dagdag pa ng source. Kapag hindi umareglo ang mga pokpok at bugaw ay ipinapasa sa Station Investigation Division (SID) na kunwariy kakasuhan, pero lalong pipigain para sumuka ng malaking halaga na ang kahati nito ay ibibigay sa mga pulis ng PCP 6. &amp;quot;Siguro ipinagmamalaki nina Mora at Mi&amp;ntilde;ano na may basbas ng kanilang hepe ang operasyon ng hulidap at pangongotong,&amp;quot; pahayag pa ng source. &amp;quot;May balita nga kami na kinokotahan ng mga opisyal ng SPD ang PCP6, kaya gumagawa ng ibat ibang uri ng modus operandi para merong maibigay na halaga,&amp;quot; mariing sambit ng source. Pinapasok din ng mga pulis ang bawat kuwarto ng mga hotel sa EDSA-Rotonda para maghanap ng mga pokpok at bugaw, kaya naman nagrereklamo ang mga kliyente, maging ang namamahala sa nasabing establishment. Samantalang sa operasyon ng kotongan ay tumatayong kolektor ng mga pulis ay isang alyas Ariel Ulo ay John Mark sa mga pampasaherong bus at dyip na nagbibigay ng P20 kada pumaparada sa EDSA Rotonda, ayon pa sa source. Sinikap naman tawagan ang PCP6 upang kunin ang kanilang panig, subalit walang makapagbigay ng paliwanag at ang itinuturo ay kanilang hepe na hindi naman mahagilap. (Mario D. Basco)</body>
<link>http://www.philstar.com/Article.aspx?articleId=321863&amp;publicationSubCategoryId=92</link>
</article>
<article>
<title>Cha-cha ng masa umariba</title>
<author>Ni Gemma Amargo-Garcia</author>
<date>
<month>February</month>
<day>16</day>
<year>2006</year>
</date>
<body>Dumagsa kahapon sa Rizal Memorial Sports Complex ang libu-libong kinatawan ng mga pribadong organisasyon sa buong bansa upang makiisa sa panawagang isulong na ang pagbabago sa Konstitusyon para sa kaunlaran ng bansa. Kung magmamatigas ang Senado na pigilan ang Charter change, sinabi nila na idaraan ito sa peoples initiative gaya ng hinihingi ng Konstitusyon. Mahigit 10,000 mga opisyal ng lokal na pamahalaan at gayundin ang mga representante ng ibat ibang mga sectoral organization ang nagtatag ng alyansang susuporta sa peoples initiative na siyang mag-aamyenda sa 1987 Constitution. Layon nitong iwasto ang mga depekto ng kasalukuyang sistemang politikal at liberalisasyon ng ekonomiya. Pinangunahan ni Manila Mayor Lito Atienza, Jr., ang paglagda sa Manila Declaration na humihiling sa pagpalit ng sistema ng pamahalaan tungo sa unicameral kung saan kinakailangang buwagin ang Senado at pagkakaroon na lamang ng isang Kongreso na siyang gagawa at mag-aapruba ng batas. Nilinaw nito na sa pamamagitan ng unicameral form of government ay maiiwasan ang pagtatalo-talo ng miyembro ng Senado at Kamara at hindi nito pakikipagtulungan sa mabuting adhikain ng Pangulo ng bansa na sa huliy ang taong bayan ang siyang nagsasakripisyo. Dumalo rin sa paglalagda sina Municipal Mayors League sec-gen at Angono Mayor Gerry Calderon, Vice Mayors League president at Mandaluyong City Vice Mayor Jesse Cruz at Vice Governors League representative at Albay Vice Gov. James Calisin. Ipinasok rin dito ang issue ng decentralization o ang pagbibigay ng kapangyarihan sa local government tulad na lamang ng muling pagbabalik sa mga LGUs ng kapangyarihan sa mga kapulisan ng bansa. Dadalhin namin ang isyu ng constitutional reform sa bawat munisipalidad, bawat barangay, bawat tahanan, bawat puso at sa kaisipan ng bawat Pilipino,&amp;quot; pahayag ni Atienza na sumasang-ayon sa nationwide information campaign na tinaguriang Sigaw ng Bayan: Pagbabago sa Saligang Batas Ngayon Na!&amp;quot;</body>
<link>http://www.philstar.com/Article.aspx?articleId=321971&amp;publicationSubCategoryId=92</link>
</article>
<article>
<title>37 lolo pinalaya ni GMA</title>
<author></author>
<date>
<month>February</month>
<day>16</day>
<year>2006</year>
</date>
<body>Inutos ni Pangulong Arroyo ang agarang pagpapalaya sa 37 matatandang bilanggo sa New Bilibid Prison (NBP) sa Muntinlupa at pagpapababa sa sentensiya ng may 280 preso na nakapila sa bitayan. Ang utos ay bahagi anya ng humanitarian reasons kung saan personal na iniabot kahapon ni Pangulong Arroyo ang release order para sa maagang paglaya ng 37 preso na edad 70 pataas matapos makapagsilbi na ng minimum sa kanilang sentensiya. Ayon sa Pangulo, ang pagbaba sa hatol ng 280 death convicts ay ibinase sa haba ng ipinagsilbi na nila sa kanilang hatol, kabutihang asal at iba pang mga pamantayan na ipinatupad para maging kuwapilikado ang bilanggo na mapababa ang sentensiya. Sinabi naman ni Executive Secretary Eduardo Ermita, ang hakbang ay naaayon sa panuntunan ng pamahalaan na mapaluwag ang pambansang bilangguan. Aminado rin si Ermita na hindi mawawala ang mga atake at batikos mula sa ibat ibang sektor subalit handa naman aniya ang Palasyo na tanggapin ito. Matatandaang sa administrasyong Arroyo, wala pang naisasalang sa lethal injection dahil sa ilang ulit na pagpapaliban ng pagbitay sa hanay ng death convicts. (Lilia Tolentino/Ludy Bermudo)</body>
<link>http://www.philstar.com/Article.aspx?articleId=321979&amp;publicationSubCategoryId=92</link>
</article>
<article>
<title>Tigil-bangayan ng Senado at Palasyo hiling</title>
<author></author>
<date>
<month>February</month>
<day>16</day>
<year>2006</year>
</date>
<body>Nanawagan ngayon ang mga kongresista na magkaroon ng ceasefire sa pagitan ng Ehekutibo at ng Senado hanggat walang ipinapalabas na desisyon ang Korte Suprema kaugnay sa legalidad ng Executive Order 464. Sinabi nina House Majority Leader Prospero Nograles at Bacolod City Rep. Monico Puentevella na nararapat lamang na magkaroon ng tigil-putakan at bangayan sa dalawang sangay ng pamahalaan upang hindi naman maparalisa ang operasyon ng lehislatura sa bansa. Ginawa nina Nograles at Puentevella ang mungkahi makaraang salagin ni Sen. Joker Arroyo ang apela ni Pangulong Arroyo sa mga senador na itrato naman ng maayos ang miyembro ng Gabinete nito sa pagdinig ng Mataas na Kapulungan ng Kongreso. Ayon pa kina Nograles at Puentevella, kung hindi kaya ng mga senador na itrato bilang mga opisyal ng pamahalaan ang mga taong iniimbitahan nila sa kanilang pagdinig, hindi naman papayag ang Palasyo na brasuhin lamang sila ng mga senador. Nanawagan pa si Nograles sa mga senador na gawin ang pinakamahalagang tungkulin nito sa bayan at ito ay ang ipasa ang mga nabinbing panukalang batas at resolusyon. Anya, ang kawalan ng respeto sa mga opisyal ng ibat ibang tanggapan ng pamahalaan sa pagdalo sa mga isinasagawang pagdinig sa Senado ang dahilan kung bakit isinilang ang EO 464. Sinabi ni Nograles na karapatan ng mga miyembro ng Gabinete na isnabin ang anumang pagharap sa mga senador kung sa tingin nila ay hindi iginagalang ang kanilang posisyon at pagkatao. Naniniwala rin si Nograles na ngayong walang ipinalabas na temporary restraining order o TRO ang Korte Suprema hinggil sa nasabing direktiba, nananatili itong epektibo. Umapela naman si Puentevella sa Malaca&amp;ntilde;ang at sa Senado na tigilan na ang pagbibigay ng mga pahayag kaugnay sa EO 464 hanggat walang pinal na desisyon dito ang Kataas-Taasang Hukuman ng bansa. (Malou Escudero)</body>
<link>http://www.philstar.com/Article.aspx?articleId=321983&amp;publicationSubCategoryId=92</link>
</article>
<article>
<title>Sobrang kinaltas ng GSIS sa nagretirong employees pinasosoli</title>
<author></author>
<date>
<month>February</month>
<day>16</day>
<year>2006</year>
</date>
<body>Inatasan ng Supreme Court (SC) ang Government Service Insurance System (GSIS) na ibalik sa lahat ng retiradong empleyado nito ang mga kinaltas sa kanilang retirement benefits na hindi sakop o pinahihintulot ng batas at ipatupad ang nabanggit na kautusan sa loob ng 30 araw. Batay sa ipinalabas na writ of execution ng SC, ipinare-refund nito sa GSIS ang halagang kinaltas nito sa mga retiradong empleyado dahil ito umano ay maituturing na illegal. Nilinaw ng SC na bukod sa utang ay wala ng dapat pang kaltasin ang GSIS sa mga benepisyo ng mga retired employees tulad ng disallowances. Una ng tumanggi ang GSIS na ipatupad ang naunang kautusan ng SC na ibalik ang iba pang kinaltas nito sa mga retiradong empleyado kaya naghain ng petition ang mga ito para puwersahin ang ahensiya na i-refund ang ibang kinaltas sa kanila. Ikinatuwiran ng GSIS na mayroong nilagdaan ang mga naturang empleyado na nagbibigay sa kanila ng go-signal na pumapayag ang mga ito na sila ay kaltasan pa ng ibang bayarin. Subalit iginiit naman ng SC na labag sa public order at public policy ang ibinigay na authorization dahil maituturing umanong pinuwersa ang mga ito kaya napilitang pumirma. Ikinatuwiran pa ng SC na walang bisa ang mga lagda ng mga empleyado dahil isang pre-condition ng GSIS ang pagpapalagda para makakuha ang mga ito ng kanilang application for retirement. (Grace dela Cruz)</body>
<link>http://www.philstar.com/Article.aspx?articleId=321990&amp;publicationSubCategoryId=92</link>
</article>
<article>
<title>Impeach ni Lozano vs Abalos nabokya</title>
<author></author>
<date>
<month>February</month>
<day>16</day>
<year>2006</year>
</date>
<body>Nabokya agad kahapon ang impeachment complaint na tinangkang ihain ni Atty. Oliver Lozano laban kay Comelec Chairman Benjamin Abalos matapos hindi ito tanggapin ng House Secretary General. Ipinaliwanag ni Corazon Olano, kawani sa tanggapan ng House Secretary General na kailangang mayroong endorsement ng isang mambabatas ang impeachment complaint bago ito ihain. Sa 3-pahinang reklamo, inakusahan ni Lozano si Abalos ng &amp;quot;betrayal of public trust&amp;quot; dahil sa kontratang pinasok sa Mega Pacific na nagkakahalaga ng P1.3 bilyon. Ang kontrata ay may kaugnayan sa pagkuha ng automated counting machines na diumanoy overpriced nang nasa P500 milyon base na rin sa testimonya ni Solicitor General Alfredo Benipayo sa testimonya sa Senado. (Malou Escudero)</body>
<link>http://www.philstar.com/Article.aspx?articleId=321993&amp;publicationSubCategoryId=92</link>
</article>
<article>
<title>Election protest vs Crisologo ibinasura</title>
<author></author>
<date>
<month>February</month>
<day>16</day>
<year>2006</year>
</date>
<body>Ipinawalang-saysay ng Supreme Court (SC) ang apela ng isang dating konsehal ng Quezon City kaugnay sa election protest na inihain laban sa nanalong kongresistang si Vincent &amp;quot;Bingbong&amp;quot; Crisologo. Sa isang pahinang resolusyon ng SC, ibinasura nito ang inihaing election protest ni dating 1st District Councilor Moises Samson sa House of Representatives Electoral Tribunal laban kay Crisologo. Ipinaliwanag ng SC na nabigo si Samson na mapatunayan na umabuso ang HRET sa pagpabor nito kay Crisologo sa kinukuwestiyong desisyon at resolusyon hinggil sa 2004 election protest bilang mambabatas. Sa rekord ng korte, inakusahan ni Samson na walang karapatan ang isang ex-convict na maupo bilang mambabatas. Ikinatuwiran naman ng SC na hindi hadlang ang pagiging ex-convict upang maglingkod sa kanyang mga constituents at wala rin itong nalabag na batas. (Grace dela Cruz)</body>
<link>http://www.philstar.com/Article.aspx?articleId=322000&amp;publicationSubCategoryId=92</link>
</article>
<article>
<title>Mga opisyal ng MTRCB pinasisibak</title>
<author></author>
<date>
<month>February</month>
<day>16</day>
<year>2006</year>
</date>
<body>Pinasisibak ni Pampanga Rep. Francis Nepomuceno sa Malaca&amp;ntilde;ang ang mga opisyal ng Movie and Television, Review and Classification Board (MTRCB) sa pangunguna ng chairman nitong si Consoliza Laguardia dahil sa kabiguan umanong magawa ang kanilang tungkulin matapos bigyan ng rating na R-13 ang mga pelikulang &amp;quot;Munich&amp;quot; at &amp;quot;Derailed&amp;quot;. Una nang binigyan ng MTRCB ng R-13 ang &amp;quot;Munich&amp;quot; na pinagbidahan ni Eric Bana at idinirihe naman ni Steven Spielberg na isang linggo na ring ipinapalabas sa mga sinehan. Kinuwestiyon ni Rep. Nepomuceno kung bakit pinayagan ng MTRCB na mapanood ng mga kabataan ang ganitong pelikula na nagpapakita ng dibdib ng babae, pubic hair, vivid sex acts na may pumping motions at madugong eksena. Inireklamo rin ni Nepomuceno ang pagbibigay ng R-13 sa pelikulang &amp;quot;Derailed&amp;quot; na pinagbibidahan ni Jennifer Aniston na nagpapakita ng rape scene, graphic sex act, vulgar dialogues, marital infidelity at extreme violence. Hiniling nito sa Ombudsman at Civil Service Commission na magsampa ng kasong kriminal at administratibo kay Laguardia at sa 6 miyembro ng board. (Malou Escudero)</body>
<link>http://www.philstar.com/Article.aspx?articleId=322002&amp;publicationSubCategoryId=92</link>
</article>
<article>
<title>Oplan Hackle vs GMA</title>
<author>Ni Joy Cantos</author>
<date>
<month>February</month>
<day>17</day>
<year>2006</year>
</date>
<body>Binabalak umano ng mga retiradong heneral na maglunsad ng &amp;quot;Oplan Hackle&amp;quot;, ang bagong tawag sa planong patalsikin si Pangulong Arroyo sa puwesto, kung saan gagawin ang &amp;quot;panggugulo&amp;quot; sa Alumni Homecoming ng Philippine Military Academy (PMA) na idaraos bukas. Ayon kay AFP Public Information Office chief Col. Tristan Kison, kinumpirma nito na may mga retiradong heneral ang nagbabalak na magladlad ng streamers at posters na tumutuligsa sa gobyerno habang isasagawa ang parada ng mga nagtapos sa akademya upang ipahiya ang administrasyong Arroyo. Gagamitin aniyang pagkakataon ang naturang pagtitipon upang mailahad ang pagrerebelde ng ilan laban sa gobyerno at upang makahikayat ng mga batang opisyal ng militar. &amp;quot;It moves around the grapevine that there is such a thing as operational hackle,&amp;quot; ani Kison. Ang banta ay sa kabila ng apela ni PMA Supt. Brig. Gen. Leopoldo Maligalig na huwag gamitin sa pamumulitika ang nasabing okasyon. Mahigpit namang binalaan ni Kison ang mga aktibong sundalo na madidiin sila sa kasong paglabag sa Articles of War at mananagot kung makikisangkot sa naturang plano.</body>
<link>http://www.philstar.com/Article.aspx?articleId=322164&amp;publicationSubCategoryId=92</link>
</article>
<article>
<title>Renewal ng lisensiya, rehistro puwede na sa kalye</title>
<author></author>
<date>
<month>February</month>
<day>17</day>
<year>2006</year>
</date>
<body>Mula sa buwan ng Marso, maaari nang hindi pumunta ang sinumang motorista na magre-renew ng kanilang lisensiya at rehistro ng kanilang sasakyan dahil kahit saang kalsada ay maaari na itong gawin. Sa isang press conference, sinabi ni Land Transportation Office (LTO) Chief Anneli Lontoc, ilulunsad na sa naturang buwan ang E-Patrol o isang one-stop-shop roving LTO office upang mamalagi sa mga lansangan at magbigay ng serbisyo sa mga motorista para rito. Ayon kay Lontoc, ang naturang E-patrol ay makikita sa mga lansangan sa Metro Manila, Southern Tagalog at Central Luzon at inaasahang gagawin din ito sa buong bansa kapag naging matagumpay ang implementasyon. &amp;quot;We want to give the people better and faster service, so we proposed this one fortunately it was approved,&amp;quot; ani Lontoc. Sinabi ni Lontoc na ang naturang proyekto ay inaprubahan na ni Transportation Sec. Leandro Mendoza. May iba pang serbisyo ang E-patrol tulad ng drug test, medical, smoke emission test, PNP clearance, LTO clearance at iba pa. Malaki ang paniwala ni Lontoc na bunsod ng naturang proyekto maiibsan na ang korapsiyon sa LTO. (Angie dela Cruz)</body>
<link>http://www.philstar.com/Article.aspx?articleId=322169&amp;publicationSubCategoryId=92</link>
</article>
<article>
<title>Puno pumuwesto na sa DILG</title>
<author></author>
<date>
<month>February</month>
<day>17</day>
<year>2006</year>
</date>
<body>Pormal nang isinalin kahapon kay Antipolo Congressman Ronaldo Puno ang pamumuno sa Department of Interior and Local Government (DILG) kapalit ni Angelo Reyes na nailipat namang Kalihim ng Department of Environment and Natural Resources (DENR). Sa kanyang unang araw sa puwesto, galit at pagbanat ang ginawa ni Puno sa mga bumabatikos sa kanya hinggil sa usapin ng umanoy illegal na pagkuha niya ng puwesto habang kongresista ng Antipolo City. Ayon kay Puno, walang masama sa iniaalok na puwesto sa kanya ng Malaca&amp;ntilde;ang bilang DILG chief dahil hindi lamang siya ang political appointee na may ganitong uri rin ng panunungkulan. Sa turn-over ceremony kahapon sa tanggapan ng DILG, muling nilinaw ni Puno na hindi muna siya uupo bilang sekretaryo ng kagawaran hanggat hindi nakukumpirma ng Commission on Appointments (CA) ang kanyang puwesto. Maugong na mahihirapan si Puno na makalusot sa CA dahil karamihan sa mga miyembro nito ang may matinding galit sa kanya, partikular na si Sen. Miriam Defensor-Santiago. Sinisisi ng senadora si Puno na umanoy nanguna sa operasyon ng dagdag-bawas kaya natalo si Santiago sa presidential election laban kay dating Pangulong Ramos. Isa rin ito sa nakikitang dahilan kaya hindi muna bibitawan ni Puno ang puwesto sa Kongreso upang hindi mapunta sa wala ang plano sa kanya ng Palasyo. Ayon sa kanya, hindi lamang siya ang may ganitong sitwasyon dahil ginawa na rin ito noon ng nasirang Senador Raul Roco nang italaga bilang Education secretary. Ganito rin umano ang sitwasyon noon ni Rep. Ace Durano na ini-appoint bilang Tourism secretary at dating sitwasyon ng nooy Rep. Mar Roxas patungo sa Department of Trade and Industry (DTI). Paglilinaw pa ng opisyal na hindi dapat siya husgahan ng sinuman dahil wala siyang ginagawang masama. Kaugnay nito, itinalaga naman ni Puno si DILG Usec. Wenceslao Andanar bilang acting DILG chief habang hindi pa siya nakukumpirma sa CA. (Angie dela Cruz)</body>
<link>http://www.philstar.com/Article.aspx?articleId=322176&amp;publicationSubCategoryId=92</link>
</article>
<article>
<title>Cardinal Vidal magpapakulong para kay Erap</title>
<author></author>
<date>
<month>February</month>
<day>17</day>
<year>2006</year>
</date>
<body>Inialok kahapon ni Cebu Archbishop Ricardo Vidal ang kanyang sarili na maging guarantor ni dating Pangulong Joseph Estrada kapag pumayag ang Sandiganbayan na makapag-piyansa ito at siya ang papalit sa kulungan sakaling tumakas si Erap. Ang pahayag ay ginawa ni Cardinal Vidal matapos ang sorpresang pagdalaw kay Erap sa detention nito sa Tanay, Rizal upang alamin ang kalagayan ng kalusugan nito at papurihan sa inilunsad nitong Rebolusyon Kontra Gutom, bilang tulong sa mahihirap. Sinuportahan ng Cardinal ang inisyatibo ng Malaca&amp;ntilde;ang na palayain na si dating Estrada. Ang &amp;quot;temporary freedom&amp;quot; ay inalok ni Presidential Mike Defensor, subalit tinanggihan ng dating pangulo. Labis namang ikinasiya ni Erap ang suporta ni Vidal sa matagal na niyang inaasam na kalayaan at pinasalamatan ang Cardinal sa alok nitong maging guarantor niya, kasabay ng pagtiyak dito na may batayan ang kanyang petisyon na makapag-piyansa dahil mahina naman ang mga ebidensiyang iniharap ng 76 testigo ng prosekusyon laban sa kanya. Binasbasan ng Cardinal si Erap matapos ang may dalawang oras nilang pagkikita. (Lilia Tolentino)</body>
<link>http://www.philstar.com/Article.aspx?articleId=322181&amp;publicationSubCategoryId=92</link>
</article>
<article>
<title>GMA binanatan uli ng Magdalo</title>
<author></author>
<date>
<month>February</month>
<day>17</day>
<year>2006</year>
</date>
<body>Muli na namang bumanat ang nagtatagong lider ng Magdalo na si 1st Lt. Lawrence San Juan sa pamamagitan ng ipinakalat na audio tape na naghahayag ng hangaring mapababa na sa puwesto si Pangulong Arroyo. Ayon kay San Juan, sa mga susunod na araw ay nakatakda na nitong hayagang ipakita ang pagkadismaya sa kasalukuyang huwad na gobyerno. Ipamamalas umano nito ang buong lakas at tapang at nararamdamang pagkamuhi hindi lamang sa pamamagitan ng mga protesta sa lansangan kundi ang pagsusuot ng pulang arm band na sumisimbolo ng tunay na sentimyento ng mga mamamayan. Hinikayat niya ang pagsusuot nito hanggat hindi bumababa sa puwesto si Arroyo. Sinabi pa ni San Juan na hindi na niya masikmura ang katiwalian sa AFP at inutil anya ang gobyerno sa hinaing ng ordinaryong mamamayan. (Joy Cantos)</body>
<link>http://www.philstar.com/Article.aspx?articleId=322186&amp;publicationSubCategoryId=92</link>
</article>
<article>
<title>Drilon binira sa coco levy</title>
<author></author>
<date>
<month>February</month>
<day>17</day>
<year>2006</year>
</date>
<body>Inakusahan kahapon ng mga grupo ng magsasaka at manggagawa na naghuhugas-kamay lamang si Senate President Franklin Drilon kaugnay sa usapin ng coco levy fund. Ayon sa Pambansang Koalisyon ng mga Samahan ng Magsasaka at Manggagawa sa Niyugan (PKSMMN), dapat na umanong itigil ni Drilon ang pagsasabi na wala umano siyang interes sa nasabing pondo ng niyugan. Sinabi ni Efren Villase&amp;ntilde;or, PKSMMN chairman, na isa si Drilon sa mga nagtulak para sa implementasyon nito kung saan ito pa ang gumawa ng presidential decree ng coco levy fund noong 1973 habang ito ay nasa ACCRA Law Office pa lamang. Sa katunayan, ayon pa kay Villase&amp;ntilde;or, si Drilon ay konektado umano sa First Meridian Development, isa sa 14 holding companies ng coco levy-funded Coconut Industry Investment Fund ng San Miguel Corp. Umalma din sa naturang usapin ang Liga ng Magniniyog at Pambansang Kilusan ng mga Samahan ng Magsasaka.</body>
<link>http://www.philstar.com/Article.aspx?articleId=322189&amp;publicationSubCategoryId=92</link>
</article>
<article>
<title>P1,000 dagdag allowance pinaaapura</title>
<author></author>
<date>
<month>February</month>
<day>17</day>
<year>2006</year>
</date>
<body>Hiniling kahapon ng Partido Demokratiko-Sosyalista ng Pilipinas (PDSP) na agad aprubahan sa Senado ang P1,000 dagdag allowance para sa mga empleyado ng gobyerno. Ayon sa PDSP, pagsang-ayon na lamang ng Senado sa naturang batas ang hinihintay ng Department of Budget upang maipalabas ang budget para dito. matapos itong aprubahan ng Kamara. Tiniyak ni Budget Sec. Rolando Andaya na mayroong pondo rito ang pamahalaan ng maglaan ng P13 bilyon si Pangulong Arroyo para sa dagdag na allowance ng mga government employees. Sinabi ni PDSP spokesperson Atty. Jose &amp;quot;Nonong&amp;quot; Ricafrente na huwag na sanang patagalin pa ng Senado ang pag-apruba dito dahil bagamat mataas ang mga presyo ng mga bilihin ngayon ay malayo na rin ang mararating ng P1,000. Aniya, wala na rin umanong dahilan pa ang Senado para mag-atubili na ipasa ito dahil siniguro na rin naman ng DBM na may pondo para sa naturang batas. Ayon naman kay Sen. Manny Villar, mukhang malabong maipasa ng Senado ang supplemental budget kung saan nakapaloob ang P1,000 dagdag allowance na ito dahil mas nanaisin nilang madaliin ang pagpasa sa 2006 proposed national budget na P1.053 trilyon kung saan ay nakapaloob naman dito ang salary increase para sa government workers. Wika naman ni Sen. Joker Arroyo, gusto lamang umanong palitawin ng Palasyo sa publiko na ang Senado ang kontrabida at dahilan kaya hindi maibigay ang salary increase ng mga empleyado ng gobyerno dahil sa hindi pagpasa sa supplemental budget. (Rudy Andal)</body>
<link>http://www.philstar.com/Article.aspx?articleId=322191&amp;publicationSubCategoryId=92</link>
</article>
<article>
<title>Leyte landslide!</title>
<author></author>
<date>
<month>February</month>
<day>18</day>
<year>2006</year>
</date>
<body>Mistulang nabura sa mapa ang buong barangay ng bayan ng St. Bernard, Southern Leyte matapos matabunan ng magkahalong landslide at flashflood dulot ng walang tigil na mga pag-ulan na sinabayan pa ng paglindol, kahapon ng umaga. Ayon kay Office of Civil Defense (OCD) Administrator ret. Major Gen. Glen Rabonza, tatlong barangay ang nabaon sa 30 talampakang taas ng putik at bato na rumagasa buhat sa kabundukan sa Barangay Guinsaugon kung saan tinatayang 3,000 katao ang pinangangambahang nalibing ng buhay habang 500 kabahayan, eskuwelahan at health center ang nalubog. &amp;quot;We expect a number of casualties on this tragedy,&amp;quot; ani Rabonza. Habang isinusulat ang balitang ito ay nasa 200 katao na umano ang nasawi, 24 ang sugatan at libu-libo pa ang nawawala sa trahedya. Bandang alas-11:15 ng umaga nang magsimulang gumuho ang lupa kung saan abala ang lahat sa paghahanda ng kanilang pananghalian. Nagkaroon muna ng mahinang paglindol na 2.6 magnitude at kasunod nitoy nagsimula nang maggulungan ang mga bato mula sa bundok patungo sa mga kabahayan na nasa ibaba ng kabundukan na nasasakupan ng dalawang barangay dito. Sa loob lamang ng 5 minuto ay wala nang kabahayan, punongkahoy at pananim at wala na ring mga tao. Pinangangambahang karamihan sa mga nabiktima ng landslide ay mga bata na nagkaklase sa malapit na eskuwelahan doon nang maganap ang trahedya. Tulad ng Eastern Visayas ay nakararanas din ng tuluy-tuloy na pag-ulan ang Southern Leyte dulot ng La Ni&amp;ntilde;a. Matatandaan na walo katao ang naunang nasawi sa nangyaring landslide sa munisipalidad ng Sogod sa nabanggit ring lalawigan kamakailan. Pinakilos na ang rescue team ng Phil. Navy, Phil. Army, DOH at ang lokal na pamahalaan para tumulong sa mga biktima ng trahedya. Agad namang isinugod sa pagamutan ang mga nasugatang biktima na masuwerte pa ring nakalikas mula sa kanilang mga tahanan. Gumamit na rin ng payloader sa pagkuha sa mga bangkay at nakaligtas. Pansamantalang itinigil ang search and rescue operation kahapon dahil na rin sa kawalan ng kuryente. Ang St. Bernard ay binubuo ng 30 barangays at may populasyon na 21,363 katao o 4,332 pamilya. (Joy Cantos)</body>
<link>http://www.philstar.com/Article.aspx?articleId=322295&amp;publicationSubCategoryId=92</link>
</article>
<article>
<title>Eusebio tumatanggap ng drug money  Dudut</title>
<author></author>
<date>
<month>February</month>
<day>18</day>
<year>2006</year>
</date>
<body>Tumindi ang bangayan nina Pasig Ciy Rep. Robert &amp;quot;Dudut&amp;quot; Jaworski at Pasig Mayor Vicente Eusebio nang akusahan ng una ang alkalde na tumatanggap umano ng drug money para protektahan ang pangangalakal ng droga sa lungsod. Sa isang panayam sa ANC Television, sinabi ni Rep. Jaworski na may mga testigo siyang makakapagpatunay na nakakakuha ng pera mula sa shabu si Eusebio, subalit tumanggi naman itong pangalanan at kung magkano ang perang tinatanggap umano ni Eusebio mula sa illegal na droga. Agad namang pinabulaanan ni Eusebio ang akusasyon at ayon sa alkalde, gusto lamang sumikat ng batang Jaworski kaya pilit siyang iniuugnay sa isyu ng droga. Ayon pa kay Jaworski, umabot sa dalawang kilong shabu ang nabenta sa kontrobersiyal na &amp;quot;shabu talipapa&amp;quot; kung saan nasa P10 milyon ang kita araw-araw. Samantala, ayon naman sa isang mapagkakatiwalaang source, kaya agad na ipinagiba ang nasabing &amp;quot;shabu palengke&amp;quot; ay upang hindi mahalata ang paghukay sa 10 kilo ng shabu na nakabaon sa nasabing lugar. Bagaman at hindi kumpirmado ang nasabing ulat, sinabi ng source na hindi imposibleng may mas malalim na dahilan sa mabilisang pagpapagiba sa shabu palengke. Magugunitang si Eusebio ang nag-utos na gibain kaagad ang naturang tiyangge ng droga kahit na kailangan pa itong gamitin para sa pagkuha ng mga ebidensiya. Ipinagtanggol naman ni Justice Sec. Raul Gonzalez si Eusebio dahil mayroon anyang karapatan ang mayor na ipagiba ang anumang istraktura na makakasama sa kanyang nasasakupan. (Malou Escudero)</body>
<link>http://www.philstar.com/Article.aspx?articleId=322304&amp;publicationSubCategoryId=92</link>
</article>
<article>
<title>Bitay sa 22 convicts pinigil</title>
<author></author>
<date>
<month>February</month>
<day>18</day>
<year>2006</year>
</date>
<body>Ipinagpaliban ng Department of Justice (DOJ) ang pagsasalang sa lethal injection ng 22 mga bilanggo sa Bureau of Corrections (BUCOR) alinsunod sa kautusan ni Pangulong Arroyo. Tatagal ng 90-araw ang pagpapaliban sa pagbitay at muli itong itinakda sa Mayo 2006. Karamihan sa 22 na mga bilanggo ay may mga kasong rape na kinabibilangan nina Jeffrey Garcia, Juan Manalo, Alfredo Olicia, Melchor Estomaca, Alejo Miasco, Romeo Santos, Camilo Soriano, Gerrico Vallejo, Rolando Pagdayawan, Arthur Pangilinan at 12 iba pa. Una nang nagbigay si Pangulong Arroyo ng Presidential pardon sa mahigit na 1,000 mga lolo na nakatakda sanang mabitay. Ikinatwiran ng Malaca&amp;ntilde;ang na ang pagsasalba sa mga nasabing lolo ay dahil umano sa pagiging &amp;quot;makatao&amp;quot; ng gobyernong Arroyo. (Grace dela Cruz)</body>
<link>http://www.philstar.com/Article.aspx?articleId=322308&amp;publicationSubCategoryId=92</link>
</article>
<article>
<title>Palengke ng shabu killing fields din</title>
<author></author>
<date>
<month>February</month>
<day>18</day>
<year>2006</year>
</date>
<body>Iniimbestigahan na ng pulisya ang mga ulat na bukod sa palengke ng shabu ay ginawa ring &amp;quot;killing fields&amp;quot; ang Mapayapa compound sa Bgy. Sto. Tomas, Pasig City. Ayon kay Anti-Illegal Drugs Special Operations Task Force (AIDSOTF) Director Marcelo Ele, Jr., kasalukuyan nilang inaalam ang impormasyon na ang sindikato ng droga na nasa likod ng drug den ay pumapatay ng mga pinaghihinalaang mga police asset at doon na rin nila inililibing ang bangkay ng mga ito. &amp;quot;Report kept on pouring in since we raided the drug den last Feb. 10, we are now on the second phase of investigation of the killing fields angle,&amp;quot; sabi ni Ele. Sinabi pa ni Ele na kahit si PNP chief Arturo Lomibao ay sinabihan siya na may dalawang babae ang pinatay ng sindikato na kinabibilangan ng isang alyas &amp;quot;Dario&amp;quot; na siyang pumugot sa ulo ng mga biktima at pagkatapos ay inilibing doon sa lugar. Dagdag pa nito na tinangka ring i-expose ni Mike Enriquez sa kanyang programang Imbestigador sa GMA-7 ang nasabing lantarang pagbebenta ng droga sa Mapayapa compound subalit hindi natuloy dahil sa misteryosong pagkawala ng kanyang asset na ipinadala sa lugar. Lumalabas sa impormasyon kay Ele na marami ang pinatay na police asset sa loob ng compound na pag-aari ng isang Amin Imam Buratong na ngayon ay pinaghahanap na ng pulisya. Nakatakdang ipahukay ang 1,900 metro kuwadradong lupa ng compound upang makuha ang mga bangkay ng biktima. (Edwin Balasa)</body>
<link>http://www.philstar.com/Article.aspx?articleId=322318&amp;publicationSubCategoryId=92</link>
</article>
<article>
<title>EDSA Uno di na holiday</title>
<author></author>
<date>
<month>February</month>
<day>18</day>
<year>2006</year>
</date>
<body>Inihayag ng Malaca&amp;ntilde;ang na hindi na isang official holiday ang pagdiriwang ng EDSA People Power 1 sa Pebrero 25. Ayon kay Presidential Chief of Staff Michael Defensor, katulad ng nakaraang taon, ang selebrasyon ng anibersaryo ng EDSA 1 ay regular working day. Holiday man o hindi, sinabi naman ni Press Secretary Ignacio Bunye na ang tunay na kahulugan ng EDSA ay namamahay sa alaala ng bansa at nasa puso at isipan ng bawat Pilipino at hindi sa magarbong selebrasyon. Samantala, nilinaw ni Defensor na bagaman simple lang ang pagdiriwang ng EDSA 1, hindi naman matatanggal ang &amp;quot;salubungan&amp;quot; at ang pagmimisa, pagtataas ng bandila at pag-aalay ng bulaklak sa mga nagbuwis ng buhay sa mapayapang rebolusyon. (Lilia Tolentino)</body>
<link>http://www.philstar.com/Article.aspx?articleId=322321&amp;publicationSubCategoryId=92</link>
</article>
<article>
<title>Pagkastigo ng SC sa Ombudsman pinaboran</title>
<author></author>
<date>
<month>February</month>
<day>18</day>
<year>2006</year>
</date>
<body>Ikinatuwa ng makabagong grupong Partido Demokratiko Sosyalista ng Pilipinas ang ginawang pagkastigo ng Supreme Court sa Office of the Ombudsman makaraang mabigo ito na imbestigahan ang mga opisyal ng Comelec na umanoy sangkot sa pagbili ng counting machines. Ayon sa PDSP, walang ginawa ang Ombudsman upang imbestigahan ang P1.7 bilyong election anomaly upang matukoy ang mga sangkot na opisyal maging ang mga pribadong sektor. Matatandaan na noong Martes ay binalaan ng SC si Ombudsman Merceditas Gutierrez na isa-cite for contempt nang mabigo ito na alamin kung sinu-sinong Comelec officials ang sangkot at dapat na kasuhan. Ang desisyon ng SC ay bahagi ng kanilang kautusan na ibasura ang kontrata sa pagitan ng Comelec at Mega Pacific Consortium para sa pagbili ng 1,991 automated counting machines. Lumilitaw na nagbayad ang pamahalaan ng paunang P900 milyon para sa machines na hindi naman nagamit.</body>
<link>http://www.philstar.com/Article.aspx?articleId=322323&amp;publicationSubCategoryId=92</link>
</article>
<article>
<title>Bicolandia mababaon!</title>
<author></author>
<date>
<month>February</month>
<day>20</day>
<year>2006</year>
</date>
<body>Nagbabala kahapon ang Mines and Geosciences Bureau ng Department of Environment and Natural Resources (DENR) na may 48 bayan sa Bicolandia ang nanganganib umanong matabunan ng lupa dahil sa grabeng pagkasalanta ng mga punongkahoy sa kabundukan bunsod ng landslide na tumama sa St. Bernard, Southern Leyte. Bagamat hindi tinukoy ang mga naturang bayan, sinabi ni Arlene Dayao, supervising geologist ng MGB sa Bicol region na ang buong Kabikulan, maliban sa Masbate ay namemeligro rin sa pagbaha at landslide dahil &amp;quot;highly-prone to flooding, erosion at landslides&amp;quot; ang naturang areas. Kahapon ay nagsimula nang magdatingan sa bansa ang mga search and rescue specialists mula sa Amerika, Taiwan at Malaysia dala ang kanilang makabagong kagamitan upang tumulong sa rescuers na makuha ang mga nabaong bangkay at makasagip pa ng buhay. Nagpadala rin ang Taiwan ng 840 kilo ng medical emergency kits na makakatugon sa pangangailangan ng may 10,000 biktima sa loob ng 3 buwan, bukod pa sa $100,000 para sa relief operations. Nagsimula na ring tumulong sa rescue operations ang US Marines na kalahok sa Balikatan exercises. Nagpadala ang US government ng 1,000 Marines, 2 battleship at 17 helicopters para tumulong sa mga biktima ng trahedya sa Southern Leyte. Umalis din kahapon patungong Tacloban ang grupo ng Fil-Chinese na miyembro ng Association of Philippine Volunteer Fire Brigades, Inc. na binubuo ng 20 katao para tumu- long at magkaloob ng mga pagkain, gamot at kumot. Nakatakda ring magpadala ng gamit pang-hukay ang MMDA para magamit sa manu-manong paghahanap sa mga biktima. Naglaan naman ng P20 milyon si Senate President Franklin Drilon mula sa kanyang pork barrel habang si House Speaker Jose de Venecia ay nagbigay ng P250,000 at nagsimula na ring mango- lekta ng P100,000 bawat kongresista. Kahapon ay umabot na sa 69 ang narekober na bangkay kabilang dito ang dalawang batang nasagip subalit namatay din sa ospital matapos mahirapang huminga bunga ng mga nalunok at pumasok na putik sa ilong na bumara sa kanilang dibdib. Iniulat din na may isang photojournalist ang kamuntik nang mamatay habang nagku-kober sa Bgy. Guisaugon matapos makatapak sa isang malambot na bahagi ng lupa na animoy kumunoy at may lalim na lagpas tao. Mabuti na lamang at napadaan ang tropa ng militar at naiahon sa putik ang fotog. Sa tala ng St. Bernard Municipal Hall, may 1,371 katao pa ang pinaghahanap habang 1,551 ang nasa evacuation centers. (Butch Quejada, Ellen Fernando, Rudy Andal, Joy Cantos At Lordeth Bonilla)</body>
<link>http://www.philstar.com/Article.aspx?articleId=322458&amp;publicationSubCategoryId=92</link>
</article>
<article>
<title>Leyte landslide isinisi sa gobyerno</title>
<author></author>
<date>
<month>February</month>
<day>20</day>
<year>2006</year>
</date>
<body>Sinisi kahapon ng grupo ng environmentalists ang gobyerno sa naga- nap na landslide sa Southern Leyte. Sinabi ni Von Hernandez, campaign director ng Greenpeace Southeast Asia na malaki ang kakulangan ng pamahalaan sa pagkikibit-balikat at pagbalewala nito sa mga banta ng natural disasters. Aniya, dapat sineryoso ng gobyerno ang pagbibigay aksiyon sa proble-ma sa illegal logging at sa idudulot ng pabago-bagong klima o panahon. Sa kabila anila nang mahabang panahon na may nagaganap na ganitong uri ng kalamidad ay tila wala pa ring aksiyon ang pamahalaan upang labanan ang mga grupong sumisira sa kalikasan na siyang sanhi ng pagbaha at landslides. Ayon sa mga eksperto, ang Leyte landslide ay isang &amp;quot;geological accident&amp;quot; mula sa mga bagyo at pag-ulan na hinihintay na lamang na dumating o mangyari at walang ginagawang hakbang ang gobyerno upang mapigil na may masaktan o mamatay. Base sa rekord, simula noong 1991, apat na malalaking insidente ng landslide/flashfloods ang naganap kabilang dito ang nangyari noong Nobyembre 1991 sa Ormoc City, Leyte na umabot sa 5,000 katao ang nasawi at landslide sa isla ng Panon noong Disyembre 2003 na ikinasawi ng 200 katao. (Ellen Fernando)</body>
<link>http://www.philstar.com/Article.aspx?articleId=322466&amp;publicationSubCategoryId=92</link>
</article>
<article>
<title>GMA, FVR boykot sa EDSA anniversary</title>
<author></author>
<date>
<month>February</month>
<day>20</day>
<year>2006</year>
</date>
<body>Tila unti-unti nang nawawala ang &amp;quot;espiritu&amp;quot; ng EDSA People Power matapos wala ni isa sa dalawang mahalagang tao ang dadalo sa 20th anniversary nito sa Pebrero 22-25. Kinumpirma ni Executive Sec. Eduardo Ermita na wala sa itinerary ni Pangulong Arroyo ang pagpunta sa selebrasyon dahil sa Pebrero 22 ay nakatakdang tumungo ang Pangulo sa Libingan ng mga Bayani habang si dating Pangulong Fidel Ramos na kasama sa imbitasyon ay dadalo naman sa opening ng photo exhibit sa Glorietta at mag-iikot umano sa Metro Manila. Bukod dito, hindi rin makakapunta ang Pangulo sa ikatlong araw ng selebrasyon dahil tutulak naman ito patungo sa San Miguel, Bulacan upang magbigay ng lupa sa 25 pamilya ng mga sundalo. Posibleng si VP Noli de Castro na lamang ang magsisilbing main guest mula sa kinatawan ng administrasyon. Sa panig naman ni dating Pangulong Cory Aquino na inaasahang siyang mangunguna sa selebrasyon ay hindi pa nagpapahayag ng katiyakan kung dadalo ito. (Ellen Fernando)</body>
<link>http://www.philstar.com/Article.aspx?articleId=322473&amp;publicationSubCategoryId=92</link>
</article>
<article>
<title>Korapsiyon dahilan ng destab plot</title>
<author></author>
<date>
<month>February</month>
<day>20</day>
<year>2006</year>
</date>
<body>Upang matigil na ang mga tangkang destabilisasyon laban sa pamahalaan ni Pangulong Arroyo, hinimok kahapon ng grupong Partido Demokratiko-Sosyalista ng Pilipinas na dapat nang masugpo ang korapsiyon sa bansa. Ayon kay Jesuit priest Fr. Romeo Intengan, isa umano sa pangunahing inirereklamo ng mga sundalo ay ang mga corrupt na mga lider, pati na rin ang mga heneral na umanoy nakiisa rin sa mga pandarayang naganap noong 2004 Presidential elections. Sinabi naman ni Aksyon Sambayanan sec-gen Beth Angsioco, hindi malayong makaangat ang mga kalaban ni GMA kung hindi nito isusulong ang pagbabagong panlipunan. Aniya, gaya ng dati niyang ginawa, inilayo lamang ni Arroyo ang mga malalapit na kaibigan nito sa puwesto at inilagay ang notoryus na personalidad sa Gabinete upang iligaw ang isip ng mga tao at hindi masilipan ng katiwalian. Kapwa kontra ang PDSP at AkSa sa no-election proposal at isinusulong ng mga ito ang kredibilidad ng magiging eleksiyon sa 2007 mula sa mga pinuno ng Comelec at automation ng electoral process mula sa voters registration hanggang sa bilangan. (Ellen Fernando)</body>
<link>http://www.philstar.com/Article.aspx?articleId=322477&amp;publicationSubCategoryId=92</link>
</article>
<article>
<title>Malaca&amp;ntilde;ang binomba</title>
<author></author>
<date>
<month>February</month>
<day>21</day>
<year>2006</year>
</date>
<body>Isang malakas na pagsabog ang yumanig sa Palasyo ng Malaca&amp;ntilde;ang kahapon ng tanghali na inaming kagagawan ng Young Officers Union of the New Generation (YOUng) at Reformist AFP. Nagpatupad man ng mahigpit na seguridad ang Presidential Security Group (PSG) sa pangunguna ni B/Gen. Delfin Bangit sa loob ng Palasyo matapos may sumabog sa isang basurahan dakong alas-12:02 ng tanghali malapit sa Malaca&amp;ntilde;ang Radio-TV office ay hindi ito nakaapekto sa aktibidad ni Pangulong Arroyo. Sinabi ni Gen. Bangit, isang lata lamang ito ng thinner na natapunan umano ng sigarilyo kaya sumabog at hindi isang bomba. Bagamat walang nasawi o nasaktan ay nabulabog ang mga empleyado ng Malaca&amp;ntilde;ang partikular ang nasa Kalayaan Hall kabilang na ang mga Malaca&amp;ntilde;ang reporters. Inamin naman kaagad ng YOUng at RAFP na sila ang nasa likod ng naganap na pagsabog sa loob ng Malaca&amp;ntilde;ang grounds at simula pa lamang daw ito ng sunud-sunod na mga aktibidad hanggang sa mapalayas sa puwesto si Mrs. Arroyo. &amp;quot;The YOUng and Reformist AFP have started a series of explosives protest activities that will continue and even escalate until Gloria Macapagal-Arroyo leaves the Presidency of the Philippines and departs from Malaca&amp;ntilde;ang Palace,&amp;quot; wika pa ng grupo. Nagbanta pa ang grupo sa lahat ng Gabinete ni Mrs. Arroyo na magbitiw sa kanilang mga posisyon kung ayaw nilang madamay sa paiigtingin nilang explosive protest sa mga susunod na araw. Sinabi naman ni Presidential Chief of Staff Mike Defensor, ang nakakalungkot sa pangyayaring ito ay ang mga tao at ang bayan ang siyang mahihirapan sa kalituhang ito dulot ng ganitong mga pahayag. Wika pa ni Defensor, sinasamantala ng mga sundalong ito ang pagkakataon na mayroong trahedyang hinaharap sa Southern Leyte at iba pang lugar sa bansa na dumanas ng landslide. Samantala, tinangkang pasabugin ng hindi nakilalang mga suspek ang gusali ng National Printing Office sa EDSA, Quezon City kahapon ng umaga matapos magtanim ang mga ito ng bomba pero hindi naman sumabog. (Lilia Tolentino, Joy Cantos at Angie Dela Cruz)</body>
<link>http://www.philstar.com/Article.aspx?articleId=322614&amp;publicationSubCategoryId=92</link>
</article>
<article>
<title>La Ni&amp;ntilde;a sa bansa, lumalala pa</title>
<author></author>
<date>
<month>February</month>
<day>21</day>
<year>2006</year>
</date>
<body>Pumasok na ang La Ni&amp;ntilde;a phenomenon sa bansa. Sa isang press conference sa PAGASA, sinabi ni Department of Science and Technology (DOST) Secretary Estrella Alabastro na ang dating mahinang La Ni&amp;ntilde;a na kanilang namamataan ay unti-unti nang lumalakas at maituturing na aktibong mananalasa na ngayon sa ibat ibang sulok ng bansa. Ayon kay Alabastro, partikular na tatama ito sa mga probinsiya sa hilagang Cagayan, Isabela, Quirino, Aurora, Quezon, Bicol, Samar, Leyte, Surigao del Sur, Surigao del Norte, Agusan del Sur, Agusan del Norte at Davao del Norte. Sinabi ni PAGASA chief Weather Bureau branch Nathaniel Cruz, posibleng maramdaman na ang walang tigil na pag-ulan sa mga naturang lugar, lalot tatagal ang La Ni&amp;ntilde;a sa loob ng apat na buwan o mananalasa hanggang Hunyo ng taong kasalukuyan. Sa loob ng isang linggo ay magiging maganda naman aniya ang panahon sa Southern Leyte na isang magandang balita para sa mga rescuers na pilit pa ring hinuhukay ang mga taong na-trap sa gumuhong tone-toneladang putik sa Brgy. Guinsaugon. Kaugnay nito, inamin ni Dr. Carla Dimalanta na April, 2003 pa ay alam na nila na delikadong lugar ang St. Bernard town sa Southern Leyte. Nagsagawa umano sila ng pag-aaral sa naturang lugar at nakitaan na nila ito ng mga hindi pangkaraniwang babala. Hindi naman natukoy ng PAGASA kung ano na ang kanilang ginawa matapos ang pag-aaral na nagresulta ngayon sa malagim na trahedya. (Angie Dela Cruz)</body>
<link>http://www.philstar.com/Article.aspx?articleId=322623&amp;publicationSubCategoryId=92</link>
</article>
<article>
<title>Drilon sinopla ni Sec. Bunye</title>
<author></author>
<date>
<month>February</month>
<day>21</day>
<year>2006</year>
</date>
<body>Sinupalpal kahapon ni Press Secretary Ignacio Bunye si Senate President Franklin Drilon makaraang tanggihang sagutin nito ang mga tanong sa Senate Committee of the Whole na walang relasyon sa proposed budget ng Office of the Press Secretary (OPS). Sinabi ni Sec. Bunye, nakahanda lamang siyang sagutin ang lahat ng katanungan na mayroong kinalaman sa panukalang P802 milyong budget ng OPS subalit ang mga katanungan na lihis naman tungkol dito ay wala siya sa posisyon upang sagutin. Iginiit ni Bunye na ang kanilang proposed budget ay mas mababa ng 5 porsiyento mula sa 2005 budget nito. Biglang kumambiyo naman si Sen. Drilon kaya itinutok na lamang ang kanyang pagtatanong kay Bunye ukol sa budget ng OPS at iba pang attached agencies nito subalit ang ginawa naman nito ay pinahirapan ang kalihim. Kinalkal ng husto ni Drilon ang itemized budget ng OPS pati ang 30 media consultants na pinapasahod ng OPS at ang budget ng professional services ay isa-isang hiningi ang detalye kay Bunye. Ayaw pumayag ni Drilon na payagang magpaliwanag na lamang sa itemized budget ng OPS ang budget officer nito kundi ninais niyang mismong si Bunye ang isa-isang magpaliwanag at magtanggol sa kanilang budget. Iginiit naman ni Bunye na mas makakapagpaliwanag ng husto ukol sa itemized budget ng OPS kung ang kanilang budget officer ang papayagang magsalita tungkol dito gaya ng ginagawa ng ibang ahensiya na dumadalo sa budget hearing kaya napilitan si Drilon na pumayag dito. (Rudy Andal)</body>
<link>http://www.philstar.com/Article.aspx?articleId=322626&amp;publicationSubCategoryId=92</link>
</article>
<article>
<title>Hong Kong trip ni Imelda kinansela</title>
<author></author>
<date>
<month>February</month>
<day>21</day>
<year>2006</year>
</date>
<body>Minabuti ni Mrs. Imelda Marcos na ibigay na lamang sa kanyang mga kababayan na naging biktima ng landslide sa Southern Leyte ang inilagak niyang travel bond sa Sandiganbayan kaysa ituloy ang pagpunta sa Hong Kong. Nagtungo kahapon si Mrs. Marcos, nakasuot ng itim na terno at itim na sapatos, sa Sandiganbayan upang ipabatid na kinakansela na niya ang kanyang pagpunta sa Hong Kong. Nais bawiin ni Mrs. Marcos ang inilagak niyang P630,000 na travel bond sa anti-graft court upang itulong na lamang ito sa kanyang mga kababayan sa Southern Leyte na naging biktima ng landslide. Magtutungo sana ang dating Unang Ginang sa Hong Kong upang subukan ang alternative medicine para sa kanyang sumasakit na tuhod. &amp;quot;It took me so long to raise my travel bond. Perhaps I can use it to help the people. I informed the court that I will not go to Hong Kong with regard to my knee problem. The Leyte people are a priority over my health,&amp;quot; wika pa ni Marcos. Pinayagan sana ng korte si Mrs. Marcos para sa 14-day travel pass at nakatakda sanang umalis ito noong Pebrero 7 at magbabalik sa Pebrero 21. (Malou Rongalerios)</body>
<link>http://www.philstar.com/Article.aspx?articleId=322632&amp;publicationSubCategoryId=92</link>
</article>
<article>
<title>Lozano pinakukumpiska ang ari-arian ng Comelec officials</title>
<author></author>
<date>
<month>February</month>
<day>21</day>
<year>2006</year>
</date>
<body>Hiniling kahapon ni Atty. Oliver Lozano sa Korte Suprema na ipakulong at kumpiskahin ang mga ari-arian ng mga Comelec Commissioners na nasangkot sa maanomalyang pagbili ng mga counting machines. Sinabi ni Atty. Lozano sa kanyang liham sa SC, dapat ilitin ang ari-arian at bank accounts ng mga Comelec officials na sina Comelec chairman Benjamin Abalos, Luzviminda Tancangco, Ralph Lantion, Melhor Sadain, Ressureccion Borra, Rufino Javier at Florentino Tuason Jr. Wika pa ni Lozano, dapat isailalim sa public auction ang makukumpiskang mga ari-arian ng mga ito. Aniya, dapat ikulong din ang mga ito hanggang hindi nito naibabalik sa gobyerno ang katumbas na halaga ng pinasok nilang kontrata para sa automated counting machines kung saan ay ibinasura ng Korte Suprema ang naturang deal dahil sa maanomalya. &amp;quot;We respectfully request further that the erring commissioners comply as early as possible with your directive under pain of contempt by jailing them until full payment,&amp;quot; dagdag pa ni Lozano. Magugunita na bumili ng ACMs ang Comelec sa Mega Pacific na nagkakahalaga ng P1.3 bilyon ngunit idineklara ng Supreme Court na null and void ang nasabing kontrata. (Grace dela Cruz)</body>
<link>http://www.philstar.com/Article.aspx?articleId=322641&amp;publicationSubCategoryId=92</link>
</article>
<article>
<title>Tulong ng Palasyo kay Erap pakulo lang  Pimentel</title>
<author></author>
<date>
<month>February</month>
<day>21</day>
<year>2006</year>
</date>
<body>Naniniwala si Minority Leader Aquilino Pimentel Jr. na pakulo lang ng Palasyo ang alok na pagtulong kay dating Pang. Joseph Estrada para pansamantalang makalaya habang dinidinig ang kasong plunder laban dito. Ayon kay Sen. Pimentel, ang pahayag na tulong sa pamamagitan ni Presidential Chief of Staff Mike Defensor ay pag-iwas lang para hindi sumama ang grupo ni Estrada sa isang koalisyon na nagsusulong naman ng pagbitiw ni Pang. Gloria Macapagal-Arroyo. Nauna ng inihayag ni Sen. Jinggoy Estrada na nakahanda na ang depensa ni Erap para gumawa ng isang petisyon na payagan itong makapaglagak ng pyansa at manatili sa kanyang bahay sa San Juan habang dinidinig ang kaso. Nagtataka din si Pimentel kung bakit agad na nag-alok ng tulong ang Palasyo samantalang sila ang nagsasabing ayaw nilang makialam sa kaso ni Estrada dahil respetado nila ang hudikatura. Aniya, tama ang ginawa ng pamilyang Estrada na tanggihan ang alok na tulong ng Malakanyang para hindi sila magkaroon ng utang na loob. (Rudy Andal)</body>
<link>http://www.philstar.com/Article.aspx?articleId=322645&amp;publicationSubCategoryId=92</link>
</article>
<article>
<title>Paslit sugatan sa sumabog na pillbox</title>
<author></author>
<date>
<month>February</month>
<day>21</day>
<year>2006</year>
</date>
<body>Isang 4-anyos na batang babae ang sugatan makaraang masabugan ng improvised na pampasabog na napulot at inihagis ng kanyang pinsan nang mapagkamalang bola ng pingpong, kahapon sa Makati City. Ginagamot sa Ospital ng Makati ang biktimang si Patricia May McIntyrer, ng M. Reyes St., Brgy. Pio del Pilar, ng lungsod na ito. Lumalabas sa imbestigasyon ng pulisya, naganap ang insidente dakong ala-1:30 ng hapon sa Gerry St., ng nabanggit na barangay, habang nakikipaglaro ang biktima sa kanyang pinsan na nakilalang si Boyong, 3-anyos. Napulot ni Boyong ang inaakalang bola ng pingpong na kanyang inihagis ngunit laking gulat nito nang bigla itong sumabog na tinamaan ang naturang biktima kayat agad itong isinugod sa nabanggit na pagamutan. Nadiskubre na ang inaakalang bola ay isa palang uri ng improvised na pampasabog o pillbox. Nabatid na kamakalawa ng gabi ay nagkaroon ng isang party ang isang fraternity, ang STB gang, na hinihinalang siyang responsable sa naturang insidente. (Lordeth Bonilla)</body>
<link>http://www.philstar.com/Article.aspx?articleId=322646&amp;publicationSubCategoryId=92</link>
</article>
<article>
<title>HK All Stars, Fontana Casino nag-donate ng P2-M sa Leyte landslide</title>
<author></author>
<date>
<month>February</month>
<day>21</day>
<year>2006</year>
</date>
<body>Dalawang milyong pisong halaga ng pagkain at mga gamot ang ipinagkaloob ng Hong Kong All Stars Sports Association Ltd. (ASSA) at pamunuan ng Fontana Casino para sa mga biktima ng landslide sa Guinsagon, St. Bernard, Southern Leyte. Ang ASSA na kilala rin bilang Hong Kong Movie Starss Athletic Association ay isang organisasyong nagsusulong sa sports at naglalaan ng pondo para sa kawang-gawa kung saan ay founding member nito si Jackie Chan. Ang grupo ay kasalukuyang nasa bansa para sa pagdiriwang ng ika-20 anibersaryo na gaganapin sa Fontana Leisure Park sa Clark, Pampanga. Nang malaman ng ASSA ang trahedya sa Leyte ay agad nagpaabot ito ng kanilang tulong gayundin ang Pagcor at Serbisyo Muna project ni Pangulong Arroyo.</body>
<link>http://www.philstar.com/Article.aspx?articleId=322648&amp;publicationSubCategoryId=92</link>
</article>
<article>
<title>Magdalo mutineer timbog!</title>
<author>Nina Arnell Ozaeta At Joy Cantos</author>
<date>
<month>February</month>
<day>22</day>
<year>2006</year>
</date>
<body>Bumagsak sa kamay ng pinagsanib na elemento ng Phil. Army at Philippine National Police (PNP) ang puganteng Magdalo na si 1st Lt. Lawrence San Juan sa checkpoint sa Padre Garcia, Batangas kahapon ng umaga. Hindi na nakapanlaban si Lt. San Juan ng masukol at posasan ng arresting team. Kasama niyang nasakote ang dalawang sibilyang sina Atty. Jose Christopher Belmonte at Albert Guyay na konektado umano sa New Peoples Army (NPA). Ayon kay PNP chief Director Gen. Arturo Lomibao, nahuli si San Juan bandang 5:45 ng umaga matapos parahin ng mga military at makilala sa isang checkpoint habang sakay ng puting Mitsubishi Adventure na may plakang XAY-269 sa Bgy. San Felipe sa nabanggit na bayan. Galing umano si San Juan sa kuta ng NPA at nakipagpulong sa mga lider ng rebeldeng grupo ng mahuli. Nagkaroon umano ng pagtitipon ang matataas na opisyal ng NPA sa Batangas at Magdalo Group sa isang farmhouse sa Bgy. Bucal sa Padre Garcia noong Lunes ng gabi para plantsahin ang alyansa upang patalsikin sa puwesto si Pangulong Arroyo sa ilalim ng &amp;quot;Oplan Hackle&amp;quot;. Ayon kay Lomibao, bago ang checkpoint ay nilusob ng 740th Combat Group ng Phil. Air Force ang farmhouse bandang alas-5 ng umaga. Nakatakdang sampahan ng kasong kriminal ang dalawang sibilyang nasakoteng kasama ni San Juan dahil sa pagkakanlong sa naturang mutineer habang tinutugis ng batas. Sila ay nakakulong sa Camp Gen. Malvar sa Batangas City. Patuloy namang pinaghahanap ang tatlo pang puganteng Magdalo na kasama ni Sa Juan nang tumakas noong Enero 17, 2006. Ang mga ito ay sina Capt. Nathaniel Rabonza, 1st Lts. Sonny Sarmiento at Patricito Bumidang Jr. Si San Juan ay posibleng maharap sa kasong inciting to sedition, rebellion, AWOL and conduct unbecoming of an officer and a gentleman. Nakuha mula sa sasakyan ni San Juan ng bandila ng Magdalo, isang pocketbook, mga damit samantalang nakarekober naman ng mga bala, baril at mga sari-saring dokumento ng mga rebeldeng NPA sa nabanggit na farmhouse.</body>
<link>http://www.philstar.com/Article.aspx?articleId=322789&amp;publicationSubCategoryId=92</link>
</article>
<article>
<title>Paglusaw sa bitay aprub kay GMA</title>
<author></author>
<date>
<month>February</month>
<day>22</day>
<year>2006</year>
</date>
<body>Pabor si Pangulong Arroyo na buwagin na ang parusang kamatayan at pagtuunan ng pansin ang pagsugpo sa kahirapan na pinag-uugatan ng mga karumal-dumal na krimen sa bansa. Sa ginanap na media conference na itinaguyod ng Foreign Correspondents Association of the Philippines (FOCAP), sinabi ng Pangulo na handa rin siyang sertipikahan ang anumang panukalang batas sa Kongreso na bubura sa Death Penalty Law. &amp;quot;I am in favor of repealing the death penalty when it comes to committee level, I will certify it. I did not vote for the death penalty but the lethal injection is more humane way,&amp;quot; anang Pangulong Arroyo. Ang pahayag ay matapos bigyan ng Pangulo ng pardon kamakailan ang 37 matatandang bilanggo at pagpapababa naman ng sentensiya sa 280 na nasa death row. Bagaman pinuri ni Akbayan Rep. Loretta Ann Rosales ang naging hakbang ng Presidente, mas magiging makatao anya ang tuluyang pagbasura sa parusang bitay kaysa sa palayain ang matatandang preso bilang solusyon sa masikip na mga bilangguan. Sinabi rin nito na maging sa mayayamang bansa ay hindi napipigil ang kriminalidad kahit ipinatutupad sa kanila ang parusang kamatayan. Inutil anya ang Death Penalty Law at dapat nang ibasura dahil hindi rin naman ito ipinatutupad. (Lilia Tolentino)</body>
<link>http://www.philstar.com/Article.aspx?articleId=322798&amp;publicationSubCategoryId=92</link>
</article>
<article>
<title>No hope for survivors  rescuers</title>
<author></author>
<date>
<month>February</month>
<day>22</day>
<year>2006</year>
</date>
<body>Inamin ng search and rescue teams na malabo nang makakuha pa ng survivors mula sa landslide sa St. Bernard, Southern Leyte at posible umanong ang mahigit 1,000 kataong nawawala ay patay na. &amp;quot;It is good to hope but relatives of those missing should by now already know the reality,&amp;quot; pahayag ni Hector Reyes, leader ng Philippine Canine Search and Rescue Team. Puspusan pa rin ang rescue at retrieval operations ng ibat ibang grupo sa Bgy. Guinsaugon kung saan umabot na sa 84 ang bilang ng narekober na mga bangkay, habang patuloy ang pagdagsa ng donasyon mula sa mga dayuhang bansang kaalyado ng Pilipinas para sa mga biktima gaya ng Taiwan, Malaysia at Estados Unidos. Kahapon ay nangako ang pamahalaan ng Bahrain ng $500,000 halaga ng tulong samantala tatlo ring Indonesian C-130 plane ang nakatakdang dumating sa araw na ito sa Tacloban City dala ang relief goods. Ayon naman kay Senate Minority Floorleader Aquilino Pimentel, Jr., malawakang pagtatanim ng punongkahoy o reforestation sa mga nakakalbong bundok sa buong bansa ang sagot para maiwasan ang pagguho ng lupa na siyang nagdudulot ng pagbaha sa gitna ng malakas na pagbuhos ng ulan. Dapat ding ipatupad ang 25-taon na total log ban sa mga logging operators para manumbalik ang kagubatan. Tinukoy pa ni Sen. Pimentel ang ulat ng mga local na opisyal ng St. Bernard na bagamat may punongkahoy na nakapaikot sa kanilang probinsiya ito ay mga niyog lang at saging, pero ang mga matitigas at matatag na punongkahoy ay matagal ng wala gawa ng mga illegal loggers. Sinabi pa ni Pimentel na dapat din gayahin ng Pilipinas ang ibang bansa na nagtatanim ng &amp;quot;vertiver&amp;quot; isang uri ng punongkahoy na may malabaging na ugat na siyang sumisiksik ng ilang metro pailalim sa lupa at matakaw din sa tubig na puwedeng makabawas sa pagbaha. Nanawagan din ang mambabatas sa Integrated Bar of the Philippines (IBP) na ayudahan ang mga biktima sa pamamagitan ng pagsampa ng kaso laban sa mga illegal loggers. (Joy Cantos/Rudy Andal/Angie dela Cruz)</body>
<link>http://www.philstar.com/Article.aspx?articleId=322805&amp;publicationSubCategoryId=92</link>
</article>
<article>
<title>Senado nilusob ng coco farmers</title>
<author></author>
<date>
<month>February</month>
<day>22</day>
<year>2006</year>
</date>
<body>Sumugod kahapon sa Senado ang daang coconut farmers para kondenahin ang mga senador sa umano'y pagbalewala sa kanilang mga karaingan. Ayon kay Pambansang Koalisyon ng mga Samahan ng Magsasaka at Manggagawa sa Niyugan (PKSMMN) chairperson Efren Villasenor, nagkakaisa ang mga magsasaka sa kasunduan na maibangon ang naghihikahos na industriya ng niyog sa loob ng 20 taon at maibalik sa mga coco farmers ang pera na dapat ay sa kanila. Nanawagan din ang mga magniniyog sa mga senador na huwag maghugas-kamay sa pagsasabing wala silang interes sa coco levy fund dahil may ilan umanong senador ang konektado sa First Meridian Devt, isa sa 14 kompanya na may share sa San Miguel Corp. (Rudy Andal)</body>
<link>http://www.philstar.com/Article.aspx?articleId=322809&amp;publicationSubCategoryId=92</link>
</article>
<article>
<title>Debate sa EO 464 sinimulan</title>
<author></author>
<date>
<month>February</month>
<day>22</day>
<year>2006</year>
</date>
<body>Malaki ang posibilidad na magamit umano sa katiwalian at krimen ang Executive Order 464 ni Pangulong Arroyo kung ito ay hindi ibabasura ng Supreme Court (SC). Ito ang naging depensa ng panig ng Senado sa pangunguna ni Senate blue ribbon committee chairman Joker Arroyo sa ginanap na oral argument sa SC kaugnay sa EO 464. Aniya, kinakailangan na ideklara ng SC na illegal o labag sa Saligang Batas ang nabanggit na kautusan ni GMA dahil paparalisahin umano nito ang kapangyarihan ng Senado sa pagsasagawa ng anumang imbestigasyon nito. Ipinaliwanag pa ni Arroyo na walang mawawala kay Pangulong Arroyo kung idedeklara man umano ng SC na unconstitutional ang EO 464 bagkus ay mabibigyang daan na ang Senado sa pagsasagawa ng imbestigasyon sa mga opsiyal ng ehekutibo. &amp;quot;If EO 464 would be declared constitutional then, that would be the end of the Senate in the exercise of its power to conduct inquiries in aid of legislation which is guaranteed under constitution,&amp;quot; ani Arroyo. Habang isinusulat ang balitang ito ay patuloy pa rin naman ang ginagawang interpolasyon ng mga mahistrado kay Arroyo habang nakalinya pa rin para magsalita ang iba pang petitioners at ang kampo ng Malaca&amp;ntilde;ang na irerepresenta ng Office of the Solicitor General. (Grace dela Cruz)</body>
<link>http://www.philstar.com/Article.aspx?articleId=322815&amp;publicationSubCategoryId=92</link>
</article>
<article>
<title>Hackle nasilat!</title>
<author>Ni Joy Cantos</author>
<date>
<month>February</month>
<day>23</day>
<year>2006</year>
</date>
<body>Nasilat ang umanoy planong patalsikin si Pangulong Arroyo sa puwesto sa pamamagitan ng &amp;quot;Oplan Hackle&amp;quot; matapos magsiatras ang 14 aktibong junior officers at 200 enlisted personnel ng Armed Forces of the Philippines (AFP) na na-recruit ng Magdalo fugitives. Ayon kay Army chief Lt. Gen. Hermogenes Esperon, nadismaya umano ang naturang mga recruits matapos matuklasang nakipag-alyansa ang Magdalo fugitives sa mga rebeldeng New Peoples Army (NPA). Napagtanto anya ng mga recruits na gagamitin lamang sila sa wala nang direksiyong pakikibaka na kanilang isinusulong. Ang mga junior officers na may ranggong Captain at Lieutenants na may hawak sa 200 enlisted personnel na narecruit ng Magdalo ay nakadestino sa Luzon at Mindanao. Karamihan sa mga ito ay kasalukuyang isinasailalim sa masusing imbestigasyon habang ang iba na lumitaw na wala namang direktang partisipasyon sa Oplan Hackle ay pinabalik na sa kanilang mga units. Ilang ebidensiya rin ng kanilang pagtalikod ay ang apat na pares ng dog tags na itinurnover ng mga nagsiurong na junior officers. &amp;quot;They have surrendered and turnover their dog tags, they are now on our side, if they are not on our side they are restrained and being investigated,&amp;quot; paliwanag ni Esperon. Kinumpirma pa ng opisyal na 24 malakihang pag-atake sa mga pasilidad ng gobyerno kabilang ang Palasyo ng Malaca&amp;ntilde;ang ang binabalak na ilunsad ng nagsanib na puwersang Magdalo fugitives at NPA na naudlot matapos maaresto si 1st Lt. Lawrence San Juan kamakalawa. Plano din umano ng grupo ni San Juan na sakupin ang ilang kampo ng militar sa ibat ibang bahagi ng bansa na kabilang rin sa mga misyon ng naturang mga pugante sa pakikipag-alyansa sa NPA movement. Sinabi pa ni Esperon na totoo ang alyansa sa pagitan ng NPA at Magdalo fugitives kung saan ay napigilan ang pagdanak ng dugo sa pagkakabulgar ng plano ng mga ito.</body>
<link>http://www.philstar.com/Article.aspx?articleId=322934&amp;publicationSubCategoryId=92</link>
</article>
<article>
<title>Anti-GMA nagpakita ng puwersa sa EDSA</title>
<author></author>
<date>
<month>February</month>
<day>23</day>
<year>2006</year>
</date>
<body>Nagpakita ng puwersa ang mga grupong gustong patalsikin sa puwesto si Pangulong Arroyo matapos sama-sama ang mga ito na magtungo sa EDSA shrine kahapon. Nauwi sa tulakan at balyahan ang kilos-protesta nang ipagpilitan ng mga ralista na makapunta sa People Power monument para magsagawa ng programa. Hinarang sila ng mga pulis bunga na rin ng kawalan ng permit kaya minabuti ng mga ito na ibagsak ang barikada. Naging mahinahon naman ang mga tauhan ng Quezon City Police District bunsod na rin ng kanilang ipinatupad na maximum tolerance. Alas-12 ng tanghali nang magsimulang magsagawa ng caravan ang militanteng grupo hanggang sa sabay-sabay ang mga ito na nagtungo sa Edsa monument dakong alas-3 ng hapon na nagresulta naman sa pagsisikip ng daloy ng trapiko. Ilan sa mga grupo ay mula sa Southern Tagalog, Central at Nothern Luzon at maging ang mga miyembro ng Black &amp;amp; White Movement. Ayon sa pulisya, tinatayang may 4,000 ang mga nagrali, subalit ayon sa ralista umabot sila ng 20,000. Binigyan ng hanggang alas-7 kagabi ang mga ralista para magsagawa ng programa. Nananatili namang nakaantabay ang mga truck ng bumbero, ambulansiya at mga pulis upang magbantay dahil inaasahan ng QCPD na magiging ganito ang sitwasyon sa loob ng tatlong araw bunga na rin ng pahayag ng mga ralista na gagawin nila ang protesta at rally hanggang sa Pebrero 25. Kaugnay nito, sinabi naman ng militanteng grupong Pamalakaya na ilang piraso ng litrato ni GMA ang takda nilang sunugin ngayong umaga para ipakita sa pamahalaan ang pagkamuhi ng kanilang hanay laban sa Pangulo. Patunay umano nito ang pagdagsa ng ilang militanteng grupo sa EDSA shrine upang gunitain ang ika-20 anibersaryo ng People Power 1 na layuning hikayatin ang taumbayan na gumising at makiisa na ihayag ang saloobin hinggil sa kasalukuyang dinaranas na kahirapan ng bansa. Ayo kay Fernado Hicap, pinuno ng Pamalakaya na nabibilang na ang araw ni GMA sa posisyon nito at matitigil na ang patuloy na pandaraya nito sa may 85 milyong Pilipino. Kaalinsabay ng protesta sa Metro Manila, magsasagawa din ng pagsusunog ang mga militanteng grupo sa 30 litrato ng Pangulo sa lalawigan ng Negros, Bacolod City, Digos City, Albay, Sorsogon at Legaspi City. Dadagsa naman ang ralista sa Rizal at Batangas para itulak ang people caravan na magsisimula sa Edsa shrine patungong Liwasang Bonifacio. (Doris Franche/Angie dela cruz)</body>
<link>http://www.philstar.com/Article.aspx?articleId=322937&amp;publicationSubCategoryId=92</link>
</article>
<article>
<title>Peb. 25 holiday</title>
<author></author>
<date>
<month>February</month>
<day>23</day>
<year>2006</year>
</date>
<body>Matapos ihayag na regular working day, idineklara kahapon ng Malaca&amp;ntilde;ang na isang special non-working holiday ang Pebrero 25 bilang pagpapahalaga sa ika-20 anibersaryo ng EDSA People Power I. Nais umano ni Pangulong Arroyo na bigyan ng pagkakataon ang publiko na maipagdiwang ang araw na ito at makibahagi sa selebrasyon. Kahapon ay nag-alay ang Pangulo ng mga bulaklak sa Libingan ng mga Bayani bilang sagisag ng pagpupugay sa mga taong nag-alay ng buhay para sa mapayapang pagbabago sa bansa. Sinabi ng Pangulo na ang diwa ng EDSA ay buhay pa sa St. Bernard na siyang kinaroroonan ng mga mamamayan na naghuhukay sa lugar na lumubog sa putik dala ng landslide at umaasang matatagpuang buhay pa ang mga pamilyang nalibing sa landslide. Pinuri ng Pangulo ang mga sundalong walang kapaguran sa paghuhukay sa gumuhong barangay, tulad din naman ng kabayanihang ipinamalas nila sa EDSA noong 1986. (Lilia Tolentino)</body>
<link>http://www.philstar.com/Article.aspx?articleId=322947&amp;publicationSubCategoryId=92</link>
</article>
<article>
<title>GMA binira sa pahayag na siya ang pinakamagaling na lider</title>
<author></author>
<date>
<month>February</month>
<day>23</day>
<year>2006</year>
</date>
<body>&amp;quot;Huwag kang hambog!&amp;quot; Ito ang patutsada kahapon ng mga mambabatas sa pahayag ni Pangulong Arroyo na siya ang pinakamagaling na tao para pamunuan ang bansa at utusan ang taumbayan na kalimutan na lamang ang People Power. Ayon kay Bayan Muna Rep. Satur Ocampo, ang talumpati ni Arroyo na pumupuri sa sarili ay pagbubuhat ng sarili niyang bangko. Pinaalalahanan ni Ocampo si Arroyo na baka sapitin din nito ang naging kapalaran ni dating Pangulong Marcos na nag-akalang siya rin ang &amp;quot;great president&amp;quot; at tagapagligtas ng Pilipinas mula sa kahirapan, subalit pinatalsik ng taumbayan sa Malaca&amp;ntilde;ang sa pamamagitan ng Edsa 1. Sinabi naman ni Senate Minority Floorleader Aquilino Pimentel, Jr. na ang kahirapan ng taumbayan at ang kawalang direksiyon ng pamahalaan ang siyang piping kasagutan para pabulaanan ang pagyayabang ng Pangulo. Hindi anya puwedeng itago ni Arroyo ang reyalidad na karamihan sa mga Pinoy ay naghihirap bukod pa sa mga negatibong marka na ibinigay ng ibat ibang survey firm sa Pangulo. Binigyan ng negative 30 na marka si Arroyo batay sa survey ng SWS at Pulse Asia, kung saan 58% ng Pinoy ay nananawagan sa kanyang pagbibitiw at 80% ang naniniwalang mai-impeach na lang siya. Ito anya ang pinakamababang marka sa kasaysayan ng mga pangulo sa Pilipinas at hindi ito puwedeng ipagkaila. Ayon kay Sen. Manny Villar, bagaman opinyon ng Pangulo ang sinabi nito, dapat din nitong tingnan kung may batayan ba ang kanyang mga pahayag at ikonsidera ang nararamdaman ng taumbayan bago siya magsalita. (Rudy Andal/Malou Escudero)</body>
<link>http://www.philstar.com/Article.aspx?articleId=322950&amp;publicationSubCategoryId=92</link>
</article>
<article>
<title>Search &amp;amp; rescue sa Leyte ipatitigil na</title>
<author></author>
<date>
<month>February</month>
<day>23</day>
<year>2006</year>
</date>
<body>Paliit na nang paliit ang tsansa na makarekober pa ng mga survivor mula sa landslide kaya posibleng ipatigil na ng mga opisyal ng pamahalaan ang isinasagawang search and rescue operations sa Bgy. Guinsaugon, St. Bernard, Southern Leyte. Sa tala ng Office of Civil Defense (OCD), umaabot pa lamang sa 107 ang nakukuhang mga bangkay habang tinatayang mahigit 1,000 pa ang nawawala kabilang rito ang 246 elementary pupil at 40 guro ng Guinsaugon Elementary School. Aminado si Col. Raul Famacio, commanding officer ng Armys 43rd Infantry Battalion na halos wala na silang makitang senyales na may survivor pa sa trahedya pero sa kabila nitoy patuloy silang umaasa na may maililigtas pa sa mga biktima. Samantala, patuloy na minomonitor ang 450 mga pamilyang inilikas o kabuuang 1,845 katao na kinukupkop sa apat na evacuation center sa St. Bernard upang maiwasan ang pagkalat ng epidemya ng sakit sa mga evacuation centers. (Joy Cantos)</body>
<link>http://www.philstar.com/Article.aspx?articleId=322958&amp;publicationSubCategoryId=92</link>
</article>
<article>
<title>Solon nagpatayo ng mala-Boracay na resort</title>
<author></author>
<date>
<month>February</month>
<day>23</day>
<year>2006</year>
</date>
<body>Isang congressman mula sa Region IV ang nangangarap magpatayo ng mala-Boracay na resort at country club dahil pinapahakot nito ang puting buhangin sa ilalim ng dagat at maging sa kalapit na isla upang itambak sa kanyang dream project. Ang congressman na nasa unang termino ng kanyang panunungkulan ay hindi sikat sa Mababang Kapulungan ng Kongreso dahil hindi naman ito tumatayo para magtalumpati kung may sesyon. In other words, isa ito sa mga kongresista na &amp;quot;nagbubutas&amp;quot; ng bangko sa loob ng plenaryo. Si congressman na halos ipahakot ang lahat ng makukuhang puting buhangin para itambak sa kanyang resort na nasa kabilang bayan na hindi sakop ng kanyang distrito ay sikat naman sa kanyang lalawigan dahil isa itong kilalang developer. Mahal ang bahay na ipinapatayo sa resort and country club ni congressman dahil itinulad ito sa mga bahay sa Mexico o sa mga bahay na makikita sa telenobelang &amp;quot;Marimar&amp;quot;. Ayon sa ilang alipores ni congressman, dito nagpapalipas ng oras ang kanilang amo kapag gusto niyang mag-relax at magpamasahe (o mag-absent sa sesyon?). Isa sa mga naghahakot ng buhangin sa resort ni congressman ang nagsabi na napipilitan silang sumisid sa ilalim ng dagat upang kumuha ng puting buhangin kahit na mabigat ang nasabing trabaho dahil dito sila kumikita. Dahil nga kilalang developer, legal naman daw ang pagpapatayo ni congressman ng nasabing resort and country club. (Malou Escudero)</body>
<link>http://www.philstar.com/Article.aspx?articleId=322960&amp;publicationSubCategoryId=92</link>
</article>
<article>
<title>Stampede probe mas lumalim</title>
<author></author>
<date>
<month>February</month>
<day>23</day>
<year>2006</year>
</date>
<body>Magsasagawa pa ng mas malalimang imbestigasyon ang National Bureau of Investigation (NBI) sa Ultra stampede upang mas matukoy kung sinu-sino ang mga dapat na mapanagot sa kasong sibil at kriminal.Tutukan ng NBI ang mga opisyal at staff ng ABS-CBN na sina Rene Luspo, head ng security; executive producer at manager ng Wowowee Merly Nueva; production manager Marilou Almaden; Harold James Nueva, associate producer; location manager Rey Cayabyab; mga hosts ng Wowowee at floor director Mel Feliciano. Hindi rin paliligtasin sa imbestigasyon ang PNP, Mayor Enteng Eusebio, MMDA, chairman at mga tanod ng Bgy., Orambo at Ugong, Philsports Commission, Gold Link at Kenen Security Agencies. (Grace dela Cruz)</body>
<link>http://www.philstar.com/Article.aspx?articleId=322962&amp;publicationSubCategoryId=92</link>
</article>
<article>
<title>MMDA, 2 solon credit grabber</title>
<author></author>
<date>
<month>February</month>
<day>23</day>
<year>2006</year>
</date>
<body>Binuweltahan ni Caloocan City Mayor Enrico &amp;quot;Recom&amp;quot; Echiverri ang ginawang pahayag nina Metro Manila Development Authority (MMDA) Chairman Bayani Fernando at ng dalawang kongresista ng lungsod sa pagsabi nitong &amp;quot;credit grabbing capital&amp;quot; ng bansa ang siyudad. Ayon kay Echiverri, hindi maganda ang ginawang pahayag ni Fernando dahil kung tutuusin ito ang matatawag na &amp;quot;credit grabber&amp;quot; dahil ang pondong ginagamit ng MMDA ay nagmula sa local government unit (LGUs) ng Metro Manila. Ipinaliwanag pa nito, 5% ng internal revenue allotment (IRA) ng Caloocan City na umaabot sa halagang P34 million ang napupunta sa MMDA upang ipantustos nito sa mga ginagawang proyekto. Nilinaw pa ni Echiverri na walang kinalaman ang kanyang mga tauhan sa pahayag ni Fernando na nagsasabing ang grupo ng alkalde ang nagtanggal ng mga billboards ng MMDA projects. May hinala ang alkalde na posibleng ang ibang grupo ang may kinalaman sa pagtanggal ng mga billboards ng MMDA upang mailipat ang sisi sa pamunuan ni Echiverri upang sirain ang kanyang pagkatao. Kinuwestiyon din ng alkalde ang ginawang pahayag nina Caloocan City 2nd District Congressman Luis &amp;quot;Baby&amp;quot; Asistio at 1st District Cong. Oscar Malapitan na walang naging proyekto ang lokal na pamahalaan sa infrastructure sa mga national roads. Sinabi pa ni Echiverri na wala sa kanyang bokabularyo ang mang-agaw ng kredito bagkus ay ipinaliwanag nito na dapat lamang malaman ng kanyang mga constituents ang malaking pagbabago sa lungsod at ang mga nakatakda pang magagandang proyekto para sa ikauunlad ng kanyang pinamamahalaang siyudad.</body>
<link>http://www.philstar.com/Article.aspx?articleId=322963&amp;publicationSubCategoryId=92</link>
</article>
<article>
<title>PSN columnist pararangalan</title>
<author></author>
<date>
<month>February</month>
<day>23</day>
<year>2006</year>
</date>
<body>Tatanggap ng Bantayog Presidential Filipino Achievers Award 2006 bilang isa sa natatanging mamamayan ng Caloocan City, si Emy Abuan Bautista, kolumnista ng Pilipino Star Ngayon. Ang award na Education and Socio-Civic Humanitarian Leadership ay pagbibigay-halaga sa mga kababaihan at kalalakihan na walang sawang tumutulong sa pamamagitan ng kanilang propesyon para makatulong sa mga kababayan at sa komunidad. Si Bautista ay tapos ng Masters Degree in Education sa Philippine Normal College with specialization in Guidance and Counseling at naging college professor ng 10 taon sa University of the East. Naging Dean of Student Affairs at pangulo ng Soroptimist International (Dasma-Salcedo Club) na tumutulong sa mga kapus-palad. Nagtapos ito ng elementarya at high school sa St. Joseph Academy (ngayon ay La Consolacion College), consistent honor pupil at nagtamo ng award bilang Most Outstanding Student nang magtapos ng high school. Dumadalo si Bautista sa mga seminar sa Amerika para makatulong na maiangat ang kalidad ng mga kababaihan. Ang Bantayog Presidential Filipino Achievers Award ay idaraos sa Peb. 24, 2006, 7 pm sa Bulwagan Katipunan ng Caloocan City Hall. Guest speaker si Mayor Recom Echiverri. Ang proyekto ay itinataguyod ng Caloocan &amp;quot;Bantayog&amp;quot; Jaycees sa pakikipagtulungan sa Junior Chamber International (JCI Philippines) sa pamumuno ni Major Conrad Dieza.</body>
<link>http://www.philstar.com/Article.aspx?articleId=322964&amp;publicationSubCategoryId=92</link>
</article>
<article>
<title>Search &amp;amp; rescue sa landslide itinigil muna</title>
<author>Ni Joy Cantos</author>
<date>
<month>February</month>
<day>24</day>
<year>2006</year>
</date>
<body>Pansamantalang sinuspinde ang search and rescue operations sa Southern Leyte sa pangambang magkaroon ng panibagong landslide sanhi ng lumalaking bitak ng lupa dulot ng walang humpay na malakas na ulan. Sinabi ni Phil. Air Force (PAF) spokesman Lt. Col. Restituto Padilla na umagos muli ang tubig mula sa kalapit na ilog na nagpalambot sa lupa dahilan upang lumubog ang lugar. Muntik ng malagay sa panganib ang buhay ng 7 Taiwanese rescuers matapos na malubog sa malalim na putik sanhi ng patuloy na malalakas na pag-ulan habang tumutulong sa paghuhukay sa mga biktima ng killer mudslide. Ayon kay Padilla, kung hindi sa mabilis na pagsaklolo ng rescue team ng Army, PAF at US Marines ay baka napahamak ang naturang Taiwanese rescuers. Samantala, idinispatsa na ni PNP Chief Director General Arturo Lomibao ang mga Pilipinong pulis na sinanay pa ng mga Australian forensic experts upang tumulong sa pagkilala sa mga bangkay. Sinabi ni PNP Crime Laboratory Director Chief Supt. Ernesto Belen na walo sa nasabing mga pulis na mula sa kanyang tanggapan at sinanay sa Disaster Victim Identification (DVI) ng Australian Federal Police sa Canberra ay nagsimula ng mangolekta ng mga fingerprint, DNA (deoxyribonucleic acid) at dental sample ng mga biktima. Ang mga ito ay kasama ng tatlo pang pulis na sinanay naman sa Malaysian forensic expert samantala 18 pa na pawang sinanay rin ng Australian Police ang tutungo rin sa mudslide area sa darating na Biyernes.</body>
<link>http://www.philstar.com/Article.aspx?articleId=323085&amp;publicationSubCategoryId=92</link>
</article>
<article>
<title>ABS-CBN execs ipapatawag ng NBI</title>
<author></author>
<date>
<month>February</month>
<day>24</day>
<year>2006</year>
</date>
<body>Pinadalhan na kahapon ng subpoena ng National Bureau of Investigation (NBI) ang apat na personalidad ng ABS-CBN kabilang ang mga executives at host ng Wowowee na si Willie Revillame upang magpaliwanag kaugnay sa naganap na Ultra stampede. Inatasang dumating sa NBI main office sa Taft Ave., Manila sa Peb. 27 sina Revillame at Charo Santos-Concio, executive vice pres. for entertainment at sa Peb. 28 sina Rey Cayabyab, location manager at Rene Luspo, vice pres. at head ng security ng nasabing TV network. Hihingan ng pahayag ang mga nabanggit na opisyal upang alamin ang kanilang partisipasyon at kung may pananagutan ba sila sa naganap na trahedya na pumatay ng 71 katao at sumugat ng mahigit 300. Sinabi ni Atty. Ruel Lasala, hepe ng NBI-National Capital Region na 72 oras lamang ang ibinigay sa kanila ng DOJ upang tapusin ang kanilang isinasagawang imbestigasyon kaya hihingi sila ng extension dahil kulang na kulang umano ang nasabing panahon. (Danilo Garcia)</body>
<link>http://www.philstar.com/Article.aspx?articleId=323094&amp;publicationSubCategoryId=92</link>
</article>
<article>
<title>Shabu lab talamak sa Pinas</title>
<author></author>
<date>
<month>February</month>
<day>24</day>
<year>2006</year>
</date>
<body>Inamin kahapon ng Philippine Drug Enforcement Agency (PDEA) na ang Pilipinas ang may pinakamataas na bilang ng shabu laboratories at mga shabu users sa Asya. Sa isinagawang pagdinig ng Senado kaugnay sa shabu tiangge sa Pasig City, tahasang ibinunyag ni PDEA Director General Anselmo Avenido Jr. na lalong dumami ang shabu laboratories at tumaas din ang bilang ng shabu users sa bansa sa kabila ng mahigpit na kampanya ng PNP laban sa illegal drugs. Dahil dito, sinisi ni Sen. Juan Ponce Enrile ang Pasig police sa pagkabigo nitong matugunan ang malaking shabu den sa kanilang nasasakupan. Sinabi ni Sen. Enrile na trabaho ng pulis na alamin ang nangyayari sa kanyang nasasakupan lalo na ang tungkol sa illegal drugs. Iginiit naman ni Pasig City Mayor Vicente Eusebio na mayrooon siyang legal na basehan at suportado siya ng resolusyon ng kanyang konseho kaya niya inutos ang paggiba sa mga shanties sa loob ng Bgy. Mapayapa na ginawang shabu den. Ikinatwiran ni Eusebio na kumonsulta siya sa Commission on Human Rights at DSWD. Sinisisi ni PNP-Anti Illegal Drug Special Operations Task Force Chief Supt. Marcelo Ele si Eusebio sa pagdemolis ng shabu market dahil hindi pa raw kumpleto ang mga nakalap na ebidensiya ng pulis. (Rudy Andal)</body>
<link>http://www.philstar.com/Article.aspx?articleId=323096&amp;publicationSubCategoryId=92</link>
</article>
<article>
<title>Panibagong kudeta niluluto</title>
<author></author>
<date>
<month>February</month>
<day>24</day>
<year>2006</year>
</date>
<body>Isang sorpresang kudeta na ikabibigla ng Palasyo ng Malaca&amp;ntilde;ang ang ikinakasa ng mga dismayadong opisyal at tauhan ng Armed Forces of the Philippines (AFP) upang matanggal sa puwesto si Pangulong Arroyo. Ito ang nakakaalarmang babala na isiniwalat kahapon ng isang nagpakilala sa pangalang Capt. Batingaw ng Phil. Air Force matapos itong magpa-interbyu sa isang radio station. Ginawa ni Batingaw ang pahayag sa gitna naman ng ipinagmalaki kahapon ni Army Chief Lt. Gen. Hermogenes Esperon Jr., na nasilat ang coup plot matapos magsiatras ang14 opisyal at 200 enlisted personnel ng AFP na narecruit ng Magdalo dahil umano sa nadiskubreng alyansa sa pagitan ng mga Oakwood mutineer at New Peoples Army (NPA) sa ilalim ng Oplan Hackle o ang planong patalsikin sa puwesto si Pangulong Arroyo. &amp;quot;The coup will happen in a split second, quietly and swiftly, yan (coup),&amp;quot; ani Batingaw. Binigyang diin pa ni Batingaw na ang kanilang grupo ay mula sa Magdiwang faction ng Young Officers Union of the New Generation (YOUNG). &amp;quot;We have to be loyal to the Filipino not to a single president, that we see is doing nothing at all,&amp;quot; ani Batingaw. Bilang reaksiyon, sinabi naman ni PAF spokesman Lt. Col. Restituto Padilla na isang oportunista si Batingaw dahil wala ito sa roster o talaan ng kanilang hukbo. (Joy Cantos)</body>
<link>http://www.philstar.com/Article.aspx?articleId=323104&amp;publicationSubCategoryId=92</link>
</article>
<article>
<title>Erap ooperahan ulit</title>
<author></author>
<date>
<month>February</month>
<day>24</day>
<year>2006</year>
</date>
<body>Panibagong operasyon na naman sa mata ang ihihirit ng kampo ni dating Pangulong Joseph Estrada kung saan kahit wala pang pahintulot ng mga mahistrado ay maaaring dalhin na ito sa ospital. Ayon kay Chief Special Prosecutor Dennis Villa-Ignacio, kailangang ipaliwanag sa Sandiganbayan Special Division ni Dr. Lorenzo Hocson, personal physician ni Estrada, kung bakit kailangang operahang muli si Estrada gayong sumailalim na ito sa eye operation at tinanggal na ang cyst sa kanyang namamagang mata. Sinabi naman ni Hocson sa isang interview na hindi pa natatanggal ang mga cyst ng kanyang kliyente nang operahan ang dalawang mata nito matapos lumaylay ang talukap dahil sa kagat ng insekto. Habang isinusulat ang balitang ito ay lalabas na sa kanyang resthouse sa Tanay, Rizal si Estrada para dalhin na sa San Juan Medical Center dahil masakit na masakit na umano ang mata nito. (Malou Escudero)</body>
<link>http://www.philstar.com/Article.aspx?articleId=323109&amp;publicationSubCategoryId=92</link>
</article>
<article>
<title>Donasyon ng ilang solon sa landslide P500 lang</title>
<author></author>
<date>
<month>February</month>
<day>24</day>
<year>2006</year>
</date>
<body>Hindi pinatulan ng mga kongresista ang panawagan ni Speaker Jose de Venecia na mag-donate lahat sila ng P100,000 mula sa kanilang pork barrel fund dahil may mga mambabatas na nagbigay lamang ng P500 cash sa isinasagawang fund raising project para sa mga biktima ng landslide sa Southern Leyte. Kung ang ibang congressman ay nagyayabang ng kanilang donasyon, P500 lamang ang nakayanan nina Manila Rep. Bienvenido Abante at Leyte Rep. Trinidad Apostol samantalang may nagbigay ng tig-P1,000, P2,000 at P1,500. Ang anak naman ni Pangulong Arroyo na si Pampanga Rep. Mikey Arroyo ay nagbigay ng P3,000. Nanggaling ang pinakamalaking donasyon kay de Venecia na P250,000 na kukunin sa kanyang pork barrel. Ang donasyon naman ng ilang kongresista para sa mga biktima ng Wowowee stampede na umabot sa P56,500 ay ibinigay na rin sa mga biktima ng landslide sa Leyte kung saan ang pinakamaliit na halaga ay P500 at ang pinakamalaki ay P30,000 mula kay Bukidnon Rep. Juan Miguel Zubiri. Magugunitang isang fund raising ang inilunsad ni de Venecia para sa mga landslide victims at iminungkahi nito na magbigay ng tig-P100,000 ang bawat kongresista. Sa 236 miyembro ng Kamara, 50 congressman pa lamang ang nangakong magbibigay ng P100,000 mula sa kanilang pork barrel. (Malou Escudero)</body>
<link>http://www.philstar.com/Article.aspx?articleId=323113&amp;publicationSubCategoryId=92</link>
</article>
<article>
<title>Right of way ng Northrail iginiit</title>
<author></author>
<date>
<month>February</month>
<day>24</day>
<year>2006</year>
</date>
<body>Iginiit kahapon ni Northrail president Jose Cortes Jr. na mayroong Joint Venture Agreement (JVA) ang North Luzon Railways Corp. (Northrail) at Philippine National Railways (PNR) para sa paggamit ng Right of Way (ROW). Ayon kay DOTC Undersecretary Cortes, ang ginamit na basehan ng Northrail para magamit ang riles ng PNR mula Caloocan City hanggang Malolos, Bulacan ay ang JVA nito sa Spanish Railways Group (SRG) at Northrail kung saan ito ang kanilang magiging equity sa proyekto.Ipinaliwanag pa ni Cortes, kahit wala na ang SRG ay umiiral pa rin naman ang JVA na ito sa pagitan ng PNR at Northrail kung saan ay ipapagamit ng PNR ang lahat ng main line nito. Idinagdag pa nito, 21 Diesel Multiple Units (DMUs) na mayroong kabuuang 84 coaches ng tren ang nakasaad sa isinumiteng feasibility studies ng Northrail sa National Economic Development Authority (NEDA) at 2-way narrow track ang kanilang gagamitin sa riles. Iginiit pa ni Cortes na nakahanda siyang humarap sa susunod na budget hearing ng DOTC sa Senado sa sandaling ipatawag siya dito upang maipaliwanag ang JVA at iba pang detalye sa Northrail project. Samantala, darating sa bansa ang mga Chinese investors na may bibit na $25 milyong investment.Nais munang masiguro ng mga Chinese investor na dito na masisimulan ang konstruksyon ng Northrail bago sila magdesisyong magnegosyo sa bansa. (Rudy Andal)</body>
<link>http://www.philstar.com/Article.aspx?articleId=323115&amp;publicationSubCategoryId=92</link>
</article>
<article>
<title>GSIS-SSS shares sa EPCIB protektado</title>
<author></author>
<date>
<month>February</month>
<day>24</day>
<year>2006</year>
</date>
<body>Tiniyak kahapon ng bagong chairman ng Equitable PCI Bank na si Corazon de la Paz na protektado ang sapi ng milyun-milyong kawani ng pribado at publikong sector sa naturang bangko. Suportado rin ni de la Paz ang policy reforms ni Pangulong Arroyo at pinaniniwalaan na ang mga nasabing reporma ang magpapataas sa credit ratings ng Pilipinas sa pamamagitan na rin ng dalawang international credit rating agencies. &amp;quot;The bank will move forward in a strong way because we are seeing growth in our economy this year,&amp;quot; banggit ni de la Paz. Si de la Paz ay nahalal bilang chairperson ng Board of Directors ng EPCIB matapos na iboto ng lahat ng mga miyembro ng board ng Equitable PCIBank. Sa pagkakatalaga ni de la Paz sa nasabing posisyon, mabibigyan ng tunay na pangangalaga ang investments ng GSIS at SSS sa EPCIB. Matagal nang miyembro ng Board of Directors ng EPCIB si de la Paz at ngayon lang nabigyan ng pag-asa ang mga miyembro ng SSS at GSIS para mabigyan ng kahulugan ang investment ng pondo ng mga miyembro ng SSS at GSIS. Dagdag pa rito ang SM/BDO Group na nagmamay-ari ng 34% ay sumusuporta sa pagkakahirang ni de la Paz.</body>
<link>http://www.philstar.com/Article.aspx?articleId=323116&amp;publicationSubCategoryId=92</link>
</article>
<article>
<title>25-yr. prangkisa ng Pagcor siniguro</title>
<author></author>
<date>
<month>February</month>
<day>24</day>
<year>2006</year>
</date>
<body>Siniguro kahapon ni Sen. Richard Gordon ang pagpasa ng panibagong 25-year franchise ng Philippine Gaming Corp. (PAGCOR) sa Senado. Sinabi ni Sen. Gordon nang maging guest speaker ito sa Gaming and Entertainment Plus Leisure Expo 2006 sa World Trade Center na dinaluhan ng mga foreign investors sa larangan ng tourism at gaming industry na siya mismo ang magsusulong upang maaprubahan ang panibagong 25-year franchise ng PAGCOR. Hiniling naman ni Gordon kay PAGCOR chairman Efraim Genuino na asikasuhin na nito ang pagtatayo ng Entertainment City Manila sa reclaimed land ng Roxas Blvd at Manila bay na isang multi-themed complex na may 5-star hotel, casinos, shopping malls, amusement parks, cultural facilities at sports stadium. Ayon kay Genuino, ang proyektong ito ay inaasahang may initial investment na $2 bilyon-$3 bilyon mula sa Amerika. &amp;quot;We need jobs, we need investments. We need foreign exchange. Genuino get it done. I will get your law done,&amp;quot; wika pa ni Gordon. (Rudy Andal)</body>
<link>http://www.philstar.com/Article.aspx?articleId=323117&amp;publicationSubCategoryId=92</link>
</article>
<article>
<title>State of emergency!</title>
<author>Ni Lilia Tolentino</author>
<date>
<month>February</month>
<day>25</day>
<year>2006</year>
</date>
<body>Nagdeklara kahapon ng state of national emergency si Pangulong Arroyo dahil sa umanoy malakihang kudeta na namumuo laban sa kanyang administrasyon. Sa ilalim ng Proclamation No. 1017, may kapangyarihan ang Pangulo na gamitin ang Armed Forces of the Philippines para panatilihin ang seguridad ng bansa. Ang hakbang ay bunsod ng tangkang pabagsakin ang gobyerno na isasabay sana sa kilos protesta kahapon kaugnay ng ika-20 anibersaryo ng People Power 1 sa Edsa shrine. Bunga ng direktibang ito, lahat na nakatakdang kilos protesta ay ipinagbabawal. Sa ilalim din ng state of emergency, puwedeng itakeover ang media utilities at ipatupad ang warrantless arrest. Tiniyak ng Pangulo na mananagot din sa batas ang mga kasabwat na sibilyan na nagpondo at nagbigay ng suportang pulitikal sa naganap na pag-aalsa. Nanawagan naman si Pangulong Arroyo sa publiko na manatiling mahinahon sa harap ng kasalukuyang tensiyong pampulitika na nagbunsod ng deklarasyon ng state of emergency. Binalaan din ng Pangulo ang lahat na nagbabalak na umagaw sa pamahalaan na makakatikim sila ng buong bangis ng batas. &amp;quot;Ipinapahamak ninyo ang mahihirap sa inyong paghatak ng bansa palayo sa nararapat na antas sa daigdig bilang kuta ng pagkakaisa, pagsasakripisyo, pagmamalasakit at kahusayan sa mundo. Kinakalas din ninyo ang ekonomiya sa kanyang tumatatag na saligan,&amp;quot; anang Pangulo. Sa kabila ng deklarasyon, sinabi ng Pangulo na magpapatuloy ang serbisyo publiko. Hindi anya dapat ilagay sa alanganin ang kaligtasan at kabuhayan ng tao. Sinuspinde kahapon ng DepEd at CHED ang klase sa lahat ng level, gayundin ang mga opisina ng gobyerno.</body>
<link>http://www.philstar.com/Article.aspx?articleId=323214&amp;publicationSubCategoryId=92</link>
</article>
<article>
<title>Gringo kinasuhan ng kudeta</title>
<author></author>
<date>
<month>February</month>
<day>25</day>
<year>2006</year>
</date>
<body>Sa gitna ng deklarasyon ng state of emergency ay isinulong ng Department of Justice (DOJ) ang kasong kudeta laban kay dating Senador Gregorio &amp;quot;Gringo&amp;quot; Honasan. Sa ipinalabas na 43-pahinang resolution ng DOJ, ipinaliwanag ng prosecution sa pamumuno ni Senior State Prosecutor Leo Dacera na malinaw sa mga naging pahayag ng mga Magdalo soldiers na si Honasan ang tinutukoy nilang &amp;quot;kuya.&amp;quot; Bukod kay Honasan ay kasama ring sinampahan ng nabanggit na kaso sina ret. Capt. Felix Turingan, George Duldulao, Col. Virgilio Briones, ret. Col. Romeo Lazo, Lina Reyes at iba pang di kilalang akusado. Sinabi pa ni Decera na iisa ang ebidensiyang pinagbatayan ng DOJ sa mga kaso ng mga Magdalo at ni Honasan. Nilinaw naman ni Dacera na walang halong pulitika ang pagpapalabas nila ng resolution laban kina Honasan na una nang sumubok na pabagsakin ang Arroyo government. Aniya, tumagal lamang ang pagpapalabas ng resolution sa kaso ni Honasan dahil umapela pa ito sa Korte Suprema upang kuwestiyunin ang hurisdiksyon ng DOJ sa kanyang kaso. Walang inirekomendang piyansa ang prosecution kina Honasan. Ang kaso ay nag-ugat makaraang lumutang ang pangalan ni Honasan na isa sa mga utak sa nakaraang Oakwood Mutiny noong July 27, 2003 para pabagsakin ang Arroyo government. (Grace dela Cruz)</body>
<link>http://www.philstar.com/Article.aspx?articleId=323226&amp;publicationSubCategoryId=92</link>
</article>
<article>
<title>Warrantless arrest, media takeover</title>
<author></author>
<date>
<month>February</month>
<day>25</day>
<year>2006</year>
</date>
<body>Inihayag naman ni Justice Sec. Raul Gonzalez na puwedeng maging opsiyon ng Pangulo ang pagpapatupad ng warrantless arrests at media takeover kung hihingin ng pagkakataon sa ilalim ng ipinatutupad na state of national emergency. Iiral ang warrantless arrest kung may ginagawang rebelyon o tangkang pag-agaw sa kapangyarihan. Maaari ring magpatupad ng media takeover kung ang himpilan ng radyo at telebisyon at maging ang print media ay nagagamit ng mga kaaway ng gobyerno para manawagan sa pagbuwag nito. Nanawagan si Arroyo sa media na iulat ang mga pangyayari sang-ayon sa tungkulin sa bayan at huwag palampasin ang mga nakakasama at maling balita. Ayon naman sa National Telecommunication Commission (NTC), may kapanyarihan ito na suspindihin ang pagsasahimpapawid ng isang himpilan ng radyo o TV kung nagkasala ito alinsunod sa naideklarang state of emergency ni Pangulong Arroyo. Ayon kay NTC Commissioner Ronald Solis, maaari silang magsuspinde ng airing ng isang network kung ito ay nagpapahayag sa publiko nang hindi na naaakma sa batas ng pamahalaan. &amp;quot;Kung sila ay nag-e-air na may kinalaman sa sedition o rebellion na lubhang nakakaengganyo na sa mga tao para mag-aklas laban sa gobyerno, may kapangyarihan kami para patigilin ang airing ng isang TV o radyo,&amp;quot; pahayag ni Solis. (May ulat ni Angie dela Cruz)</body>
<link>http://www.philstar.com/Article.aspx?articleId=323228&amp;publicationSubCategoryId=92</link>
</article>
<article>
<title>Prof. Randy David, 62 ralista inaresto</title>
<author></author>
<date>
<month>February</month>
<day>25</day>
<year>2006</year>
</date>
<body>Inaresto ng mga tauhan ng Quezon City Police District (QCPD) si Prof. Randy David at 62 pang ralista kaugnay sa naganap na kilos-protesta kasabay ng paggunita ng People Power 1 sa EDSA kahapon. Dinampot ng mga tauhan ni QCPD Director Gen. Nicasio Radovan Jr. si David kasama sina Atty. Argee Guevarra at Akbayan president Ronald Llamas na agad dinala sa Kampo Karingal dahil umano sa paglabag sa Proclamation 1017 o State of Emergency. Kasabay nito, kinasuhan na rin ng inciting to sedition at illegal assembly sina David, Guevarra, Llamas, habang inciting to sedition naman laban kina Marioquito Canonigo na lider ng Be Not Afraid Movement at Josephine Ayugto-Jurada ng Aktib Movement. Ang mga piskal na lamang ng Quezon City Prosecutors Office ang nagtungo sa QCPD-CID. Ayon kay David, wala naman umano silang gagawing anumang aksiyon laban sa pamahalaan maliban sa paglahok sa pagdiriwang ng EDSA 1. Bunga nito, kinukuwestiyon ng grupo ang legalidad ng direktiba na idineklara ni Pangulong Arroyo kahapon. Itinanggi rin ni David na nagsimula umano sa mga raliyista ang mga batuhan o gulo. Maliban sa grupo ni David, dinala rin sa naturang kampo ang umaabot sa 60 pang mga raliyista habang ang iba ay dinala sa pagamutan matapos na masugatan sa isinagawang dispersal ng mga awtoridad. Nabatid na ni-revoke ang lahat ng rally permit makaraang ipagbawal ng Malaca&amp;ntilde;ang ang lahat ng uri ng kilos-protesta ngayong araw na isasabay sana sa paggunita ng People Power 1. Kinuwestiyon naman ni Guevarra ang ginawang pagtrato sa kanila ng mga tauhan ni Radovan. Aniya, maliwanag na isang paglabag sa kanilang karapatang-pantao ang ginawa ng mga pulis at ito umano ay isang illegal na pag-aresto sa mga raliyista na nais lamang na makipagdiwang sa kalayaan ng bansa na nakamit noong 1986 laban sa rehimeng Marcos. Hanggang sa ngayon ay wala pang malinaw kung ano ang kanilang kahihinatnan bagamat sinabihan sila na isasailalim sila sa masusing imbestigasyon. Posible rin umanong tumagal sila ng ilang araw sa loob ng Kampo Karingal hanggat hindi natatapos ang pagdiriwang ng EDSA. (Doris Franche)</body>
<link>http://www.philstar.com/Article.aspx?articleId=323238&amp;publicationSubCategoryId=92</link>
</article>
<article>
<title>Bigong kudeta kinondena ng LGUs</title>
<author></author>
<date>
<month>February</month>
<day>25</day>
<year>2006</year>
</date>
<body>Kinondena ng may mahigit 1.7 million strong umbrella group ng local government units (LGUs) ang nabigong destabilization attempts ng ragtag elements ng military at oposisyon at nagpahayag ng kanilang buong suporta sa gobyerno ni Pangulong Arroyo at sa pagdeklara ng state of emergency para mapigil ang kaguluhan. Sa kanilang pahayag, sinabi ng Union of Local Government Authorities (ULAP) na ang pagbabago sa konstitusyon at hindi ang extra-constitutional methods tulad ng military adventurism, ang tanging matahimik na pamamaraan at legal na opsyon para sa mga tao para mabago ang magulong political at economic structures na 20 taon na nating problema para makamit ang vision ng EDSA para sa mas magandang buhay ng mas marami. Sa pagsuporta sa pagdeklara sa state of emergency, hinikayat pa ng mga opisyal ng ULAP na durugin ang destabilizers para makamit na ang katahimikan at maipagpatuloy na ng gobyerno ang political at economic reforms na kailangan para maiangat ang Pilipinas tungo sa first-world status. Binatikos din nina Eastern Samar Gov. Ben Evardone, Iloilo Mayor Jerry Trenas at Bohol Gov. Erico Aumentado ang mga destabilizers. Anila, ang power-grab attempt ay makasisira lamang sa panahon na ang ekonomiya ng bansa ay gumaganda na.</body>
<link>http://www.philstar.com/Article.aspx?articleId=323244&amp;publicationSubCategoryId=92</link>
</article>
<article>
<title>2 general sibak sa coup</title>
<author></author>
<date>
<month>February</month>
<day>25</day>
<year>2006</year>
</date>
<body>Dalawang general, isa mula sa AFP at isa naman mula sa PNP ang sinibak kahapon at isinailalim sa restrictive custody matapos sumingaw ang plano ng mga itong patalsikin sa kapangyarihan sa pamamagitan ng coup plot si Pangulong Arroyo. Ayon kay AFP Chief Gen. Generoso Senga, madaling-araw nitong Biyernes nang ipag-utos niya ang pagsibak, pagsailalim sa restrictive custody at imbestigasyon laban kay Brig. Gen. Danilo Lim, commander ng First Scout Ranger Company ng Phil. Army na nakabase sa San Miguel, Bulacan. May plano umano si Lim na lumahok sa anti-GMA street protests kahapon sa pagdiriwang ng People Power 1 sa Edsa monument upang hikayatin siyang mag-withdraw ng suporta kay Pangulong Arroyo. Inihayag din ni PNP chief Director General Arturo Lomibao ang pagsipa sa puwesto kay Chief Supt. Marcelino Franco, hepe ng Special Action Force (SAF) ng PNP na nakabase sa Taguig City at ipinalit naman dito si Chief Supt. Silverio Alarcio buhat sa PNP Directorate for Operations. Taliwas sa unang napaulat, nilinaw ni AFP-Civil Relations Service (CRS) Chief Brig. Gen. Jaime Buenaflor na si Col. Ariel Querubin, pinuno ng 1st Marine Brigade na nakabase sa Marawi City ay hindi kabilang sa mga coup plotters at nananatiling nasa Chain of Command ng AFP. Kahapon ng madaling-araw ay pumutok ang balitang kasama ni Lim sa mga coup plotters si Querubin pero binawi ng mga opisyal ng AFP ang una nilang pahayag na sinibak ito. Nadawit lang ang pangalan nito dahil dati nang magkasama ang dalawa sa Young Officers Union (YOU) na naglunsad ng coup detat sa administrasyon ni dating Pangulong Corazon Aquino. &amp;quot;Field commanders from the AFPs unified commands and major services expressed their solid support behind the commander-in-chief, the chain of command, and the Constitution,&amp;quot; pahayag ni Buenaflor. &amp;quot;Soldiers on the other hand were told to insulate themselves from any political activity and maintain adherence to the Constitution and the rule of law,&amp;quot; giit pa ng opisyal. Isiniwalat pa ni Senga na si Lim at iba pang misguided elements sa AFP ay may planong maki-rally sa ika-20 taong EDSA anniversary para hikayatin ang liderato ng AFP na bumaligtad na ng suporta kay Pangulong Arroyo. Bunga rin ng insidente ay naghihigpit ng seguridad sa Camp Aguinaldo, Camp Crame, Army Headquarters sa Fort Bonifacio, Makati City, at iba pang kampo ng military. Samantala, libong sundalo naman na pawang naka-full battle gear ang ipinakalat sa buong bisinidad ng Camp Aguinaldo. (Joy Cantos)</body>
<link>http://www.philstar.com/Article.aspx?articleId=323246&amp;publicationSubCategoryId=92</link>
</article>
<article>
<title>Malaca&amp;ntilde;ang bantay-sarado</title>
<author></author>
<date>
<month>February</month>
<day>25</day>
<year>2006</year>
</date>
<body>Naglatag na ng kanilang pinakamahigpit na seguridad ang Manila Police District sa loob at labas ng Malaca&amp;ntilde;ang upang tiyakin na hindi makakalusot ang anumang grupo ng mga ralista, militante man o grupo ng oposisyon makaraan ang banta ng kudeta kahapon. Isinara sa mga pampublikong behikulo ang kalye ng J.P. Laurel, Mendiola at Arlegui patungo sa Palasyo. Ibinarikada ng MPD ang daan-daang miyembro ng Civil Disturbance Management Unit sa paligid ng Palasyo partikular na sa may Mendiola. Tatlong layer ng depensa ang inilatag, unang naglagay ng mga matataas na barbed wire, ikalawa ang hanay ng mga anti-riot police at ikatlo ay ang mga inihilerang cargo container van sa kanilang likuran. Ang mga tauhan naman ng Presidential Security Group ang nakatalagang magdedepensa sa loob ng Palasyo sa oras na malusutan ang depensa ng MPD sa labas nito. Bukod sa Malaca&amp;ntilde;ang, nagdagdag rin ng seguridad sa pangunahing establisimiyento sa lungsod tulad ng Pandacan oil depot, LRT, US Embassy, malls, airports, pantalan at terminals. Selyado na rin ang mga entry points sa Metro Manila upang harangin ang mga coup plotters na magtatangkang pabagsakin ang liderato ni Arroyo. Libu-libong sundalo ang nakalerto ngayon sa mga entry points gaya ng NLEX, SLEX at highway sa Cainta, Rizal. (Danilo Garcia/Joy Cantos)</body>
<link>http://www.philstar.com/Article.aspx?articleId=323247&amp;publicationSubCategoryId=92</link>
</article>
<article>
<title>Tribune tinakeover!</title>
<author></author>
<date>
<month>February</month>
<day>26</day>
<year>2006</year>
</date>
<body>Pinatikim na ng administrasyong Arroyo sa ilang personalidad at institusyon ang pagpapairal nito sa Presidential Proclamation 1017 na nagdedeklara ng state of national emergency matapos salakayin at itakeover ang isang pahayagan at arestuhin ang isang congressman at dalawang retired generals kahapon. Unang sinampolan ng PNP-Criminal Investigation and Detection Group ang The Daily Tribune, isang broadsheet newspaper na may tanggapan sa TM Kalaw st., Ermita, Maynila matapos salakayin ang publishing office nito kahapon ng madaling araw. Bago pa man makapag-imprenta ng isyu para kahapon ay ni-raid ng mga tauhan ng CIDG ang 8th at 9th floors na inookupa ng tanggapan ng nabanggit na pahayagan at kinumpiska ang ilang editorial materials ang isyu ng diyaryo kahapon. Ang Tribune ay kilalang kritiko ng administrasyon. Sinasabing muntik na rin umanong sinalakay ng mga awtoridad ang pahayagang Abante at Malaya dahil &amp;quot;identified&amp;quot; ito sa oposisyon ngunit matagal-tagal na rin umanong nag-lie low ito sa pagbatikos sa gobyerno. Pansamantalang nag-takeover ang mga pulis sa Daily Tribune. Ayon sa PNP-CIDG, ang hakbang ay base sa umiiral na guidelines ng naideklarang national emergency ni Pangulong Arroyo. Sinimulan na rin ng gobyerno na hulihin ang mga kinikilala nitong kaaway kung saan inaresto si Anakpawis party-list Rep. Crispin Beltran kasama ang asawa sa farm nito sa Bulacan sa kasong inciting to rebellion. Dinala ang mag-asawa sa Camp Crame. Walang inirekomendang piyansa para dito. Nakalusot naman sa kamay ng pulisya ang iba pang militanteng mambabatas matapos matugunan na huhulihin sila matapos dumalo sa isang press conference sa Sulo Hotel sa Quezon City kasama ang House Minority contingent. Nakalligtas sa aresto sina House Deputy Minority Leader Satur Ocampo, Bayan Muna Rep. Teddy Casino, Anakpawis Rep. Rafael Mariano at Gabriela Rep. Liza Maza. Dumaan ang grupo nina Ocampo, Casino, Mariano at Maza sa hotel exits ng Sulo Hotel pero nadakip ang dalawang security personnel ni Ocampo. Dinakip din ng mga elemento ng PNP si ret. Generals Ramon Montano at Rex Piad. Nilinaw ni PNP chief Gen. Arturo Lomibao na ang pag-aresto kay Beltran, Montano at Piad ay batay sa General Order No. 5 na nagsasaad na ang sinuman na may pakikipagsabwatan at nagsasagawa ng mga hakbangin laban sa pamahalaan ay maaaring parusahan alinsunod sa batas. Kaugnay nito, binatikos ni Bayan Deputy Sec-Gen Robert de Castro si Pangulong Arroyo dahil sa pag-uutos na arestuhin ang mga kinatawan ng partylists. Hiniling din nito ang agad na pagpapalaya kay Beltran. &amp;quot;President Arroyo and her ultra-rightist government should desist from making new arrests. The nation and the world is watching,&amp;quot; ani de Castro. Hinamon din ng Bayan Muna si Speaker Jose de Venecia at buong House of Representatives na sumama sa pagkondena sa pagkakaaresto kay Beltran at sa tangkang pag-aresto sa iba pang militanteng mambabatas. (Angie Dela Cruz, Gemma Amargo-Garcia, Doris Franche at Malou Escudero)</body>
<link>http://www.philstar.com/Article.aspx?articleId=323393&amp;publicationSubCategoryId=92</link>
</article>
<article>
<title>Walang Martial Law!  GMA</title>
<author></author>
<date>
<month>February</month>
<day>26</day>
<year>2006</year>
</date>
<body>Nilinaw ng Malaca&amp;ntilde;ang na hindi martial law o batas militar ang idineklarang state of national emergency ni Pangulong Arroyo. Ayon kay Press Secretary Ignacio Bunye, layunin ng Proclamation 1017 na maprotektahan ang Konstitusyon, maipagtanggol ang ipinatutupad na mga batas, mapigilan ang kaguluhan at karahasan. Pinawi rin ni Bunye ang pangamba ng publiko na maaring maabuso ang implementasyon ng state of emergency at magamit ito laban sa mga inosenteng tao. &amp;quot;Proclamation does not authorize warantless arrest except as provided in the rules of court. The President vows to limit the exercise of her powers to those that are necessary to contain the threats to national security,&amp;quot; ani Bunye. Inihayag din ni Bunye na mananatiling bukas ang mga korte ng bansa para sa mga taong maghaharap ng kuwestiyon sa legalidad ng pagdedeklara ng Proclamation 1017. &amp;quot;Wala tayong definite timetable, kapag sa tantiya ng mga kinauukulan ay stable na ang sitwasyon, ili-lift na itong state of emergency,&amp;quot; ani Bunye. Hindi naman masabi ni Bunye kung ang pagsalakay na ginawa sa pahayagang Daily Tribune ay bahagi ng ipinatutupad na state of emergency. (Lilia Tolentino)</body>
<link>http://www.philstar.com/Article.aspx?articleId=323405&amp;publicationSubCategoryId=92</link>
</article>
<article>
<title>Proc 1017 overkill  FVR</title>
<author></author>
<date>
<month>February</month>
<day>26</day>
<year>2006</year>
</date>
<body>Tinawag na &amp;quot;overkill&amp;quot; ni dating Pangulong Fidel Ramos ang deklarasyon ng state of national emergency ni Pangulong Arroyo dahil makakalikha lamang umano ito ng mas malaking epekto sa bansa kaysa sa nilalayong intensiyon. Sa panayam kay Ramos matapos ang isinagawang misa sa Edsa shrine kahapon ng tanghali, sinabi nito na hindi sana itinaon ng Pangulo sa selebrasyon ng ika-20 anibersaryo ng Edsa People Power ang deklarasyon ng state of national emergency. Ayon kay Ramos, ang naganap noong Biyernes ay hindi isang tangkang kudeta dahil wala namang armadong atake kundi isa lang planong kudeta na dapat sana ay inimbistigahan muna ng awtoridad bago ginawa ang deklarasyon. &amp;quot;I think she is killing the spirit of EDSA. I hope her legal advisers and she herself reviewed the laws, there was a law not discussed and this is the Republic Act the defines coup detat,&amp;quot; ani Ramos. Sinabi pa ni Ramos na noong panahon ni dating Pangulong Cory Aquino na naging lider ng bansa dahil sa Edsa 1 nagkaroon ng 9 na madugong tangkang kudeta pero hindi ito nagdeklara ng state of emergency. Nakapagpawala anya ng diwa ng Edsa 1 ang pagkakadeklara ng state of emergency sa isang panahong ipinagdiriwang ang anibersryo ng People Power na nagpabagsak sa rehimeng diktadurya. (Lilia Tolentino/Edwin Balasa)</body>
<link>http://www.philstar.com/Article.aspx?articleId=323406&amp;publicationSubCategoryId=92</link>
</article>
<article>
<title>State of emergency i-aakyat sa SC</title>
<author></author>
<date>
<month>February</month>
<day>26</day>
<year>2006</year>
</date>
<body>Tiniyak kahapon ni Senate Minority Leader Aquilino Pimentel Jr. na dadalhin nila sa Supreme Court (SC) ang usapin ng legalidad ng deklarasyon ng state of national emergency dahil sa kanyang paniniwala na wala itong basehan sa ilalim ng 1987 Constitution. Naniniwala si Pimentel na kaya inisyu ni Pangulong Arroyo ang Proclamation 1017 ay upang magampanan niya ang kanyang martial law powers na hindi binabanggit ang katagang martial law upang hindi na ito dumaan sa Kongreso. &amp;quot;She has purposely avoided the term martial law but the powers that she is now using are those of martial law,&amp;quot; anang senador. Ngayong nasa kamay na niya ng extraordinary powers, sinabi ni Pimentel na maaari nang patayin ng gobyerno ang freedom of the press, free speech at assembly at ang iba pang karapatan ng mamamayan alinsunod sa Konstitusyon. Sinabi naman ni Sen. Richard Gordon na hindi na dapat nagdeklara ng state of emergency ang Pangulo kung napigil na pala nito ang tangkang kudeta. Aniya, nakapagdulot lamang ito ng takot sa taumbayan at lalong nakapaghati sa dibisyon ng administrasyon at oposisyon. (Rudy Andal)</body>
<link>http://www.philstar.com/Article.aspx?articleId=323416&amp;publicationSubCategoryId=92</link>
</article>
<article>
<title>Karapatan ng aarestuhin sa Proc 1017, irespeto</title>
<author></author>
<date>
<month>February</month>
<day>26</day>
<year>2006</year>
</date>
<body>Bagaman at ipinagtanggol kahapon ng ilang legal experts sa Mababang Kapulungan ng Kongreso ang pagdedeklara ng Proclamation 1017, dapat naman umanong igalang ang karapatan ng mga taong aarestuhin sa bisa ng nasabing proklamasyon. Ayon kay House Majority Leader Prospero Nograles, dapat pairalin pa rin ang due process at magprisinta ng matibay na ebidensiya laban sa mga makakasuhan. Ginawa ni Nograles ang reaksiyon matapos arestuhin si Anakpawis Rep. Crispin Beltran dahil sa matagal ng warrant of arrest na kinalkal ng pulisya at may kinalaman sa inciting to sedition. Naniniwala si Nograles na kailangan ang pagkakaroon ng &amp;quot;emergency rule&amp;quot; upang maprotektahan ang gobyerno laban sa mga taong nais mang-agaw ng kapangyarihan, subalit hindi dapat magkaroon ng witch-hunt o pagtugis sa mga pinaghihinalaang kalaban ng gobyerno. (Malou Escudero)</body>
<link>http://www.philstar.com/Article.aspx?articleId=323419&amp;publicationSubCategoryId=92</link>
</article>
<article>
<title>Gen. Lim inilipat sa Makati</title>
<author></author>
<date>
<month>February</month>
<day>26</day>
<year>2006</year>
</date>
<body>Inilipat ng pamunuan ng Armed Forces of the Philippines (AFP) sa custody ng Phil. Army headquarters sa Fort Bonfiacio. Makati City si Army Scout Ranger Brig. Gen. Danilo Lim. Si Lim na dating chief ng Armys elite 1st Scout Ranger Regiment ay sinibak matapos umanong paghinalaang nakipagkutsabahan para patalsikin sa puwesto si Pangulong Arroyo. Nilinaw ni AFP Chief of Staff Gen. Generoso Senga na inilagay pansamantala si Lim sa kanyang pangangasiwa matapos malaman na ito ay may planong tumiwalag sa Chain of Command. &amp;quot;There are no formal charges against him but since we knew that he was planning something, we placed him under arrest,&amp;quot; pahayag ni Senga. Sinabi rin ni Senga na siya ay nakatanggap ng report na si Lim ay may plano na makiisa sa mga rally sa paggunita ng ika-20 anibersaryo ng 1986 Edsa People Power noong Biyernes. Samantala, pinalaya rin si UP Prof. Randy David matapos arestuhin kamakalawa. Iniatras na rin ang pagsasampa ng kasong inciting to sedition laban dito. (Angie dela Cruz)</body>
<link>http://www.philstar.com/Article.aspx?articleId=323423&amp;publicationSubCategoryId=92</link>
</article>
<article>
<title>Motorsiklo pangunahing sasakyan ng mga Pinoy</title>
<author></author>
<date>
<month>February</month>
<day>26</day>
<year>2006</year>
</date>
<body>Dala na rin sa pagtaas ng presyo ng gasolina at pasahe, parami nang parami ang bilang ng mga Pinoy na gumagamit ng motorsiklo. Ayon kay Catanduanes Rep. Joseph Santiago, batay sa talaan ng Land Transportation Office (LTO), umabot sa 25% ang itinaas ng bentahe ng motor noong 2005 kumpara sa bentahan noong 2004. Nakapagtala ang LTO ng 1,847,361 motorsiklo at tricycle noong 2004, mas malaki sa naitalang bilang ng kotse na 798,160; 1,647,524 utility vehicles; 141,447 sports utility vehicles; 267,977 truck; 36,003 bus at 23,121 trailers. Gayunman, nangangamba naman si Rep. Santiago na ang pagtaas ng bilang nang nagmo-motor ay mangangahulugan din nang pagtaas ng bilang ng aksidente sa bansa. Dapat anyang iwasan na magaya ang Pilipinas sa bansang Vietnam na ang aksidente sa motorsiklo ang pangunahing dahilan o number 1 cause ng mortality. Ang Vietnam ay mayroong 10 milyong motorsiklo kung saan umabot sa mahigit 25,000 ang nasawi habang 30,000 naman ang nasugatan dahil sa motorcycle-related accidents. Sinabi ng mambabatas na kailangang magkaroon ng information drive at dapat din anyang maengganyo ng LTO ang mga motorcyle assemblers at distributors na tumulong sa promosyon ng road safety at mga bagong drivers at buyers. Iginiit din ng mambabatas ang pagpasa ng kanyang House bill 2590 na naglalayong isama sa subject ng mga elementary at high school students ang motor vehicle traffic at road safety rules. (Malou Escudero)</body>
<link>http://www.philstar.com/Article.aspx?articleId=323426&amp;publicationSubCategoryId=92</link>
</article>
<article>
<title>.50 sentimos rolbak sa petrolyo</title>
<author></author>
<date>
<month>February</month>
<day>26</day>
<year>2006</year>
</date>
<body>Sa gitna ng kaguluhan sa bansa, nagrolbak ang mga kompanya ng langis sa presyo ng kanilang produktong petrolyo. Alas-6 kagabi ay ibinaba ng UniOil, Caltex, Shell at Petron ng 50 setimos ang presyo ng kanilang diesel, gasoline at kerosene habang inaasahan namang susunod sa katulad na rolbak ang iba pang kompanya. Ayon kay Energy Sec. Raphael Lotilla, ang naganap na pagbabawas ay sanhi ng pagbaba ng presyo ng world oil price ngayong buwan matapos magdesisyon ang Organization of Petroleum Exporting Countries (OPEC) na ipagpatuloy ang produksiyon nito mula Abril-Hunyo, 2006. Sa datos ng ahensiya, ang Dubai crude ay nagbaba ng 76 cents sa kabuuang $57.68 kada bariles ngayong Pebrero habang umabot ito ng $58.44 noong Enero. (Edwin Balasa)</body>
<link>http://www.philstar.com/Article.aspx?articleId=323428&amp;publicationSubCategoryId=92</link>
</article>
<article>
<title>Search operations sa Leyte itinigil na</title>
<author></author>
<date>
<month>February</month>
<day>26</day>
<year>2006</year>
</date>
<body>Itinigil na ng ibat ibang rescue teams ang search and rescue operations na ginagawa sa Southern Leyte dahil wala na ring tsansa na makarekober pa ng mga survivor. Sa report ng Office of Civil Defense ng National Disaster Coordinating Council (NDCC), ang paghinto sa naturang operasyon ay upang bigyan daan ang rehabilitation efforts sa nabanggit na lugar. Gayunman, patuloy naman ang pagkakaloob ng pamahalaan ng tulong sa mga pamilyang nabiktima ng landslides partikular ang mga namatayan, nasa mga evacuation center at mga ospital. May halagang P3.1 milyon namang cash donations ang tinanggap ng DSWD mula sa anim na business organizations, foundation at private associations at P14.34 milyong donasyon mula sa 11 private individuals, business organizations na kinabibilangan ng mga emergency relief suplies at equipments. Ang Department of Health naman ay patuloy ang medical services sa mga pamilyang nasa evacuation centers tulad ng palagiang check-up sa mga ito at paglalaan ng medisina. Inirekomenda din ng DOH sa local govt units na maglaan ng dagdag na evacuation center upang hindi magkahawahan sa sakit at maiwasan ang posibleng pagkalat ng epidemya dito. Sa latest report, 131 ang namatay sa trahedya at 980 ang nawawala. (Angie dela Cruz)</body>
<link>http://www.philstar.com/Article.aspx?articleId=323429&amp;publicationSubCategoryId=92</link>
</article>
<article>
<title>Pagkalat ng double dead meat sa Caloocan naagapan</title>
<author></author>
<date>
<month>February</month>
<day>26</day>
<year>2006</year>
</date>
<body>Iniulat kahapon ni Caloocan City Mayor Enrico &amp;quot;Recom&amp;quot; Echiverri ang naging matagumpay na kampanya ng lungsod laban sa nagkalat na &amp;quot;double-dead&amp;quot; meat matapos na makakumpiska ang City Veterinary Office (CVO) ng 300 kilos ng hot meat sa dalawang magkahiwalay na operasyon. Base sa ipinadalang ulat nina City Veterinarian Teodoro Rosales at Administrative Officer Honesto Gutierrez, ang unang isinagawang operasyon na nagresulta sa pagkakadakip kina Roger Galvez at Ariel delos Angeles Cruz ay naganap sa Barangay 56, Caloocan City. Ayon kay Echiverri, sina Galvez at Cruz ay inaresto matapos na maaktuhan na may dalang dalawang ulo ng baboy na nang suriin ay lumalabas na pawang mga double dead. Sa isa pang operasyon, nakakumpiska rin ang mga tauhan ng CVO ng mahigit sa 300 kilos ng double-dead meat sa kahabaan ng 7th Ave. malapit sa Nadurata St., Caloocan City. Ang isinagawang operasyon ng CVO ay kaugnay na rin ng &amp;quot;Operation: Hot-meat&amp;quot; ng lungsod upang maiwasan ang pagkalat ng mga double-dead meat sa lahat ng pamilihan.</body>
<link>http://www.philstar.com/Article.aspx?articleId=323430&amp;publicationSubCategoryId=92</link>
</article>
<article>
<title>Saan na patungo ang bansa?  PDSP</title>
<author></author>
<date>
<month>February</month>
<day>26</day>
<year>2006</year>
</date>
<body>Matamang magbabantay ang kilusang sosyalista-demokratiko ng bansa kung saan dadalhin ng gobyerno ang Pilipinas matapos na ideklara ang state of emergency. Ayon sa grupong Partido Demokratiko-Sosyalista ng Pilipinas (PDSP) at Aksiyon Sambayanan (AkSa) bagaman sinusuportahan nito ang pagdeklara ni Pangulong Arroyo ng Proclamation 1017 upang masugpo ang kutsabahan ng ibat ibang puwersa na kinabibilangan ng mga komunistang grupo, mga rebeldeng militar at mga oposisyong pulitiko para pabagsakin ang gobyerno, sinabi ni National Security Adviser Norberto Gonzales na nakalulungkot umano na sa ika-20 taong anibersaryo ng EDSA People Power pa nagdeklara ng state of emergency. Ipinaalala ng PDSP at AkSa na base sa kinahinatnan ng dalawang naunang People Power, ang pagbabago na pinangunahan ng mga pulitiko ay nagbubunga lamang ng pagpapalit ng liderato ng bansa ngunit hindi ng mga pagbabagong nais ng mga mas nakararami. Anila, kapag pinangunahan naman ng mga sundalo ay mauuwi ang pagbabago sa military rule kaya mahalaga umanong manggagaling sa malawak at organisadong kilusan ng sambayanan na may ugnayan sa iba pang mahalagang puwersa ng lipunan ang pagtutulak ng pagbabago. Nananawagan ang grupo sa pamahalaan na dapat na umanong simulan ang pagtataguyod ng mga tunay na pagbabago, lalo na yung tutugon sa kahirapan at katiwalian sa gobyerno, upang masolusyunan na ang tumatagal na krisis sa bansa. Umapela rin ang dalawang grupo sa pamahalaan na gumawa ng hakbang upang maalis sa isip ng tao na ang Proclamation 1017 ay pag-alis na demokratikong paraan at alisin ang kalayaan na ipinaglaban noong Edsa People Power I. (Doris Franche)</body>
<link>http://www.philstar.com/Article.aspx?articleId=323431&amp;publicationSubCategoryId=92</link>
</article>
<article>
<title>Marines nag-aklas!</title>
<author></author>
<date>
<month>February</month>
<day>27</day>
<year>2006</year>
</date>
<body>Nag-aklas kahapon ang mga sundalo ng Philippine Marines dahil sa umanoy hindi makatarungang pagsibak kay Marine Commandant Major Gen. Renato Miranda. Agad lumusob sa Fort Bonifacio ang isang batalyon ng sundalo at mga Simba tanks matapos mabulabog sa biglaang pagkakatanggal sa puwesto ng kanilang commandant. Si Gen. Miranda ay inalis umano sa kanyang puwesto matapos ang alingasngas ng kudeta at &amp;quot;unuthorized troop movement&amp;quot; gayundin ang balitang magwi-withdraw ito ng suporta kay Pangulong Arroyo. Subalit ayon kay Marine spokesman Major Melquiades Ordiales, personal ang dahilan ng pagsibak dito at si Miranda mismo ang humiling para tanggalin siya sa puwesto. Agad ding nilinaw ng Malaca&amp;ntilde;ang na hindi sinibak si Miranda. &amp;quot;Miranda asked to be relieved. There is no authorized troop movement and Col. Ariel Querubin will be taken into custody,&amp;quot; pahayag ng statement ng Palasyo. Pinaniniwalaan namang ang pagkakadawit ng pangalan ni Col. Querubin, Commander ng 1st Marine Brigade na nakabase sa Marawi City sa lalawigan ng Lanao ang pangunahing sanhi ng pagsipa sa puwesto kay Miranda. Si Querubin ay nauna nang napaulat na isinasailalim sa imbestigasyon dahilan umano sa pagkakasangkot sa nasilat na coup plot ng sinibak na si Army Scout Ranger Brig. Gen. Danilo Lim laban sa administrasyon na mariin nitong pinabulaanan. Kasabay nito, nanawagan si Col. Querubin ng suporta sa mga kasamahan nila sa militar at taumbayan na bigyan sila ng proteksyon laban sa mapanikil na sistema ng administrasyon. &amp;quot; We call the people to support us, were doing this for the people,&amp;quot; pahayag ni Querubin sa aniyay di makatwirang pagsibak sa kanilang Commandant ng walang magandang kadahilanan. Nagpadala na ang AFP ng mga tauhan ng Civil Disturbance Management Unit para arestuhin si Querubin subalit bigo silang makuha ito. Ang Marines ay mayroong 400 officers at 8,000 strong forces. Kagabi ay dumagsa sa Marine headquarters ang civil society groups, mga pari at madre, ilang pulitiko at mga sibilyan para magsagawa ng vigil bilang suporta kay Miranda at sa panawagan ni Querubin. Pansamantala namang ipinalit kay Miranda ang Deputy nito na si Brig. Gen. Nelson Allaga. Kaugnay nito, sinabi naman ni AFP-PIO Chief Col. Tristan Kison na nanatiling solido ang kanilang hanay sa kabila ng mga negatibong pahayag ni Querubin. Samantala, nagdeploy ng tropa ang NCR Command para bantayan ang vital installations gaya ng Malaca&amp;ntilde;ang at bantayan ang palibot ng Fort Bonifacio. (Joy Cantos)</body>
<link>http://www.philstar.com/Article.aspx?articleId=323571&amp;publicationSubCategoryId=92</link>
</article>
<article>
<title>Sedisyon vs Beltran, Monta&amp;ntilde;o</title>
<author></author>
<date>
<month>February</month>
<day>27</day>
<year>2006</year>
</date>
<body>Sinampahan na ng kasong &amp;quot;inciting to sedition&amp;quot; ng Philippine National Police (PNP) sina Anakpawis Rep. Crispin Beltran at retired Gen. Ramon Monta&amp;ntilde;o matapos arestuhin ang mga ito noong Sabado bilang bahagi ng state of national emergency na idineklara ni Pangulong Arroyo. Ayon kay Supt. Benjamin delos Santos ng PNP-Criminal Investigation and Detection Group Legal Division, kasalukuyang nakakulong sa PNP Custodial Center sa Camp Crame si Beltran habang si Monta&amp;ntilde;o ay naka-confine sa PNP General Hospital dahil sa high blood pressure dala ng sobrang tensiyon sa insidente. Inirekomenda na ng QC Prosecutors Office ang pagpapalaya sa dalawa pero ang release order ay ngayong araw pa aaprubahan. Pinalalaya naman ang inaresto ring si dating Deputy Director Rex Piad dahil sa kakulangan ng ebidensiya subalit tumangging lumisan dahil babantayan umano niya sa ospital si Monta&amp;ntilde;o. &amp;quot;They realized that they have nothing against me so they told me thank you for heeding our invitation and youre free to go,&amp;quot; ani Piad. Sina Beltran at Monta&amp;ntilde;o ay kinasuhan dahilan umano sa seditious statements ng mga ito noong Pebrero 24 matapos na masilat ang umanoy planong kudeta. Nabatid na sa kasagsagan ng selebrasyon ng People Power 1 sa Edsa shrine ay nanawagan si Beltran sa pagbibitiw ni Arroyo habang nagpadala naman ng parehong pahayag sa pamamagitan ng text message sa isang TV network si Monta&amp;ntilde;o. (Joy Cantos)</body>
<link>http://www.philstar.com/Article.aspx?articleId=323580&amp;publicationSubCategoryId=92</link>
</article>
<article>
<title>TV networks guwardiyado na</title>
<author></author>
<date>
<month>February</month>
<day>27</day>
<year>2006</year>
</date>
<body>Bantay-sarado na ngayon sa tropa ng militar ang mga television network sa Metro Manila bunsod ng posibilidad na itake-over ito ng mga anti-GMA forces na maaaring gamitin sa destabilisasyon laban sa gobyerno. Daan-daang sundalo ngayon ang mahigpit na nagbabantay sa mga istasyon ng ABS-CBN Channel 2, GMA 7, NBN-4, RPN-9, IBC13 maliban sa ABC- 5 na ang tanggapan ay nasa Novaliches, Quezon City. Binigyang diin ni AFP-Public Information Office Chief Col. Tristan Kison na kadalasang itinatake-over ng mga coup plotters ang mga TV networks para gamitin sa kanilang pagbro-broadcast laban sa gobyerno kaya dapat lamang itong bigyang seguridad. Inihalimbawa ng opisyal na sa mga nakaraang insidente ng kudeta sa bansa noong panahon ng rehimen ni dating Pangulong Cory Aquino ay itinake-over ng mga rebeldeng sundalo ang mga kilalang istasyon ng telebisyon at hindi na nila papayagang maulit pa itong muli. Kaugnay nito, sinabi pa ng opisyal na sa ilalim ng idineklarang state of national emergency ni Pangulong Arroyo ay isusunod ang crackdown sa mga personalidad na kasabwat ng mga dismayadong sundalo na nasilat ang pagtatangkang agawin ang kapangyarihan sa gobyerno. (Joy Cantos )</body>
<link>http://www.philstar.com/Article.aspx?articleId=323585&amp;publicationSubCategoryId=92</link>
</article>
<article>
<title>SC at Kongreso, daan para maresolba ang state of emergency  solons</title>
<author></author>
<date>
<month>February</month>
<day>27</day>
<year>2006</year>
</date>
<body>Hinikayat ng mga kongresista ang oposisyon na idulog sa Korte Suprema at sa Kongreso ang kanilang karaingan kaugnay sa ipinatutupad na state of national emergency sa bansa. Sa pinagsamang kalatas, sinabi nina Eastern Samar Rep. Marcelino Libanan, Ilocos Sur Rep. Salacnib Baterina at Antique Rep. Exequiel Javier na hindi madadaan sa panibagong kudeta o mga kilos-protesta sa lansangan ang pagresolba sa usapin at ang perwisyong idudulot nito sa bansa. Malugod din tinanggap ng mga kongresistang bihasa sa batas ang napabalitang paghahain ng petition sa kataas-taasang hukuman sa bansa ng ilang sektor na tumututol dito. Inihayag din ng mga kongresista na suportado ng Kongreso ang deklarasyon dahil kailangan ito upang maging mabilis ang panunumbalik ng katiwasayan sa bansa. (Malou Escudero)</body>
<link>http://www.philstar.com/Article.aspx?articleId=323592&amp;publicationSubCategoryId=92</link>
</article>
<article>
<title>Villar umalma sa pagsupil sa kalayaan ng pamamahayag</title>
<author></author>
<date>
<month>February</month>
<day>27</day>
<year>2006</year>
</date>
<body>Kinondena kahapon ni Sen. Manny Villar ang pagtatangkang supilin ang malayang pamamahayag sa pamamagitan ng pagtatakda ng mga patakaran na susundin ng mga media organizations. &amp;quot;Ang media ay isang independent entity at hindi dapat pinapakialaman. Ito ay hindi dapat pagsabihan at utusan kung sino ang dapat panigan. Ang pamamahayag ay isang public trust,&amp;quot; wika ni Sen. Villar, chairman ng committee on public order. Idinagdag pa ni Villar, kapag sinupil ang press freedom, para na ring nilabag ang tiwala ng publiko. Layunin anya ng media na pagsilbihan ang taumbayan ng buong laya at hindi nakagapos ang kamay. Magugunita na sinalakay ng mga awtoridad ang editorial at circulation office ng The Daily Tribune noong Biyernes ng madaling araw at binalaan ang iba pang media organization na sundin ang mga patakaran ng pamahalaan tungkol sa pamamahayag. (Rudy Andal)</body>
<link>http://www.philstar.com/Article.aspx?articleId=323595&amp;publicationSubCategoryId=92</link>
</article>
<article>
<title>Responsible journalism protektahan</title>
<author></author>
<date>
<month>February</month>
<day>27</day>
<year>2006</year>
</date>
<body>Sa kabila ng mga kontrobersiyal kaugnay sa pagpapatahimik ng gobyerno sa &amp;quot;press freedom&amp;quot; sa bansa, sinabi ng Demokratiko-Sosyalista ng Pilipinas na karapatan lamang ng gobyerno na protektahan ang pangalan nito, ngunit dapat din umanong gumawa ito ng paraan upang hindi mabusalan ang &amp;quot;responsible journalism&amp;quot; sa bansa. Naniniwala ang PDSP na ang malaya at responsableng pamamahayag ay may mahalagang papel na ginagampanan sa lipunan at ang pagpigil dito ay nakaapekto sa kaunlaran ng isang bansa at mamamayan dito. Idiniin din ng grupo na fourth estate ang media at ito ang bantay sa demokrasya hindi lamang upang maimpormahan ang tao kundi magsiwalat din ng mga kabuktutan, katiwalian at korapsiyon sa gobyerno at iba pang sektor sa lipunan. Sinabi rin ng grupo na hindi magandang partner sa kaunlaran kung ang media ay naging sunud-sunuran.</body>
<link>http://www.philstar.com/Article.aspx?articleId=323597&amp;publicationSubCategoryId=92</link>
</article>
<article>
<title>Kill-GMA document buking!</title>
<author></author>
<date>
<month>February</month>
<day>28</day>
<year>2006</year>
</date>
<body>Kumpirmado ang kill plot ng nagsanib na puwersa ng New Peoples Army (NPA) at Magdalo mutineer laban kay Pangulong Arroyo at mga Gabinete ng administrasyon na naglalayong mapalitan ang liderato ng gobyerno. Ito ang natuklasan ng Armed Forces of the Philippines (AFP) mula sa diskette at iba pang dokumento na nasamsam ng militar mula sa pag-iingat ng naarestong Magdalo soldier na si 1st Lt. Lawrence San Juan. Ayon kay Col. Tristan Kison, PIO chief ng AFP, nakapaloob sa Oplan Hackle ang determinadong plano ng grupo sa ilalim ng Oplan Final Talk 2 ng mga leftist, Magdalo group, rightist at oposisyon para mapalitan ang liderato ng gobyerno ni Pangulong Arroyo. Ipinaliwanag pa ni Col. Kison, nasa 18 pahinang dokumento ng Oplan Final Talk 2 ang negosasyon na tumagal ng halos 2 taon bago nabuo ang alyansa ng Magdalo mutineer at NPA para paslangin si Mrs. Arroyo pati ang Gabinete nito. Napag-alaman ng militar, isang araw bago madakip si San Juan sa checkpoint sa Barangay San Felipe, Padre Garcia, Batangas noong Pebrero 21 ay lumagda ang grupo nito sa Memorandum of Agreement sa NPA na kinabibilangan ni Tirso Alcantara ng NPA-Southern Tagalog committee. &amp;quot;Nagagalak ang aming grupo na hahantong na sa rurok ang isang proseso ng ating ugnayan. Sa kasalukuyan ay mahalaga at crucial na ipagtagumpay ang laban kay Arroyo pero di pa ito ang magtatakda para sa pakinabang ng mamamayan kailangang isulong ang reporma, tungo rito ay kailangang itayo ang rebolusyonaryong gobyerno,&amp;quot; ang nakapaloob sa MOA ng Magdalo at NPA. Bukod kay PGMA, kabilang din sa mga Gabinete na target na paslangin ng grupo ay sina Justice Sec. Raul Gonzales, Executive Sec. Eduardo Ermita, Presidential Chief of Staff Mike Defensor at National Security Adviser Norberto Gonzales. Wika pa ni Col. Kison, iniimbestigahan pa nila kung mayroong aktibong opisyal ng AFP ang posibleng sangkot sa Oplan Hackle at Oplan Final Talk 2. (Joy Cantos)</body>
<link>http://www.philstar.com/Article.aspx?articleId=323720&amp;publicationSubCategoryId=92</link>
</article>
<article>
<title>Bayan-Muna Rep. Virador, arestado</title>
<author></author>
<date>
<month>February</month>
<day>28</day>
<year>2006</year>
</date>
<body>Inaresto ng mga tauhan ng PNP-Criminal Investigation and Detection Group (CIDG) ang isa pang militanteng mambabatas na si Bayan-Muna Rep. Joel Virador sa Davao City. Ayon kay CIDG director Jesus Versoza, inaresto ng kanyang mga tauhan si Rep. Virador kahapon sa Davao City sa bisa ng General Order #5 sa ilalim ng Presidential Proclamation 1017. Ang GO #5 ay nagbibigay ng kapangyarihan sa pulisya na magsagawa ng warrantless arrest habang ang bansa ay nasa ilalim ng State of National Emergency. &amp;quot;Rebellion is a continuing charge. He can be arrested anytime,&amp;quot; paliwanag pa ni Supt. Benjamin delos Santos, PNP-CIDG legal chief. Si Virador ang ikatlong personalidad na inaresto ng PNP-CIDG. Noong Sabado ay inaresto ng CIDG si Anakpawis Partylist Rep. Crispin Beltran at Retired Gen. Ramon Montano. Samantala, nagbabala naman si House Minority Leader Francis Escudero na sasampahan nila ng kaso ang mga umaresto kay Rep. Beltran. Pinalaya na si Retired Gen. Ramon Montano matapos ang tatlong araw na detensyon nito sa Camp Crame makaraang isangkot sa sedisyon laban sa Arroyo administration. Inirekomenda ng Quezon City Prosecutors Office ang pagpapalaya kay Montano matapos ang inquest proceedings dito habang nanatili naman sa detensyon si Partylist Rep. Beltran kahit naglagak na ito ng P12,000 piyansa dahil sa panibagong kaso na isinampa dito ng DOJ. (Joy Cantos/Malou Escudero)</body>
<link>http://www.philstar.com/Article.aspx?articleId=323728&amp;publicationSubCategoryId=92</link>
</article>
<article>
<title>Proc. 1017 kinuwestyon sa SC</title>
<author></author>
<date>
<month>February</month>
<day>28</day>
<year>2006</year>
</date>
<body>Inulan ng petisyon ang Supreme Court laban sa idineklarang Proclamation 1017 ni Pangulong Arroyo na nagsasailalim sa bansa sa State of National Emergency. Kabilang sa naghain ng petition for prohibition at certiorari ang grupo ni UP professor Randy David, Rep. Lorenzo Ta&amp;ntilde;ada III, Atty. Harry Roque at iba pang lawyers group. Binigyang-diin ng mga petitioners na dapat pagbawalan si Pangulong Arroyo, AFP chief of staff Gen. Generoso Senga, Defense Sec. Avelino Cruz Jr. at PNP chief Arturo Lomibao sa pagpapatupad ng Proclamation 1017. Hiniling din ng grupo sa High Tribunal ang pagpapalabas ng Temporary Restraining Order (TRO) para maharang ang pagpapatupad ng ilegal umanong direktiba ng Pangulo. Iginiit naman ng Alternative Law Group sa SC na dapat ipawalang-bisa ang nasabing proklamasyon ni PGMA dahil malinaw na nilalabag nito ang ating Saligang Batas. Samantala, 51-katao kabilang ang ilang militanteng Partylist representatives ang sinampahan ng kaso ng Department of Justice kaugnay sa pagpapabagsak sa Arroyo government. Ang mga kongresista ay sina Bayan-Muna Partylist Rep. Teddy Casino at Satur Ocampo, Gabriela Partylist Rep. Liza Maza at Anakpawis Partylist Rep. Rafael Mariano. Bukod sa mga kongresista, kabilang din sa kinasuhan sina dating Sen. Gringo Honasan, CPP-NPA founder Jose Maria Sison, NDF chairman Luis Jalandoni at CPP-NPA Spokesman Gregorio Rosal. Pinag-aaralan naman ni Justice Sec. Raul Gonzales ang pagsasampa ng kaso kina dating Tarlac Rep. Jose Cojuangco Jr. at Pastor Boy Saycon ng COPA na isinangkot sa planong pagpapatalsik kay Pangulong Arroyo. Sinabi ni Sec. Gonzales, nangangalap pa sila ng mga ebidensiya laban sa posibleng kasong isampa sa mga ito matapos malathala sa Time Magazin na nagpulong ang mga ito noong Huwebes para planuhin ang pagpapatalsik kay PGMA. Siniguro naman ni PNP chief Arturo Lomibao na papanagutin nila si San Juan Mayor JV Ejercito sa sandaling mapatunayan na ito ang nagkalat ng disimpormasyon na nagbunsod sa pag-aaklas ng mga miyembro ng Philippine Marines kamakalawa ng gabi sa Fort Bonifacio.</body>
<link>http://www.philstar.com/Article.aspx?articleId=323737&amp;publicationSubCategoryId=92</link>
</article>
<article>
<title>Joint session hinirit vs 1017</title>
<author></author>
<date>
<month>February</month>
<day>28</day>
<year>2006</year>
</date>
<body>Hiniling kahapon ni Batangas Rep. Hermilando Mandanas na magdaos ng joint session ang Kamara at Senado upang pag-usapan kung dapat ibasura o palawigin ang Presidential Proclamation 1017 na naglalagay sa bansa sa ilalim ng State of National Emergency. Naghain ng House resolution no. 1165 si Rep. Mandanas upang hilinging magsagawa ng joint session ang Mababa at Mataas na Kapulungan ng Kongreso upang pagbotohan ang ipinalabas na proclamation ni Pangulong Arroyo. Naniniwala si Mandanas na ito ang pinakamabuting paraan upang matapos na ang naturang isyu at maiwasan na lumala pa ang sitwasyon sa bansa dala na rin ng nasabing kautusan ng Pangulo. Ipinaliwanag pa nito, nakasaad sa section 23 ng Article VI ng Saligang Batas na kapag panahon ng giyera o national emergency, maaaring bigyan ng awtoridad ng Kongreso ang Pangulo sa limitadong panahon para magpatupad ng national emergency at nakapaloob din dito na may kapangyarihan ang Kongreso na limitahan ang panahon ng idineklarang national emergency at maglagay ng restrictions sa kapangyarihan ng Pangulo. Samantala, kinondena ng Liberal Party sa kanilang caucus ang pagpapatupad ng nasabing proklamasyon kasabay ang pagkukuwestyon sa legalidad nito sa Korte Suprema. Kabilang sa mga kumukwestyon sa legalidad nito sina Senate Majority Leader Francis Pangilinan, Sen. Pia Cayetano, Sen. Rodolfo Biazon, Sen. Mar Roxas at Senate President Franklin Drilon sa isang resolusyon sa Senado. Naniniwala naman si Sen. Juan Ponce Enrile na mayroong batayan ang pagdedeklara ng State of National Emergency subalit nabahala siya sa sunud-sunod na pag-aresto at pagsalakay sa media organization na kritikal sa Pangulo. Ayon naman kay Sen. Miriam Defensor-Santiago, walang kakayahan ang Korte Suprema para desisyunan ang Presidental Proclamation No 1017 sakali man na idulog ito ng mga kontra dito. Sa pananaw ni Sen. Santiago, puwedeng makialam ang SC kung ang ibinaba ni PGMA ay ang batas militar at suspension ng writ of habeas corpus at kung national emergency lang ay hindi ito maaring manghimasok batay na rin sa Art. 7 Sec. 18 ng saligang-batas. Aniya, wala din daw karapatan ang Senado na magkaroon ng inquiry on the aid of legislation sa 1017 dahil wala namang lehislaturang pag-uusapan, at ang nakapaloob dito ay probisyon ng konstitusyon, kung saan walang papel ang Senado. (Malou Rongalerios/Rudy Andal)</body>
<link>http://www.philstar.com/Article.aspx?articleId=323740&amp;publicationSubCategoryId=92</link>
</article>
</data>