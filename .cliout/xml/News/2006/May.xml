<?xml version="1.0" encoding="ISO-8859-1" ?>
<data>
<article>
<title>Taas-sahod dapat iregalo ni GMA sa manggagawa</title>
<author></author>
<date>
<month>May</month>
<day>01</day>
<year>2006</year>
</date>
<body>Hinikayat kahapon ni Sen. Jinggoy Estrada ang mga manggagawang sasali sa Labor Day rally ngayon na kalampagin si Pangulong Arroyo para igiit ang dagdag na suweldo. Sinabi ni Sen. Estrada, chairman ng Senate committee on labor, sobrang kahirapan na ang nararanasan ng mga manggagawa sa kamay ni Mrs. Arroyo kaya dapat lamang igiit ng mga anak-pawis ang kanilang kahilingan sa taas-sahod. Aniya, ngayong Araw ng Paggawa ay dapat ipadama ng sektor na ito sa Arroyo government sa pamamagitan ng protesta na wala nang nararating ang kakarampot nilang sahod. Bilang tugon, inihayag ni Pangulong Arroyo na susuportahan niya ang hakbanging itaas ang sahod ng mga sektor paggawa sa tulong na rin ng Tripartite Regional Wage Boards. Ayon kay Press Secretary at Presidential Spokesman Ignacio Bunye, naiintindihan ng Pangulo ang hinaing ng libu-libong manggagawa sa hirap ng pamumuhay dahil na rin sa matinding epekto ng pagtaas ng petrolyo sa buong mundo na tumama sa presyo ng mga pangunahing bilihin. &amp;quot;President Arroyo supports a wage hike hammered out by the tripartite regional wage boards,&amp;quot; ani Bunye. Kumpiyansa ang Malaca&amp;ntilde;ang na makukuha nito ang &amp;quot;middle ground&amp;quot; kapag ang lahat ng sektor na may kinalaman sa usapin ay makikiisa sa at tutuon sa magandang layunin ng ehekutibo para sa kapakanan ng buong bansa. &amp;quot;A win-win solution can be found that can ease the plight of labor while at the same time preserve the investments climate and the pact of growth,&amp;quot; dagdag ni Bunye. Ayon sa National Wages and Productivity Commission (NWPC), pinag-aaralan na ng regional tripartite wages and productivity boards kung magkano ang wage increase. Sa kasalukuyan, nakabinbin pa rin ang panukalang P125 across-the-board wage hike sa Mababang Kapulungan ng Kongreso. (Rudy Andal At Ellen Fernando)</body>
<link>http://www.philstar.com/Article.aspx?articleId=334414&amp;publicationSubCategoryId=92</link>
</article>
<article>
<title>AFP-PNP nagsanib lakas sa Labor Day</title>
<author></author>
<date>
<month>May</month>
<day>01</day>
<year>2006</year>
</date>
<body>Itinaas na kahapon ng Armed Forces of the Philippines (AFP) at Philippine National Police (PNP) sa &amp;quot;full alert&amp;quot; status ang buong puwersa nito sa buong bansa upang tutukan ang peace and order sa selebrasyon ng Labor Day ngayong araw na inaasahang daragsain ng tinatayang 500,000 hanay ng manggagawa at militanteng grupo. Alas-12 ng tanghali kahapon ay ikinalat ang 10,000 pulis sa pinaniniwalaang kritikal na mga lugar na madalas pagdausan ng mga demonstrador. Kabilang sa mga lugar ang Mendiola, Edsa shrine, Plaza Miranda, Liwasang Bonifacio, US Embassy, Bonifacio monument at Welcome Rotonda. Nakaalerto din ang militar at kapulisan sa mga destabilizer, terorista at communist rebels na posibleng magsagawa ng pananabotahe upang ipahiya ang gobyerno at agawin ang kapangyarihan kay Pangulong Arroyo. Sinabi ni PNP spokesman Sr. Supt. Samuel Pagdilao na bantay-sarado na rin ang mga pangunahing instalasyon ng pamahalaan, economic key points at iba pang posibleng target habang pinalawak na rin ang intelligence operations para masupil ang pinangangambahang pagsiklab ng kaguluhan. Gagamit din ang PNP ng video at still cameras upang makita kung may lalabag sa batas. Sa Camp Aguinaldo, maaga pa lamang ay nagpakita ng puwersa ang AFP-National Capital Region Command bilang mga standby elements ng NCRPO. Ipinarada ng mga sundalo ang kanilang gamit pang-giyera gaya ng mga tangke at helicopters sakaling magkagulo ngayon. Nagbabala si Pagdilao na aarestuhin ang mga bayolenteng lider ng mga protester na susuway sa pinaiiral na &amp;quot;no permit, no rally.&amp;quot; Anya, hindi lisensiya ang ginawang desisyon ng Korte Suprema kaugnay sa Calibrated Preemptive Response (CPR) upang abusuhin ang karapatang magsagawa ng kilos-protesta. Nananatili pa rin umanong sakop ng mga umiiral na batas ang pagsasagawa ng mga pagkilos sa lansangan upang matiyak na hindi magbibigay ng panganib sa ibang tao o ari-arian ang mga isasagawang pagkilos. Samantala, nakiusap naman sina Sens. Lito Lapid at Ramon Revilla, Jr., sa mga manggagawa na huwag lalampas sa itinakda ng batas sa gagawin nilang kilos protesta sa araw na ito. Anila, hindi dapat maging pases ng mga manggagawa ang pagkakabasura sa CPR para maging marahas na sila sa kanilang pagkilos. Anang mga senador, dapat ay panatilihin ng mga lider na maging maayos ang kanilang hanay at huwag udyukan ang ating kapulisan upang maiwasan ang anumang kaguluhan. (Joy Cantos/Rudy Andal)</body>
<link>http://www.philstar.com/Article.aspx?articleId=334427&amp;publicationSubCategoryId=92</link>
</article>
<article>
<title>Obispo, Guardians nag-Chacha na</title>
<author></author>
<date>
<month>May</month>
<day>01</day>
<year>2006</year>
</date>
<body>Lumawig pa ang lumalaganap na suporta para sa Charter Change (ChaCha) matapos na ideklara ng Guardians International Inc. (GII) ang kanilang pagpanig sa isinasagawang Peoples Initiative para sa pag-amyenda ng Saligang Batas. Ayon kay Bishop Nilo Tayag, secretary general for information and education ng GII, pinili nilang maging pro-ChaCha sa dahilang may pananampalataya sila sa katalinuhan at karunungan ng sambayanang Pilipino bilang tagalikha ng kasaysayan ng bansa. &amp;quot;Sa puntong ito, hindi na maaari pang pigilin ang ChaCha at ang pagpalit sa parliamentary system ng ating pamahalaan ay kabahagi nito na siyang magdadala sa atin sa magandang kinabukasan,&amp;quot; pahayag ni Tayag. Binubuo ng mga aktibo, retirado at dating miyembro ng pulisya at militar, ang deklarasyon ng GII ay nakapagbigay pa ng lakas ng loob para sa mga tagasulong ng Peoples Initiative na inisyatibo ng ULAP at Sigaw ng Bayan movement. &amp;quot;Kamiy lumabas na upang ipahayag ang tunay naming damdamin at hindi na magkamali ang lipunan sa tunay na layunin ng ChaCha,&amp;quot; dagdag pa ni Tayag. Si Tayag ay dating national chairman ng militanteng Kabataang Makabayan na siyang nagpasimula ng political activism noong kasagsagan ng rehimeng Marcos mahigit tatlong dekada na ang nakakalipas. (Ellen Fernando)</body>
<link>http://www.philstar.com/Article.aspx?articleId=334428&amp;publicationSubCategoryId=92</link>
</article>
<article>
<title>Habal-habal bibigyan ng prangkisa</title>
<author></author>
<date>
<month>May</month>
<day>01</day>
<year>2006</year>
</date>
<body>Isinulong ni Cebu Rep. Ramon Durano ang pagregulate ng paggamit ng mga motorsiklo sa mga probinsiya na kilala rin sa tawag na habal-habal, sputniks at skylab. Sa House Bill 5411 na inihain ni Rep. Durano, bagaman at malaki ang naitutulong sa public transport ng mga &amp;quot;motorcycles for hire&amp;quot; bilang uri ng transportasyon, karamihan naman sa mga ito ay hindi nakarehistro kaya matatawag na ilegal. Hindi anya covered ng anumang uri ng insurance ang mga motorsiklong ginagamit sa pamamasada at siguradong walang makukuhang benepisyo ang mga pasahero sakaling sila ay maaksidente. &amp;quot;Furthermore, the lack of franchise opens the opportunity for traffic enforcers to harass, mulct and fleece the operator of habal-habal,&amp;quot; ani Durano. Nais ni Durano na mabigyan ng franchise ang mga habal-habal at katulad na uri ng transportasyon upang maging legal ang operasyon ng mga ito pero dapat aniyay gamitin lamang ang mga nasabing sasakyan sa mga malalayong probinsiya na makikipot ang mga kalsada at hindi puwedeng daaanan ng mga &amp;quot;four wheeled motor vehicles&amp;quot;. Idinagdag ni Durano na dapat magsagawa ng survey ang mga LGUs upang makita ang aktuwal na operasyon ng mga habal-habal sa kanilang munisipalidad at tingnan na rin ang rutang dinadaanan ng mga nasabing sasakyan. Nais ng solon na magkaroon ng documentation, prangkisa, plate numbers, at boundaries ng operasyon ang mga habal-habal at kahalintulad na sasakyan. (Malou Escudero)</body>
<link>http://www.philstar.com/Article.aspx?articleId=334435&amp;publicationSubCategoryId=92</link>
</article>
<article>
<title>Snap poll di sagot sa civil war  solons</title>
<author></author>
<date>
<month>May</month>
<day>01</day>
<year>2006</year>
</date>
<body>Ibinasura ng mga pinuno sa Mababang Kapulungan ng Kongreso ang panawagan ng oposisyon na magpatawag si Pangulong Arroyo ng isang snap election upang maiwasan umano ang paglaganap ng digmaan sa bansa. Sinabi nina House Majority Leader Prospero Nograles at Deputy Majority Leader Antonio Cerilles na hindi katanggap-tanggap at wala sa panahon ang panawagan ng oposisyon dahil palalalain lamang nito ang problema ng bansa, partikular na ang idudulot nito sa ekonomiya. Ipinagdiinan ni Nograles na malabong mangyari ang civil war sa Pilipinas dahil bukod sa kontrolado ni Pangulong Arroyo ang sitwasyon ay hinding-hindi ito papayagan ng taumbayan. Naniniwala pa ang kongresista mula sa lunsod ng Davao na ang mga protestang ginagawa laban sa pamahalaan ay hindi umabot sa pinakamataas na yugto ng pakikibaka dahil ayaw ng taumbayan na maimpluwensiyahan ng mga negatibong pulitika. Nagbabala pa si Nograles na ang anumang pagbabanta kaugnay sa digmaan ay magdudulot lamang ng pananakot hindi lamang sa mga lokal na mamumuhunan, kundi maging sa mga dayuhang negosyante. Hinikayat din ni Nograles ang mamamayan na huwag makinig sa mga ibinabatong mungkahi ng hanay ng oposisyon. Aniya, oposisyon lamang ang may kagagawan ng mga problemang hinaharap ng bansa dahil sa kanilang personal na ambisyon. Hinikayat naman ni Cerilles ang mga pulitiko na maglatag ng mga solusyon sa problema ng bansa, alinsunod sa itinatakda ng Konstitusyon. (Malou Escudero)</body>
<link>http://www.philstar.com/Article.aspx?articleId=334443&amp;publicationSubCategoryId=92</link>
</article>
<article>
<title>Wage hike iginiit!</title>
<author></author>
<date>
<month>May</month>
<day>02</day>
<year>2006</year>
</date>
<body>Libu-libong militanteng obrero ang nag-rally kahapon sa Liwasang Bonifacio at ibang bahagi ng Metro Manila upang tutulan ang P40-B non-wage benefit para sa manggagawa na inialok ni Pangulong Gloria Macapagal-Arroyo. Kasabay nito, isinigaw ng mga militanteng grupo na ang kailangan nila ay ang agarang implementasyon ng across-the-board na P125 increase. Iginiit din ng grupo ang agarang pagbibitiw sa puwesto ni Pangulong Arroyo. Nag-alok ang Pangulo sa mga manggagawa sa ginawa nitong talumpati sa harap ng mga lider ng Trade Union Congress of the Philippines (TUCP) sa Malaca&amp;ntilde;ang ng P40 bilyong non-wage benefits katulad ng scholarship, health rehabilitation para sa mga OFW, rehabilitasyon ng Philippine General Hospital at pagtulong ng GSIS sa Philippine Health Insurance. Hiniling din ng TUCP sa mga mambabatas na isuko na lamang ang kanilang P19 bilyong pork barrel upang magamit na pondo ito sa panukalang P3,000 na salary increase sa mga government workers. Inatasan din ng Pangulo ang Land Bank of the Philippines upang magpautang sa mga employer at grupong manggagawa upang makabili ng bus upang makatulong sa mga obrero sa kanilang transportasyon. Sinabi pa ni PGMA, maglalaan ng pondong P20 bilyon ang DBM para sa salary standardization ng mga empleyado ng gobyerno na ang bisa ay sa susunod na taon. Samantala, hindi naman nagawang makatawid ng Mendiola bridge patungong Malaca&amp;ntilde;ang ang mga militanteng manggagawa tulad ng Kilusang Mayo Uno, Partido ng Manggagawa na nagmula sa Liwasang Bonifacio at Plaza Miranda. Tinutulan din ng mga ito ang iniaalok na P40-B non-wage benefit ni Mrs. Arroyo bilang regalo sa mga obrero sa Labor Day. Ayon naman kay Chief Supt. Vidal Querol ng NCRPO lumabag sa batas ang mga ralista matapos magtangka ang mga ito na magmartsa patungong Mendiola. Sinabi ni Querol, binigyan ng permiso ang mga grupong manggagawa na makapagsagawa ng kanilang programa sa Liwasang Bonifacio at Plaza Miranda dahil ito ang mga freedom park pero nagtangka pa rin ang mga ito na magtungo sa Mendiola. Samantala, may 20 miyembro ng PLDT labor union na nagkunwaring deboto ng St. Jude ang nagsagawa ng rali malapit sa gate ng Palasyo pero agad naman silang pinaalis ng mga awtoridad. Tinawag naman ng Batasan 5 na isang traydor si Mrs. Arroyo dahil sa patuloy nitong panunupil sa karapatang pulitikal at sibil sa taumbayan. Sinabi ni Bayan-Muna Rep. Satur Ocampo sa phone-patched message nito sa mga nagsagawa ng rali sa Liwasang Bonifacio na pagtatraydor ang gagawin ni PGMA sa pag-amyenda nito sa Konstitusyon kung saan ay papayagan ang mga dayuhan na makapagmay-ari ng lupa at pagsamantalahan ang ating likas-yaman. (Ellen Fernando, Lilia Tolentino, Malou Escudero, Joy Cantos at Danilo Garcia)</body>
<link>http://www.philstar.com/Article.aspx?articleId=334572&amp;publicationSubCategoryId=92</link>
</article>
<article>
<title>Leaders ng CPP humalo sa rally</title>
<author></author>
<date>
<month>May</month>
<day>02</day>
<year>2006</year>
</date>
<body>May 100 lider at miyembro ng Communist Party of the Philippines (CPP) ang nakilahok sa rali ng mga manggagawa kahapon sa Liwasang Bonifacio sa Maynila. Dakong ala-1 ng hapon ng biglang kumalas mula sa rali ng mga manggagawa ang mga CPP members na nakasuot ng kulay pulang t-shirt at nagsagawa ng kanilang lightning rally. Nagmartsa ang mga komunista mula sa bisinad ng Manila City hall hanggang sa makarating ito sa Bonifacio shrine kung saan ay sumisigaw pa ang mga ito ng &amp;quot;rebolusyon, hindi Cha-cha&amp;quot;. Nakihalo ang nasabing mga CPP member sa may 10,000 manggagawa na miyembro ng Partido ng Manggagawa na pinangungunahan ni Partylist Rep. Renato Magtubo. Itinanggi naman ni Rep. Magtubo na kasamahan nila ang nasabing mga komunista bagkus ay sinabi nitong baka nakikisimpatya lamang daw ang mga ito sa kanilang ipinaglalaban para sa kapakanan ng mga obrero. Makalipas ang ilang minutong &amp;quot;lightning rally&amp;quot; ng CPP ay umalis na rin ang mga ito at kanya-kanya na sila ng direksyon upang makaiwas sa naalertong mga pulis. (Danilo Garcia/Gemma Garcia)</body>
<link>http://www.philstar.com/Article.aspx?articleId=334584&amp;publicationSubCategoryId=92</link>
</article>
<article>
<title>Hayaan ninyo akong magtrabaho</title>
<author></author>
<date>
<month>May</month>
<day>02</day>
<year>2006</year>
</date>
<body>Hiniling kahapon ni Pangulong Arroyo sa kanyang mga kritiko na tigilan na ang ingay at hayaan muna siyang makapagtrabaho para maisulong na ang ekonomiya ng bansa. Ang mensahe ay ginawa ng Pangulo sa pagdiriwang ng Araw ng Manggagawa kasabay ang paghahayag ng P40 bilyong non-wage benefits sa mga obrero. Sinabi ni Mrs. Arroyo, dinidinig niya ang araw-araw na hinaing ng mamamayan habang ang kanyang mga destabilizers ay walang ginawa kundi makinig lamang para sa kanilang pansariling kapakanan at walang katapusan na pagbatikos sa gobyerno. &amp;quot;Sa ating destabilizers, ang sinasabi ko, pabayaan na ninyo ang mga taong magampanan ang kanilang trabaho at hayaan ang Pangulong gumanap sa kanyang tungkulin,&amp;quot; wika pa ng Pangulo. Nakiusap din si Mrs. Arroyo na tigilan na ang pag-iingay ng kanyang mga kritiko bagkus ay magsimula na lamang silang tumulong sa paglilingkod sa taumbayan. &amp;quot;Dapat tumbasan ng kaukulang serbisyo at benepisyo ang galing ng dakilang manggagawa,&amp;quot; dagdag pa ng Pangulo. Samantala, naniniwala naman ang Armed Forces of the Philippines (AFP) na bigo ang mga destabilizers ni Pangulong Arroyo para agawin ang pamumuno sa gobyerno. Ito ang naging assesment ng liderato ng AFP kaugnay sa pagkabigo ng mga destabilizers na muling gamitin ang taumbayan para maglunsad ng magulong kilos-protesta. (Lilia Tolentino/Joy Cantos)</body>
<link>http://www.philstar.com/Article.aspx?articleId=334592&amp;publicationSubCategoryId=92</link>
</article>
<article>
<title>Huwag kang tumakbo sa Makati</title>
<author></author>
<date>
<month>May</month>
<day>02</day>
<year>2006</year>
</date>
<body>Pinayuhan kahapon Senate Minority Leader Aquilino Pimentel Jr. si Sen. Lito Lapid na huwag sundin ang utos ni Pangulong Arroyo na tumakbo sa mayoralty race ng Makati sa taong 2007 dahil isa itong political suicide. Ito ang naging reaksyon ni Sen. Pimentel matapos lumabas ang report na inuudyukan ng Pangulo at ni First Gentleman Jose Miguel Arroyo si Lapid na tumakbo sa pagka-mayor ng Makati kalaban si incumbent Mayor Jejomar Binay. Naniniwala naman ang mambabatas na hindi kakagatin ni Lapid ang alok sa kanya na tumakbo sa Makati dahil maaaring alam din niya ang kahihinatnan ng kanyang kapalaran dito. Ayon pa sa mambabatas na kaya pinipilit ng Malakanyang na tumakbo si Lapid sa Makati ay upang sirain ang balwarte ng oposisyon sa nasabing siyudad. Aniya, wala umanong pag-asa si Lapid na talunin si Binay dahil popular ito sa kanyang nasasakupan kumpara sa senador na isang taga-Pampanga at maituturing na dayo lamang. &amp;quot;In ordering Sen. Lapid to run for Mayor of Makati, President Arroyo pulls out her last straggler in the Senate and pushes him to commit political hara-kiri,&amp;quot; ani Pimentel. Ang termino ni Lapid ay sa taong 2010 pa matatapos at kung matatalo ito kay Binay sa mayoralty race ay makakabalik pa rin ito sa Senado. (Rudy Andal)</body>
<link>http://www.philstar.com/Article.aspx?articleId=334594&amp;publicationSubCategoryId=92</link>
</article>
<article>
<title>Rapist sa PCGA pinasisibak</title>
<author></author>
<date>
<month>May</month>
<day>02</day>
<year>2006</year>
</date>
<body>Isang German national ang pinasisibak ng Advocate for the Protection and Welfare of Children mula sa hanay ng Philippine Coast Guard Auxillary (PCGA) dahil umano sa pagiging rapist ng mga kabataan at pagiging undesirable alien. Ayon kay Mark Barican, pangulo ng APWC, magiging kasiraan sa buong hanay ng PCG kung mananatiling miyembro ng PCG Auxillary si Michael Johanas Heinen, 62 anyos. Sinabi ni Barican, nagpakilala umanong kapitan ng PCGA si Heinen at palaging nakasuot ng kanyang uniporme para magmukhang kagalang-galang sa menor de edad nitong target na molestiyahin. Hiniling din ni Barican sa Bureau of Immigration na agarang ipatapon palabas ng bansa si Heinen upang hindi na ito muling makapambiktima ng mga kabataan. Sinabi naman ni Engr. Ben Lorque ng Profound Master Training Center na may ilang tiwaling opisyal ng pamahalaan ang nagbibigay umano ng proteksyon kay Heinen na minsan ay nagpapakilang investor din. Inaresto ang German national sa kasong rape at child abuse noong 1997 at nitong Abril 4 ay nagpalabas ng warrant of arrest ang korte laban sa dayuhan. (Mer Layson)</body>
<link>http://www.philstar.com/Article.aspx?articleId=334603&amp;publicationSubCategoryId=92</link>
</article>
<article>
<title>Pinay pinutol ang ari ng among Arabo</title>
<author></author>
<date>
<month>May</month>
<day>03</day>
<year>2006</year>
</date>
<body>Isang Pinay ang inaresto ng Saudi Police matapos putulin ang ari ng kanyang among Arabo na nagtangkang gumahasa sa kanya sa Riyadh. Sa ulat na nakarating kahapon sa Department of Foreign Affairs (DFA), nanlaban ang 38-anyos na Pinay na hindi muna binanggit ang pangalan, matapos umanong gapangin ng kanyang amo habang natutulog. Ayon sa report, natunugan ng Pinay na may gagawing masama sa kanya ang amo dahil sa tuwing wala umano ang misis ng suspek ay masama at malagkit ang tingin nito sa kanya. Posible umanong pinaghandaan ng biktima ang maaaring gawin sa kanya kaya sa tuwing matutulog ay may katabi itong kitchen knife sa higaan. Sinasabi sa report na habang natutulog ang biktima ay pinasok siya ng amo na hubut hubad na. Noong una ay inakala umano ng suspek na nagpaubaya ang biktima ngunit lingid sa Arabo ay unti-unting kinukuha ng biktima ang patalim hanggang sa putulin ng biktima ang ari ng suspek. Nagawa pang magtatakbo ng Arabo at naiwan ang kaputol ng kanyang ari. Muli naman naikabit ng mga doktor sa Riyadh Hospital ang putol na ari habang hinuli ng mga pulis ang Pinay. Tiniyak naman ni Foreign Affairs spokesman Gilbert Asuque na tutulungan nilang mapawalang-sala at mailabas ng kulungan ang Pinay dahil &amp;quot;self-defense lamang ang ginawa nito. Samantala, nakatakdang tumulak sa darating na Mayo 7 patungong Saudi si Pangulong Arroyo upang personal na makipag-usap sa Hari ng Saudi at makipag-talakayan kung paano mareresolba ang problema ukol sa pagtaas ng presyo ng langis na tumama sa merkado. Posible ring samantalahing ilapit ng Pangulo ang kaso ng mga Pinoy na nahaharap sa mga kaso sa Saudi kabilang na ang sinapit ng naturang Pinay na namutol ng ari. (Ellen Fernando at Mer Layson)</body>
<link>http://www.philstar.com/Article.aspx?articleId=334729&amp;publicationSubCategoryId=92</link>
</article>
<article>
<title>Wage board kinalampag sa dagdag sahod</title>
<author></author>
<date>
<month>May</month>
<day>03</day>
<year>2006</year>
</date>
<body>Nanawagan na kahapon ang mga maka-administrasyong mambabatas sa Regional Wage Board na simulan na ang pag-aaral kaugnay sa pagtaas ng sahod ng mga manggagawa sa pribadong sektor sa harap ng kasalukuyang antas ng pamumuhay. Ayon kina Reps. Antonio Cuenco at Benasing Macarambon, panahon na para i-review ang kasalukuyang wage levels ng mga empleyado dala na rin ng pagtaas ng presyo ng pangunahing bilihin. Ayon kina Cuenco at Macarambon, nagpahayag na nang intensyon ang Trade Union Congress of the Philippines (TUCP) na maghahain ng across-the-board wage petition na hindi bababa sa P70. Sinabi pa ni Cuenco na ang mabilisang pag-aksyon sa naturang kahilingan ay magpapatunay na hindi lamang press release ang pagnanais ni Pangulong Arroyo na matulungang maiangat ang buhay ng mga manggagawa. Inihayag naman ni Macarambon na ang one-year period para sa pagbibigay ng wage hike ay hindi dapat maging balakid sa wage boards na aksyunan at dinggin na ang panawagan ng mga manggagawa. Dapat anyang magkaroon ng projections ang wage board ukol sa presyo ng pangunahing bilihin at produktong petrolyo na gagamitin bilang basehan ng dagdag na sahod. Idinagdag nito na dapat ding ikunsidera ng board ang maagang pagbibigay ng mga benepisyo na inihayag ng Pangulo na kinabibilangan ng zero o less Income tax payment sa gagawin nitong pagre-review. Sinabi naman ni Majority Leader Prospero Nograles na patuloy nilang isusulong ang panukalang P125 legislated wage hike at malapit na aniyang matapos ng Kamara ang ginagawa nitong pagtalakay at debate sa naturang panukala para maisulong na ito sa plenaryo kung saan ito pagbobotohan at maipasa. (Malou Escudero)</body>
<link>http://www.philstar.com/Article.aspx?articleId=334740&amp;publicationSubCategoryId=92</link>
</article>
<article>
<title>525 gasolinahan magbibigay ng P1 discount</title>
<author></author>
<date>
<month>May</month>
<day>03</day>
<year>2006</year>
</date>
<body>Siniguro kahapon ng Department of Energy (DOE) na walang magaganap na krisis sa gasolina matapos na ipag-utos sa mga kompanya ng langis na dagdagan ang kanilang istasyon na magbibigay ng P1 diskwento sa mga drayber. Ayon kay DOE Secretary Raphael Lotilla, mula sa dating 336 istasyon na nagbibigay ng diskwento ay umabot na ito ngayon sa 525 matapos na kusang magdagdag ang mga kompanya ng langis ng kanilang istasyon na magbibigay ng diskwento upang kahit paano ay mabigyang solusyon ang sunud-sunod na pagtaas sa presyo ng krudo. Ang 525 gasoline stations ay makikita sa mga pangunahing kalsada sa Metro Manila kung saan malaking bilang ng mga pampublikong sasakyan ang dumaraan, habang 118 ang nasa South Luzon, 80 sa North Luzon, 32 sa Visayas at 43 gasoline stations naman ang nasa Mindanao. Samantala, patuloy pa rin ang negosasyon nina DOTC Secretary Leandro Mendoza at LTFRB chair Maria Elena Bautista sa mga transport group upang makahanap pa ng solusyon sa patuloy na pagtaas ng presyo ng petrolyo. Sa ngayon ay umaabot na sa $74 kada bariles ang halaga ng krudo sa pandaigdigang pamilihan. (Edwin Balasa)</body>
<link>http://www.philstar.com/Article.aspx?articleId=334745&amp;publicationSubCategoryId=92</link>
</article>
<article>
<title>2 bagyo papasok ngayong Mayo</title>
<author></author>
<date>
<month>May</month>
<day>03</day>
<year>2006</year>
</date>
<body>Sa kabila ng dinaranas na sobrang init ng panahon bunsod ng summer, dalawang malalakas na bagyo ang nagbabantang pumasok ngayong buwan ng Mayo sa bansa. Ayon kay Dra. Flaviniana Hilario, hepe ng climatology and agrometeorology branch ng Philippine Atmospheric, Geophysical and Astronomical Services Administration (PAG-ASA), umpisa sa susunod na linggo, papasok na ang panahon ng tag-ulan at una umanong mararamdaman ito sa kanlurang bahagi ng bansa, partikular na sa Batanes group of islands o yaong mga lugar na malapit sa China Sea, gayundin ang ilang bulubundukin sa Cordillera Autonomous Region (CAR). Nilinaw ni Hilario na ang panahon ng tag-ulan ay hindi bahagi ng kinatatakutang La Ni&amp;ntilde;a dahil nawala ito nang pumasok ang panahon ng tag-init. Inamin ng PAG-ASA na may kalakasan ang mga ito kaya muling binalaan ang mga government concerned agencies na maging handa para sa mga malalakas na buhos ng ulan na magdudulot ng tiyak na problema na naman sa baha. (Angie dela Cruz)</body>
<link>http://www.philstar.com/Article.aspx?articleId=334750&amp;publicationSubCategoryId=92</link>
</article>
<article>
<title>Lapid desididong labanan si Binay</title>
<author></author>
<date>
<month>May</month>
<day>03</day>
<year>2006</year>
</date>
<body>Desidido si Sen. Lito Lapid na tumakbo bilang alkalde ng Makati City at kalabanin sa darating na May 2007 elections si Mayor Jejomar Binay. Ayon sa kampo ni Sen. Lapid, nakumbinsi umano nina Pangulong Arroyo at First Gentleman Mike Arroyo ang senador na labanan si Binay. Ang termino ni Lapid sa pagiging senador ay hanggang 2010 kaya sakaling matalo man ang mambabatas sa mayoralty race laban kay Binay ay makakabalik naman ito sa pagiging lawmaker sa Mataas na Kapulungan. Naniniwala ang kampo ni Lapid na tatalunin nito si Binay sa kanilang paghaharap sa mayoralty race ng Makati City sa susunod na taon kahit hindi siya lehitimong residente nito. Anila, ang tapat na paglilingkod sa mamamayan ng Makati ang kanyang puwedeng ialay at kahit hindi mataas ang kanyang natapos na pag-aaral ay subok naman siya sa paglilingkod sa taumbayan tulad ng maging gobernador siya sa lalawigan ng Pampanga sa loob ng 3 termino. Itinanggi naman ni Alex Marcelino, media director ni Lapid, ang napaulat na pagtakbo umano ng mambabatas bilang mayor ng Makati sa susunod na eleksyon. Aniya, tsismis lamang ang mga ito at wala namang pormal na usapang nagaganap sa pagitan ng mambabatas at ng mga Arroyo. Pinayuhan naman ni Senate Minority Leader Aquilino Pimentel Jr. si Lapid na huwag &amp;quot;magpagamit&amp;quot; sa mag-asawang Arroyo para labanan si Binay sa darating na mayoralty race dahil isa itong &amp;quot;political suicide.&amp;quot; Sinabi ni Sen. Pimentel, kinukumbinsi ng mag-asawang Arroyo si Lapid na labanan si Binay upang mapigil nito ang mga anti-GMA rally sa lungsod dahil sa kilalang lider ng oposisyon ang nakaupong alkalde ng lungsod. (Rudy Andal)</body>
<link>http://www.philstar.com/Article.aspx?articleId=334756&amp;publicationSubCategoryId=92</link>
</article>
<article>
<title>Erap pinayagang dumalo sa 101st b-day ni Do&amp;ntilde;a Mary</title>
<author></author>
<date>
<month>May</month>
<day>03</day>
<year>2006</year>
</date>
<body>Pinayagan kahapon ng Sandiganbayan Special Division si dating Pangulong Joseph Estrada na makalabas muli ng kanyang villa sa Tanay, Rizal upang dumalo sa ika-101 kaarawan ngayon ng kanyang inang si Do&amp;ntilde;a Mary. Pumayag ang korte na lumabas ng kanyang detensiyon ang dating pangulo patungo sa kanilang bahay sa No. 1 Polk St. Greenhills, San Juan mula alas-7 ng umaga hanggang alas-10 ng gabi. Pumayag din ang korte sa kahilingan nito na gawin na lamang sa Mayo 5 ang pagdinig sa plunder case nito. Noong nakaraang taon, pinayagan din ng korte si Estrada na makadalo sa ika-100 birthday ni Do&amp;ntilde;a Mary na ginanap naman sa Manila Hotel. (Malou Escudero)</body>
<link>http://www.philstar.com/Article.aspx?articleId=334759&amp;publicationSubCategoryId=92</link>
</article>
<article>
<title>Kidnapping tumaas ng 70%</title>
<author></author>
<date>
<month>May</month>
<day>03</day>
<year>2006</year>
</date>
<body>Tumaas ng 70 porsiyento ang insidente ng mga kaso ng kidnapping-for-ransom sa bansa sa nakalipas na unang apat na buwan ng taong 2006. Sinabi ni Police Anti-Crime Emergency Response (PACER) Deputy Chief for Operations Sr. Supt. Prudencio Tom Ba&amp;ntilde;as na sa pagtatapos ng buwan ng Abril ay 17 kaso ng kidnapping-for-ransom ang kanilang naitala. Samantalang sa naunang report ni PACER Chief Deputy Director General Oscar Calderon, sa pagtatapos lamang ng buwan ng Marso ay 12 kaso ng kidnapping ang kanilang naitala. Kasabay nito, inihayag ni Ba&amp;ntilde;as na nababahala ang PACER sa bagong kidnapping modus operandi na tumatarget ng mga Indian nationals na sangkot sa negosyong 5-6. &amp;quot;They are kidnapped and released on the same day, sometimes only for 60,000 pesos (ransom),&amp;quot; ayon sa opisyal. Ayon kay Ba&amp;ntilde;as, base sa intelligence report ay maraming mga negosyanteng Bombay ang nakikidnap at pinalalaya sa halagang mula P60,000 hanggang P200,000. Aminado naman ang opisyal na ang pagtaas ng kidnapping ay bunsod ng masyadong abala ang puwersa ng pulisya sa banta ng destabilisasyon at anti-government street protests. &amp;quot;When there is chaos, the kidnappers take advantage of the situation,&amp;quot; pahayag nito. Sa tala, noong 2004 ay nakapagtala ang PACER ng 29 kaso ng kidnapping-for-ransom na siyang pinakamababa simula ng mamayagpag ang mga KFR gang sa bansa partikular na sa Metro Manila. Samantalang noong 2005 ay umaabot sa 50 ang kaso ng kidnapping na naitala ng mga awtoridad. &amp;quot;We hope to bring the cases in 2006 down to the lowest level,&amp;quot; kumpiyansang tinuran pa ng opisyal kaugnay ng puspusang kampanya laban sa mga KFR gang. (Joy Cantos)</body>
<link>http://www.philstar.com/Article.aspx?articleId=334762&amp;publicationSubCategoryId=92</link>
</article>
<article>
<title>Sen. Nene bagong spokesman ni Binay?</title>
<author></author>
<date>
<month>May</month>
<day>03</day>
<year>2006</year>
</date>
<body>Nagmistula umanong tagapagsalita ni Makati Mayor Jejomar Binay si Sen. Aquilino Pimentel, Jr., matapos kontrahin ng huli ang balak ni Sen. Lito Lapid na kalabanin ang una sa mayoralty race sa 2007. Ayon kay First Gentleman Mike Arroyo, makakabubuti para sa sambayanan kung magtatrabaho na lang si Pimentel bilang senador kesa magbuhos ng oras sa mga maliliit na bagay tulad ng pulitikang-lokal. Sa pamamagitan ng kanyang tagapagsalita na si Aty. Jesus Santos, pinuna ni Ginoong Arroyo na umubos ng P6.1 bilyon ang Senado ngunit nakapagpasa lamang ng anim na hindi gaanong mahalagang batas. Kaipokrituhan din kay Pimentel ang magyabang na tila walang pagkatalo si Binay subalit ngayon pa lamang ay kinokontra na ang lahat ng gustong kumalaban sa alkalde. &amp;quot;Kung talagang kumpiyansa si Sen. Pimentel sa lakas ni Mayor Binay, bakit tila takot na takot siya ngayon pa lang kay Sen. Lapid,&amp;quot; puna ni Santos. Katawa-tawa rin para sa Unang Ginoo ang mga ulat na kaya tatakbo bilang alkalde ng Makati si Lapid ay para maiwasan ang pagiging balwarte ng oposisyon sa lungsod. Pinabulaanan din ng First Gentleman ang mga ulat na inutusan ni Pangulong Arroyo si Lapid na tumakbo laban kay Binay. &amp;quot;May sariling pag-iisip si Sen. Lapid, may sapat siyang karanasan sa pulitika para magdesisyon sa kanyang sarili kung ano ang kanyang gagawin,&amp;quot; ayon pa sa Unang Ginoo.</body>
<link>http://www.philstar.com/Article.aspx?articleId=334765&amp;publicationSubCategoryId=92</link>
</article>
<article>
<title>Pagpatay sa mga lider magsasaka kinondena</title>
<author></author>
<date>
<month>May</month>
<day>03</day>
<year>2006</year>
</date>
<body>Kinondena ng Department of Agrarian Reform (DAR) ang pagpaslang sa mga lider ng magsasaka sa ibat ibang panig ng bansa, ang pinakahuli ay ang pagpatay kay Enrico Cabanit, secretary general ng Ugnayan ng Nagsasariling Lokal na Organisasyon sa Kanayunan (UNORKA) sa Panabo, Davao del Norte. Sinabi ni Agrarian Reform Secretary Nasser Pangandaman na ang DAR ay nababahala na sa mga pagpaslang laluna ngayon na pinabibilis ng DAR ang distribusyon ng lupa na bahagi ng Comprehensive Agrarian Reform Program (CARP) sa mga probinsiya. Hiningi ng DAR ang tulong ng pulisya sa pamamagitan ni PNP Regional Director Ricardo Quinto na agad siyasatin ang motibo sa pagpatay. Ilan sa mga lider na pinaslang ay sina Rico Aldeva, lider ng Task Force Mapalad (TFM), Porferio Magsalang, chairman ng Pambansang Katipunan ng Makabayang Magbubukid (PRMM), na parehong pinatay ng mga hindi kilalang tao sa Negros Occidental. Isa pang lider, si Deogracias Erac, na pinatay noong Marso 23 sa Negros Oriental. Si Cabanit, 54 taon, ay binaril ng isang di kilalang tao habang nasa loob ng isang palengke sa Poblacion kasama ang isang anak na babae. Namatay si Cabanit sa maraming tama ng bala samantalang ang anak na malubhang tinamaan ay dinala sa Tagum General Hospital. Ayon kay Usec. for Field Operations Narciso Nieto na ilang oras bago patayin si Cabanit, siya kasama ang kanyang grupo, ay kumunsulta tungkol sa pagpapatupad ng repormang pansakahan sa Davao. (Angie dela Cruz)</body>
<link>http://www.philstar.com/Article.aspx?articleId=334766&amp;publicationSubCategoryId=92</link>
</article>
<article>
<title>Oposisyon kinantiyawan ni Gonzales</title>
<author></author>
<date>
<month>May</month>
<day>03</day>
<year>2006</year>
</date>
<body>Tumulong o manahimik! Ito naman ang payo ni National Security Adviser Norberto Gonzales sa oposisyon na nananawagan ng pagpapatalsik sa puwesto kay Pangulong Arroyo kung wala rin lamang maipapalit na mabuting lider ang grupo kay GMA. Ayon kay Gonzales, chairperson ng Partido Demokratiko Sosyalista ng Pilipinas, patuloy lamang sa pambabatikos ang oposisyon subalit wala naman itong naipapakitang maayos na programa upang mapaunlad ang ekonomiya ng bansa. &amp;quot;Nakakainis na itong oposisyon dahil masyadong maingay. Hanggang ingay lang naman, walang kakayahan. Walang inisip kundi pagpapabagsak sa gobyerno,&amp;quot; ani Gonzales sa ika-33rd founding anniversary ng grupo noong Lunes. Sinabi ni Gonzales na maging ang oposisyon ay hindi makapag-endorso ng isang tao na maaaring pumalit sa puwesto ni Mrs. Arroyo. Sa halip na patuloy na magsagawa ng noise barrage at destabilisasyon mas makabubuti anya kung manahimik na lamang o tumulong sa Pangulo upang tuluyan nang umunlad ang bansa. (Doris Franche)</body>
<link>http://www.philstar.com/Article.aspx?articleId=334767&amp;publicationSubCategoryId=92</link>
</article>
<article>
<title>5,000 Caloocan residents nabigyan ng murang pabahay</title>
<author></author>
<date>
<month>May</month>
<day>03</day>
<year>2006</year>
</date>
<body>Umaabot na sa 5,000 pamilya ang mabibiyayaan ng Community Mortgage Program (CMP) ng lokal na pamahalaan. Ayon kay Caloocan City Mayor Enrico &amp;quot;Recom&amp;quot; Echiverri, ang mga pamilyang ito ay dumaan sa tamang proseso at screening bago maaprubahan ang kanilang aplikasyon para mabigyan ng lupat bahay na babayaran din ng mga ito sa maliit na halaga lamang. Umaabot naman sa 22.34 ektarya ng lupa ang nabili ng lokal na pamahalaan upang tayuan ng mga bahay na ibebenta naman sa mahihirap na pamilya ng lungsod na naaprubahan ang aplikasyon. Sinabi pa ng alkalde, nararapat lamang na bigyan ng sapat na matitirhan ang mga mahihirap na residente sa halip na magtayo lamang ang mga ito ng kanilang bahay sa gilid ng kalsada at ilalim ng tulay na labis na delikado para sa mga ito. &amp;quot;Responsibilidad ng pamahalaang lungsod na bigyan sila ng maayos na matitirhan kayat gumagawa tayo ng paraan upang mabigyan sila ng maayos at murang bahay na masisilungan,&amp;quot; anang Echiverri. Idinagdag pa ng alkalde na patuloy ang proyektong ito ng lokal na pamahalaan upang mawala ang mga squatters sa buong lungsod. Ang Urban Poor Affairs Office (UPAO) ang siyang nakikipag-ugnayan sa mga may-ari ng lupa upang ipagbili sa lokal na pamahaalan sa abot-kayang halaga. Nagpasalamat naman kay Echiverri ang mga pamilyang nabiyayaan ng programang ito.</body>
<link>http://www.philstar.com/Article.aspx?articleId=334768&amp;publicationSubCategoryId=92</link>
</article>
<article>
<title>1017 legal!  SC</title>
<author></author>
<date>
<month>May</month>
<day>04</day>
<year>2006</year>
</date>
<body>Idineklarang legal at &amp;quot;Constitutional&amp;quot; ng Korte Suprema ang Presidential Proclamation 1017 ni Pangulong Arroyo, ngunit illegal ang pagpapatupad nito gaya ng warrantless arrest, pag-takeover sa media at pagbuwag sa mga rali. Sa botong 11-3, sinabi ng SC na mayroong kapangyarihan si Pangulong Arroyo na magdeklara ng state of national emergency at ang pagtawag nito sa Armed Forces of the Philippines (AFP) at Philippine National Police (PP) para pigilan ang lawless violence ay naaayon sa batas. Subalit labag sa batas ang pagdakip kina UP Prof. Randy David, Akbayan national chairman Ronaldo Llamas at ang ginawang raid sa pahayagang Daily Tribune dahil wala pa umanong malinaw na batas na naipapasa ang Kongreso laban sa pagsugpo sa anumang terorismo. Matatandaan na ang General Order No.5 na nakapaloob sa PP 1017 ang naging batayan ng PNP para pigilan ang mga grupong nais na magsagawa ng anumang protesta para mapabagsak ang administrasyong Arroyo. Sina David at Llamas ay dinakip habang nakikipag-negosasyon sa PNP upang makapagsagawa ng umanoy mapayapang paggunita sa EDSA revolution noong Pebrero 24, 2006 habang ang Tribune naman ay sinalakay matapos ang proklamasyon ng 1017 at kinasuhan ng rebelyon sa DOJ. Ayon pa sa SC, maituturing na pagsikil sa press freedom ang ginawang pag-takeover sa naturang pahayagan. Nilinaw ng SC na illegal ang mga naganap na warrantless arrest noong kasagsagan ng Pebrero 24. Pitong petition ang isinampa sa SC upang kuwestiyunin ang legalidad ng 1017 dahil sa umanoy isang pag-abuso sa kapangyarihan sa panig ng Malaca&amp;ntilde;ang ang nasabing kautusan. Ayon pa sa SC, puwedeng ulitin ang pagdeklara ng 1017 basta hindi na uulitin ang mga idineklarang illegal acts sa ilalim nito. Pinag-aaralan na ng Palasyo kung iaapela ang desisyon ng SC na nagdedeklarang ilegal sa ilang probisyon ng General Order No.5. (Grace Dela Cruz at may ulat ni Lilia Tolentino)</body>
<link>http://www.philstar.com/Article.aspx?articleId=334929&amp;publicationSubCategoryId=92</link>
</article>
<article>
<title>Polusyon sa Metro Manila lumalala</title>
<author></author>
<date>
<month>May</month>
<day>04</day>
<year>2006</year>
</date>
<body>Kailangang seryosohin ng pamahalaan ang kampanya nito laban sa mga smoke belchers dahil masyado ng mataas ang antas ng polusyon bunga na rin ng walang humpay na pagbuga ng nakakalasong usok ng mga sasakyan sa Metro Manila. Ayon kay Sen. Manny Villar, chairman ng Senate committee on public order, dapat na higpitan ang pagpapatupad ng emission test batay na rin sa Republic Act 8749 o ang &amp;quot;Clean Air Act&amp;quot; na inakda niya noong siya pa ang pinuno ng Mababang Kapulungan. Hiniling ni Villar sa Land Transportation Office (LTO) na maging istrikto at huwag payagan ang mga sasakyang bagsak sa emission test. Ani Villar, ang air pollution ang dahilan ng pagdami ng mga sakit sa kabataan partikular na ang respiratory tract diseases o impeksyon. Sa ulat ng Department of Environment and Natural Resources (DENR), pang-lima ang lungsod ng Maynila sa buong mundo kung ang pagbabatayan ay polusyon. Nangunguna ang Beijing, Shanghai sa China, New Delhi sa India, at Jakarta sa Indonesia. Umaabot naman sa 144 microgram per normal cubic meter ang total suspended particles o TSP sa Metro Manila kung saan ang standard ay dapat 90 microgram per normal cubic meter. (Rudy Andal)</body>
<link>http://www.philstar.com/Article.aspx?articleId=334937&amp;publicationSubCategoryId=92</link>
</article>
<article>
<title>Wish ni Erap sa b-day ng ina: Makalaya at malinis ang pangalan</title>
<author></author>
<date>
<month>May</month>
<day>04</day>
<year>2006</year>
</date>
<body>Naging emosyonal ang muling pagkikita ni dating Pangulong Joseph Estrada at kanyang ina na si Do&amp;ntilde;a Mary sa pagdiriwang ng ika-101 kaarawan ng huli sa tahanan ng mga ito sa San Juan kahapon ng tanghali. Sa simpleng birthday wish ni Estrada, sinabi nito na nais niyang magkaroon pa ng mahabang buhay at mas maayos na kalusugan ang kanyang ina. Wish din ni Estrada na buhay pa ang kanyang ina sa kanyang paglaya at nangako na lilinisin ang kanyang pangalan sa kinakaharap na kasong plunder at graft. Pinasalubungan ni Estrada ang ina, bilang birthday gift, ng dalawang kaing na sari-saring gulay na mismong itinanim at inalagaan nito sa kanyang detention cell sa Tanay, Rizal. Ito ang unang pagkakataong nakabalik si Erap sa kanilang bahay makalipas ang limang taon na pagkakakulong. (Malou Escudero/Edwin Balasa)</body>
<link>http://www.philstar.com/Article.aspx?articleId=334941&amp;publicationSubCategoryId=92</link>
</article>
<article>
<title>Di kailangang gumamit ng pera, impluwensiya para talunin si Binay</title>
<author></author>
<date>
<month>May</month>
<day>04</day>
<year>2006</year>
</date>
<body>Nilinaw ng kampo ni First Gentleman Mike Arroyo na hindi sila kailanman gagamit ng pera at impluwensiya sa anumang eleksiyon lalo pa kung laban sa isang papalubog ng kakandidato tulad ni Mayor Jejomar Binay. Ito ang naging paniniguro ni Arroyo kahapon matapos niyang ibasura ang umanoy pamumulitika ni Binay na gagamit siya at ang Pangulo ng pera, impluwensiya at kapangyarihan para suportahan si Sen. Lito Lapid sa plano ng senador na labanan ang alkalde sa halalan sa 2007. Ayon pa kay Arroyo, kung gusto ni Binay na paangatin muli ang kanyang papalubog ng popularidad, dapat ay hindi sila ng Pangulo ang gamitin ng alkalde para dito. &amp;quot;Hindi na kinakagat ang mga rally ng oposisyon sa naturang siyudad patunay nito ay ang pakonti na ng pakonting tao sa mga rally. Mas gusto pa nilang magpunta sa mga job fairs kaya ano pang pera at impluwensiya ang kailangan para talunin si Binay,&amp;quot; anang spokesman ni Arroyo na si Atty. Jesus Santos.</body>
<link>http://www.philstar.com/Article.aspx?articleId=334950&amp;publicationSubCategoryId=92</link>
</article>
<article>
<title>Guinness Record sa breastfeeding tatangkaing kunin ng Pinas</title>
<author></author>
<date>
<month>May</month>
<day>04</day>
<year>2006</year>
</date>
<body>Tatangkaing higitan ng Department of Health (DOH) at lokal na pamahalaan ng Maynila ang naitalang rekord sa Guinness Book World of Records sa paramihan ng nagpapasusong ina. Ayon sa DOH, target nila na sumali ang may 5,000 ina kasama ang kanilang mga sanggol na lumahok sa pagpapasuso ng kanilang mga anak na gaganapin sa San Andres Sports Complex sa Malate, Maynila ngayong alas-9 ng umaga. Layunin ng naturang programa na maipakita ang kahalagahan ng pagpapasuso ng isang ina sa sanggol at ang magandang benepisyong kanilang nakukuha mula sa gatas ng ina. Sa kasalukuyan, hawak ng Berkley, California ang record sa Guinness ng makapag-tala ang mga ito ng 1,130 mga nagpapasusong ina noong Agosto 3, 2002. Nagsimula ang simultaneous breastfeeding bilang isang protesta sa pagbabawal sa pagpapasuso sa kanilang sanggol sa harap ng publiko dahilan upang makapag-diwang ng World Breastfeeding week. Sa talaan ng World Health Organization (WHO) sa Pilipinas, kada taon umaabot sa 16,000 mga sanggol ang namamatay dahil sa bottle-feeding bunsod sa mga sakit tulad ng allergies, juvenile hypertension, sakit sa puso, diabetes, cancer at premature puberty dahil sa ilang sangkap ng gatas na nakakasama sa katawan ng sanggol. Iginiit din ng DOH na layunin ng naturang proyekto ang pagrerekomenda na ang mga sanggol ay kailangang sumuso sa ina mula 6 buwan hanggang 2 taon. (Gemma Amargo-Garcia)</body>
<link>http://www.philstar.com/Article.aspx?articleId=334952&amp;publicationSubCategoryId=92</link>
</article>
<article>
<title>PDSP handa sa Cha-cha</title>
<author></author>
<date>
<month>May</month>
<day>04</day>
<year>2006</year>
</date>
<body>Pinayuhan ni National Security Adviser Norberto Gonzales ang kanyang mga kasamahan sa Partido Demokratiko-Sosyalista ng Pilipinas (PDSP) na maghanda na sa Charter Change dahil posibleng maisakatuparan ito. &amp;quot;Maraming bagay ang maaaring mangyari pero ang Cha-cha ay mangyayari kahit pa labag sa ating kalooban&amp;quot;, ani Gonzales. Ipinaliwanag ni Gonzales na ang PDSP ay pursigido sa pagbabago ng pamahalaan mula sa presidential patungong parliamentary, subalit nakasalalay pa rin ito sa ginagawang peoples initiative. Ayon kay Gonzales, kailangan pa rin ang malawakang konsultasyon at pakikipagtulungan ng publiko partikular na ang mga nasa liblib na lugar dahil kasama sa Chacha ang tunay na pagbabago na kailangan ng bansa. Anya, dumating na ang oras at kailangan na lamang na makipagtulungan ang publiko para sa isang tunay na pagbabago. (Doris Franche)</body>
<link>http://www.philstar.com/Article.aspx?articleId=334956&amp;publicationSubCategoryId=92</link>
</article>
<article>
<title>Hepe ng DIID pinasisiyasat sa video karera</title>
<author></author>
<date>
<month>May</month>
<day>04</day>
<year>2006</year>
</date>
<body>Nanawagan kahapon ang mga barangay officials sa lungsod Quezon kina Interior and Local Government Sec. Ricardo Puno, Mayor Sonny Belmonte at PNP Chief Director Arturo Lomibao na siyasatin kung may katotohanan ang ulat na sangkot umano ang hepe ng District Intelligence Investigation Division (DIID) sa operasyon ng video karera. Ayon sa ilang opisyal ng barangay na ayaw ipabanggit ang pangalan, nagbebenta umano ng mga stickers sa lahat ng video karera operators ang tanggapan ni Sr. Supt. James Brillantes, hepe ng DIID ng Central Police District, (CPD) upang idikit sa mga video karera machine na nag-ooperate ngayon sa ilang lugar sa Quezon City. Isa umanong &amp;quot;Boyet&amp;quot; ang siyang taga-benta ng &amp;quot;stickers&amp;quot; bilang palatandaan na ang mga video karera machine ay pasok sa tanggapan ng DIID. Kapag walang stickers, ito ang kinukumpiska ng kanyang mga tauhan. Hindi lamang kabataan kundi kahit matanda ay lulong na sa video karera. (Angie dela Cruz)</body>
<link>http://www.philstar.com/Article.aspx?articleId=334960&amp;publicationSubCategoryId=92</link>
</article>
<article>
<title>US nakialam na sa media killings</title>
<author>Nina Lilia Tolentino At Ellen Fernando</author>
<date>
<month>May</month>
<day>05</day>
<year>2006</year>
</date>
<body>Nakialam na ang bansang Amerika sa sunud-sunod na pagpatay sa mga miyembro ng media sa Pilipinas at binatikos ang gobyernong Arroyo na tila &amp;quot;walang silbi&amp;quot; sa pagpapatupad ng batas para proteksyunan at bigyang katarungan ang mga pinapaslang na mamamahayag. Sa pahayag ni Republican Sen. Richard Lugar, chairman ng US Senate Foreign Relations committee at namuno sa isinagawang Senate inquiry kaugnay sa media killings, pinuna nito ang mabagal na pag-usig sa mga killer ng mga miyembro ng media. Ang inquiry ay kaalinsabay ng paggunita kahapon ng Press Freedom Day. &amp;quot;Democracy depends on the free flow of information to the public, which depends on a press free to do its work without government intimidation,&amp;quot; sabi ni Lugar. Binanggit din ni Lugar na ang Pilipinas ay binansagan ng pahayagan sa Paris na second-most dangerous country for journalists kasunod ng Iraq. Noong taong 2005, 7 journalists ang napatay sa Pilipinas habang 24 sa Iraq at 5 media assistants. Sinabi naman ni RP Ambassador to Washington Albert del Rosario sa komite na mula 2000-2005, 33 kaso ng pamamaslang ang naitala at 15 sa bilang na ito ang nasiyasat na nagresulta sa pagsasampa ng kaso at kasalukuyang nililitis pa, habang 14 ang kasalukuyang iniimbestigahan at dalawa ang nadismis dahil sa hindi pagsipot ng mga testigo. Pinalagan naman ng Malaca&amp;ntilde;ang ang umanoy hindi makatwirang pahayag ni Lugar na tila &amp;quot;natutulog sa pansitan&amp;quot; ang Philippine National Police (PNP) kaya magpahanggang ngayon ay hindi pa nabibigyan ng katarungan ang pagkamatay ng 31 miyembro ng media. Sinabi ni Bunye na hindi dapat ihambing ang kalagayan ng pamamahayag sa Pilipinas sa Iraq na itinuturing na isang war zone.</body>
<link>http://www.philstar.com/Article.aspx?articleId=335114&amp;publicationSubCategoryId=92</link>
</article>
<article>
<title>Rebelyon vs Gringo, Batasan 5 ibinasura</title>
<author></author>
<date>
<month>May</month>
<day>05</day>
<year>2006</year>
</date>
<body>Ibinasura kahapon ng Makati City Regional Trial Court ang kasong rebelyon na isinampa laban sa tinaguriang Batasan 5, dating Senador Gringo Honasan, ilang sundalo at miyembro ng CPP-NPA. Sa 20-pahinang resolusyon ni Judge Jenny Delorino ng Branch 137, nakasaad dito na ang isinampang kaso laban sa 47 personalidad ay hindi matatawag na amended information kundi panibagong complaint. Sa original complaint, ang kinasuhan lamang ng rebelyon ay sina Anak Pawis Rep. Crispin Beltran at 1stLt. Lorens San Juan kaya kina Beltran at San Juan lamang natuloy ang kasong rebelyon. Ngunit nakasaad pa rin sa desisyon ng naturang hukom na binibigyan niya ng 15-araw na taning ang DOJ para magsampa ito ng motion for reconsideration. Maaari rin aniyang umapela ito sa Court of Appeals at Supreme Court o di kaya magsampa ito ng panibagong reklamo laban sa nabanggit na mga personalidad. Gayunman, kahit pa binasura ang kasong rebelyon kay Honasan, hindi pa rin siya ligtas dahil may kasong kudeta itong kinakaharap sa sala ni Judge Oscar Pimentel ng Branch 148. Si Honasan ay may patong sa ulo ng P5 milyon. (Lordeth Bonilla)</body>
<link>http://www.philstar.com/Article.aspx?articleId=335115&amp;publicationSubCategoryId=92</link>
</article>
<article>
<title>GMA di magso-sorry sa 1017 victims, handa sa demanda</title>
<author></author>
<date>
<month>May</month>
<day>05</day>
<year>2006</year>
</date>
<body>Handa ang Malaca&amp;ntilde;ang sa planong pagsasampa ng demanda ng mga nasagasaan ng Presidential Proclamation 1017 ni Pangulong Arroyo. Ayon kay Solicitor General Eduardo Nachura, walang nagawang masama si Pangulong Arroyo at hindi nito pinagsisihan ang pagpapatupad ng 1017 kaya hindi ito hihingi ng tawad sa mga taong natamaan ng proklamasyon. Hindi pa nagdedesisyon si Nachura kung iaapela ng pamahalaan sa Korte Suprema ang ipinalabas na opinyon sa mga probisyon na itinuturing na labag sa Konstitusyon. Nakahanda rin ang PNP na harapin ang kasong isasampa nina UP Prof. Randy David at Akbayan national chairman Rolando Llamas na nasampulan ng warrantless arrest sa panahon ng state of national emergency. Nanindigan si NCRPO chief Director Vidal Querol na nakasaad sa rule of law ang pag-aresto sa mga lider ng mga ralista matapos lantarang labagin ng mga ito ang Batas Pambansa 880. Hindi rin anya lumabag ang PNP sa pag-takeover sa pahayagang The Daily Tribune. Ipinaliwanag nito na limitado lamang ito sa pagpoposte ng kanilang mga tauhan sa bisinidad ng naturang tanggapan at hindi kailanman nanghimasok sa operasyon at editoryal nito. Kasabay nito, itutuloy pa rin ang kasong rebelyon sa Batasan 5 at inciting to sedition laban sa publisher ng Tribune na si Ninez Cacho-Olivares. Sinabi ni Justice Sec. Raul Gonzalez na walang kinalaman ang mga nabanggit na kaso sa 1017 dahil naganap ang mga ito bago pa man ang deklarasyon nito. Binalaan pa ni Gonzalez ang mga kongresista na aarestuhin ang mga ito sa oras na lumabas ng Kongreso. Hindi rin anya maaaring gamitin ni Olivares bilang basehan ang desisyon ng SC na ilegal ang raid para maibasura ang kanyang kaso dahil may kinalaman naman ito sa pagpapakalat ng maling impormasyon laban sa gobyerno. Gayunman, sinabi ni Gonzalez na iaapela niya ang desisyon ng SC. (Lilia Tolentino/Joy Cantos/Grace dela Cruz)</body>
<link>http://www.philstar.com/Article.aspx?articleId=335122&amp;publicationSubCategoryId=92</link>
</article>
<article>
<title>Guinness record sa breasfeeding kuha ng Pinas!</title>
<author></author>
<date>
<month>May</month>
<day>05</day>
<year>2006</year>
</date>
<body>Maaari nang mapasama ang Pilipinas sa Guinness Book of World Record na may pinakamaraming bilang ng nagpapasusong ina matapos na mahigitan ang record ng Berkley, California na 1,130 mga nagpapasusong ina noong Agosto 3, 2002. Kahapon dakong alas-9 ng umaga ng pasimulan ni Health Secretary Francisco Duque III at Manila Mayor Lito Atienza ang simultaneous breastfeeding na idinaos sa San Andres Sports Complex, Malate, Maynila kung saan umabot sa 3,754 mga ina ang nakilahok kasama ang kanilang mga anak. Pero umabot sa 3,738 lamang ang maaring italang record sa Guinness dahil ang ibang sanggol ay hindi sumuso kayat hindi ito maaaring i-consider. Iginiit naman ni Dayrit ang magagandang benepisyong makukuha ng isang sanggol kapag pinapasuso ito ng kanilang mga ina kabilang dito ang pagiging smarte ng isang bata at pagtaas ng 5-7 puntos ng kanilang intelligence quotients (IQ), low lifetime risk ng diabetes, obesity at cancers. Gayundin ang magandang benepisyo ng mga nanay kabilang dito ang mahinang pagdurugo matapos ang panganganak, delay na fertility upang magkaroon ng agwat ang pag-aanak, at pag-iwas sa sakit na cancer na may kinalaman sa female organs tulad ng breast, ovaries at uterus. (Gemma Amargo-Garcia)</body>
<link>http://www.philstar.com/Article.aspx?articleId=335133&amp;publicationSubCategoryId=92</link>
</article>
<article>
<title>Binay kayang talunin ni Lapid</title>
<author></author>
<date>
<month>May</month>
<day>05</day>
<year>2006</year>
</date>
<body>Kayang-kaya umanong talunin ni Sen. Lito Lapid si Makati Mayor Jejomar Binay at hindi na kailangang gumamit pa ng pera, impluwensiya at kapangyarihan para talunin ang alkalde. Ito ang naging reaksiyon ng kampo ni First Gentleman Mike Arroyo kahapon bunsod na rin ng pahayag umano ni Binay na ang halalan ay magiging laban nila ng mga Arroyo at hindi nila ni Lapid. &amp;quot;Paano magiging laban nila ng mga Arroyo samantalang si Sen. Lapid ang tatakbo bilang mayor? Beterano ring pulitiko si Sen. Lapid at may sarili itong disposisyon. Dapat tumigil na si Mayor Binay sa pang-iinsulto sa disposisyon ng senador,&amp;quot; ayon kay Atty. Jesus Santos, spokesman ni Arroyo, sa pinadalang press statement. Nagpa-panic na umano si Makati Mayor Jejomar Binay nang sabihin nito na nakikialam ang Unang Pamilya sa plano ni Lapid na kalabanin siya sa halalan sa isang taon. Dapat na umanong tigilan ng mga kaalyado ni Binay ang pagyayabang na wala itong talo pero ngayon pa lamang ay nagbababala na ng dayaan sa eleksiyon sa lungsod sa 2007. (Rudy Andal)</body>
<link>http://www.philstar.com/Article.aspx?articleId=335134&amp;publicationSubCategoryId=92</link>
</article>
<article>
<title>Erap naospital dahil sa LBM</title>
<author></author>
<date>
<month>May</month>
<day>05</day>
<year>2006</year>
</date>
<body>Isinugod kahapon sa San Juan Medical Center si dating Pangulong Joseph Estrada matapos ang hindi matigil na pananakit ng tiyan nito dahil sa pagta-tae o LBM (loose bowel movement). Ayon sa kanyang doktor na si Lorenzo Hocson, hindi pa alam kung bakit nagka-LBM si Estrada pero kinailangan niyang i-dextrose dahil may signs na siya ng dehydration matapos ang halos kalahating araw na pagtatae. Sinabi ni Dr. Hocson na posibleng galing sa mamantikang pagkain ang naging sanhi ng sakit ni Estrada dahil karamihan sa mga inihanda sa birthday ni Do&amp;ntilde;a Mary ay mga ganoong putahe gaya ng &amp;quot;Lechon Baka&amp;quot; at &amp;quot;Kare-Kare&amp;quot; na hiniling niyang handa sa kaarawan ng ina. Ipinagbawal ng doktor ang mamantikang pagkain kay Estrada dahil may kahinaan ang tiyan nito. &amp;quot;Maaring na-excite siya sa pagkain, kasi iba ito dun sa Tanay,&amp;quot; ani Hocson. Dahil dito, inaasahang hindi matutuloy ngayong araw ang pagpapatuloy ng hearing ng plunder case ni Estrada base na rin sa rekomendasyon ni Hocson. &amp;quot;Sa tingin ko hindi siya makakarating kasi delikado, mahirap na baka lumala ang dehydration. Nakakaranas siya ng up and down (LBM) and some episode of vomiting,&amp;quot;pahayag ng doktor. Alas-10 ng gabi noong Miyerkules ang itinakdang deadline ng korte para bumalik sa Tanay, Rizal si Estrada matapos dumalo sa 101st birthday ng ina sa Greenhills, San Juan. (Edwin Balasa/Malou Escudero)</body>
<link>http://www.philstar.com/Article.aspx?articleId=335140&amp;publicationSubCategoryId=92</link>
</article>
<article>
<title>Kasong kriminal vs Makati officials pinareresolba</title>
<author></author>
<date>
<month>May</month>
<day>05</day>
<year>2006</year>
</date>
<body>Umapela kahapon ang Campaign for Public Accountability (CPA) sa Office of the Ombudsman na resolbahin na ang mga kasong kriminal na isinampa nila laban kay Makati Mayor Jejomer Binay at iba pang opisyal ng naturang lungsod. Pinuna ni CPA convenor Roberto Brillante na dalawang taon nang naisumite para desisyunan ang naturang mga kaso na kinabibilangan ng plunder, estafa/misappropriation of public funds at grave misconduct. Sinabi ni Brillante na ang mga kaso na kinapapalooban ng P662 million overpriced hospital supplies at equipment at office furniture para sa Makati City Hall ay kailangan nang madesisyunan para maprotektahan ang mga taga-Makati laban sa pagwaldas ng kanilang buwis at kabang bayan. Nalugi din ang Makati City Government, ayon kay Brillante, ng P18,764,985 sa dalawang transaksiyon ng pagbili ng mga libro. Binigyang-diin ni Brillante na inamin naman ng mga respondents ang overpricing kay Commission on Audit auditor Heidi L. Mendoza sa Exit Conference na isinagawa noong Feb. 27, 2002.</body>
<link>http://www.philstar.com/Article.aspx?articleId=335141&amp;publicationSubCategoryId=92</link>
</article>
<article>
<title>Ibang bahagi ng kisame sa NAIA 3, depektibo</title>
<author></author>
<date>
<month>May</month>
<day>05</day>
<year>2006</year>
</date>
<body>Maaaring bumagsak anumang oras ang iba pang bahagi ng kisame ng NAIA 3 o International Passenger Terminal (IPT) malapit sa nauna nang lumagpak noong isang buwan ilang araw bago ang takdang pagbubukas sa nasabing terminal. Nasaksihan ng mga mamamahayag ang bahaging tinukuran ng mga scaffoldings may 15 metro mula sa bahaging naunang bumagsak nang isama sila ng mga komisyoner na itinalaga ng Pasay City Regional Trial court upang alamin ang dapat ibayad para sa pagkatayo ng terminal. Nauna nang sinabi ni Atty. Perfector Yasay Jr., abogado ng Asias Emerging Dragon Corp. (AEDC), original proponent ng IPT na batay sa mga dokumentong isinumite ng gobyerno sa International Court for Settlement of Investment Disputes (ICSID) ay substandard ang mga materyales na ginamit sa pagtatayo sa NAIA 3. Sinabi rin ni Yasay na kung bumagsak ang may 100 metro kuwadrado ng kisame ay posibleng bumigay din ang iba pang bahagi dahil magkakatulad ang substandard na materyales at mahinang kalidad ng pagkakayari sa mga ito. Bumagsak ang kisame nang paandarin ang mga airconditioning units para sa paghahanda sa test run ng terminal. Pinuri naman ni Yasay si MIAA Gen. Mgr. Alfonso Cusi ng Manila sa paninindigan nito na dapat ang MIAA ang magsasabi sa Takenaka Corp. kung kailan at alin ang kukumpunihin sa terminal.</body>
<link>http://www.philstar.com/Article.aspx?articleId=335143&amp;publicationSubCategoryId=92</link>
</article>
<article>
<title>Pinoy spy guilty!</title>
<author>Nina Ellen Fernando, Lilia Tolentino At AP Reports</author>
<date>
<month>May</month>
<day>06</day>
<year>2006</year>
</date>
<body>Umamin na kahapon sa federal court ang Filipino-American at dating FBI intelligence analyst na si Leandro Aragoncillo na nagnakaw at nagpasa siya ng mga classified information mula sa White House at FBI computers sa mga matataas na opisyales ng pamahalaan na nagsusulong aniya na patalsikin si Pangulong Gloria Macapagal-Arroyo. Nag-plead guilty si Aragoncillo, dating miyembro ng Philippine Marine sa apat na kaso kabilang ang &amp;quot;conspiracy to transmit national defense information&amp;quot; na may pinakamabigat na parusang kamatayan. Sinabi ni Aragoncillo kay Asst. US Atty. Karl Buch na nagpuslit siya ng ilang dosenang dokumento mula sa White House at FBI computers at ipinasa niya ito sa mga kilalang mga opisyal sa Pilipinas sa pamamagitan ng paggamit ng kamay, e-mail, fax at telepono. Lahat aniya ng kanyang kasabwat ay gumamit ng mga code words na tumutukoy sa ibat ibang tao kabilang na si Pangulong Arroyo na may code name na &amp;quot;The Penguin&amp;quot;. Kabilang sa kanyang nanakaw sa FBI computer sa Fort Monmouth ay naglalaman ng &amp;quot;national defense information&amp;quot; na may kaugnayan sa terrorist threats sa US military personnel sa Pilipinas. Gayunman, nilinaw ni Chester Keller, tagapagtanggol ni Aragoncillo na walang intensyon ang kanyang kliyente na manakit sa bansang Amerika at hindi kailanman tumanggap ng pera. Layunin lamang aniya na makatulong sa kanyang kababayan sa Pilipinas. Sa kanyang pag-amin, inaasahang bababa sa 15-20 taong pagkakakulong na lamang ang parusa kay Aragoncillo. Siya ay babasahan ng sentensya sa Agosto 14. Hindi na rin iginiit ng US government na mapatawan ng bitay si Aragoncillo dahil sa walang ginawang pananakit sa ibang tao para makuha nito ang mga classified information. Si Aragoncillo ay nadiing nakipagsabwatan kina dating Police Sr. Supts. Cesar Mancao at Michael Ray Aquino sa kasong espionage na isinampa ng US government dahil sa pagkuha ng mga sekretong impormasyon na pinulot sa White House at FBI files. Bagaman hindi nagbanggit ng mga pangalan si Aragoncillo sa korte, nakalagay umano sa mga dokumento na naihain sa US District Court sa Newark, New Jersey na kabilang sina dating Pangulong Joseph Estrada, Senator Panfilo Lacson at dating House Speaker Arnulfo Fuentebella sa mga tumanggap ng mga sinasabing confidential document. Maging si San Juan Mayor J. V. Ejercito ay iniuugnay sa isa pang Mayor sa Metro Manila na nakatanggap ng secret information. Gayunman, mariing itinanggi ni Estrada ang ibinibintang na sabwatan nito kay Aragoncillo. Si Supt. Aquino na nakapiit ngayon sa New Jersey jail ay nag-plead not guilty noong Oktubre sa kasong &amp;quot;conspiracy&amp;quot; at &amp;quot;acting as an unregistered foreign agent&amp;quot; habang nitong nakalipas na buwan ay naaresto at nakulong si Mancao at binigyan ng pagkakataong makapagpiyansa. Binigyan-diin ni Aquino sa korte na hindi niya alam na ang mga materyales na natanggap nito kay Aragoncillo ay classified. Kaugnay nito, sinabi ni Presidential Chief of Staff Michael Defensor na magsasampa ng kaso ang Arroyo govt laban sa mga matataas na opisyal na idinadawit sa pagnanakaw ng mga confidential documents matapos ang ginawang pag-amin ni Aragoncillo. Sinabi naman ni Justice Sec. Raul Gonzalez na malaki ang kahaharaping kaso nina Estrada, Lacson at iba pang sangkot sa kasong espionage. Inihahanda na rin ng DOJ ang pagbalangkas ng extradition case laban kina Aquino at Mancao matapos magpalabas ng arrest order ang Manila Regional Trial Court laban sa kanila makaraang idiin sa Dacer-Corbito double murder case. (May dagdag ulat ni Grace dela Cruz)</body>
<link>http://www.philstar.com/Article.aspx?articleId=335273&amp;publicationSubCategoryId=92</link>
</article>
<article>
<title>Magna Carta for Journalists umpisahan na  Jinggoy</title>
<author></author>
<date>
<month>May</month>
<day>06</day>
<year>2006</year>
</date>
<body>Hiniling ni Sen. Jinggoy Estrada sa Senado ang agad na pagdinig ng &amp;quot;Magna Carta for Journalists&amp;quot; para matiyak ang seguridad ng mga mamamahayag sa ating bansa. Ang kahilingan ni Sen. Estrada ay ginawa matapos na magsagawa ang US Senate Foreign Relations ng imbestigasyon sa sunud-sunod na pamamaslang ng mediamen. Sa pangunguna ni Sen. Richard Lugar, hiniling din ng US Senate kay Pang. Gloria Macapagal-Arroyo na gumawa ng paraan para matapos na ang paglikida sa mga mediamen. Sinabi ni Estrada na dapat umpisahan na ng Senate Committee on Public Information na pinamumunuan ni Sen. Ramon Revilla Jr. ang pagdining nito. Aniya, napapanahon na para umpisahan ito bilang tugon na rin ng Senado sa pagdaraos ng Press Freedom Week ngayong Linggo. Nauna nang naghain ng panukala si Estrada na naglalayong magbigay proteksyon sa mga mamamahayag at magkaroon ng mga benepisyo sa kanilang pamilya. Itinalaga ng Reporters Sans Frontiers (Reporters Without Borders) isang grupo ng mediamen na nakabase sa Paris, ang Pilipinas bilang ikalawa sa Iraq sa talaan ng pinakamapanganib na lugar para sa mga mediamen sa buong mundo. Pitong mediamen ang namatay sa Pilipinas noong nakaraang taon, habang 24 naman at limang media assistants ang napaslang sa Iraq. (Rudy Andal)</body>
<link>http://www.philstar.com/Article.aspx?articleId=335275&amp;publicationSubCategoryId=92</link>
</article>
<article>
<title>Batasan 5 lalabas na ng Batasan Complex</title>
<author></author>
<date>
<month>May</month>
<day>06</day>
<year>2006</year>
</date>
<body>Nagpasya na ang Batasan 5 na lumabas ng Batasan Complex upang igiit ang kanilang karapatan na maging malaya matapos ibasura ng Makati Regional Trial Court ang amended information para sa kasong rebelyon. Sa isang press conference kahapon, sinabi ni Bayan Muna Rep. Satur Ocampo na nagpasya na silang lumabas sa loob ng Kongreso pero hindi pa nila tiyak kung kailan nila ito gagawin. Ayon naman sa isang source, posibleng sa susunod na linggo lumabas ang Batasan 5 na kinabibilangan nina Ocampo, Reps. Teddy Casino, Joel Virador, Liza Maza at Rafael Mariano. Sinabi ni Ocampo na maliwanag na hindi na iginagalang ng Department of Justice ang batas matapos magbanta na ipahuhuli pa rin sila sa kabila nang naging pasya ni Judge Jenny Lind Aldecoa-Delorino na ibasura ang kaso. &amp;quot;Sinasalaula na nila ang batas at ang kanilang (DOJ) ginagawa ay isang maliwanag na pambabastos sa Kongreso,&amp;quot; ani Ocampo matapos mapag-alaman na dumami ang mga pulis sa compound ng Batasan . (Malou Escudero)</body>
<link>http://www.philstar.com/Article.aspx?articleId=335282&amp;publicationSubCategoryId=92</link>
</article>
<article>
<title>Moratorium sa tuition hike, isinulong ng mga solons</title>
<author></author>
<date>
<month>May</month>
<day>06</day>
<year>2006</year>
</date>
<body>Isinulong kahapon ng ilang mambabatas ang pagkakaroon ng moratorium sa pagtataas ng matrikula sa napipintong pagbubukas ng klase sa susunod na buwan. Ayon kay CIBAC Party-list Rep. Joel Villanueva, dapat na kumilos na kaagad ang Commission on Higher Eduaction (CHED) kaugnay sa pagtanggap ng petisyon para sa panibagong pagtataas ng tuition fees. Hindi aniya napapanahon at dagdag na pahirap sa mga estudyante sa kolehiyo ang nakaambang tuition fee increase dahil na rin sa sunud-sunod na pagtaas ng presyo ng mga pangunahing bilihin. Nangangamba si Villanueva na maraming estudyante ang hihinto sa pag-aaral ngayong Hunyo dahil na rin sa taas ng dapat bayaran sa eskuwelahan. Dapat aniyang ihinto ng CHED ang pagtanggap ng mga petisyon sa tuition fee increase at huwag pagbigyan ang mga naunang petisyon na isinumite ng nasa 100 eskuwelahan. Samantala, inihain ni Sen. Manuel Villar Jr. ang Senate Bill 527 o &amp;quot;Student Privilege Act&amp;quot; na naglalayong mabawasan ang mataas na educational cost ng mga estudyante at magulang sa pamamagitan ng pagkakaloob ng mga prebilihiyo sa mga ito. Sa ilalim ng naturang panukala, dapat pagkalooban ng 20% discount ang mga estudyante sa pamasahe, 10% sa mga school supplies, 10% sa medical at dental services sa mga ospital at 10% sa admission fees sa mga museo, art galleries, libraries at stage theaters. (Malou Escudero/Rudy Andal)</body>
<link>http://www.philstar.com/Article.aspx?articleId=335287&amp;publicationSubCategoryId=92</link>
</article>
<article>
<title>Sports Fitness Expo, itinakda</title>
<author></author>
<date>
<month>May</month>
<day>06</day>
<year>2006</year>
</date>
<body>Batay sa pag-aaral ng mga eksperto sa kalusugan, ang regular na page-ehersisyo ang mabisang paraan upang mapanatiling malusog ang katawan ng bawat tao at upang makaiwas sa mga nakakamatay na sakit tulad ng diabetes, obesity, cancer, hypertension, heart diseases at marami pang iba. Inaanyayahan ang lahat na dumalo sa &amp;quot;The 2nd Chris Sports Fitness Expo&amp;quot; sa May 11, 12, at 13, 2006, SM Megamall Atrium Building A, at magkaroon ng pagkakataon na magkaroon ng inyong sariling fitness equipment para sa inyong buong pamilya. Ito ay tatampukan ng mall adventure race, arm wrestling, fitness challenge, mixed martial arts, power lifting, speed climbing, boxing, wall climbing, basketball throws, group exercise, taekwondo demo, weight training at fitness equipment trials. Pangungunahan ng hunk TV host na si Marc Nelson ang fitness equipment trials. Kabilang sa mga equipment ay ang Tony Littles Gazelle Edge Glider, isang revolutionary total body workout at Questor Station bike na madali at safe gamitin at mabibili sa lahat ng Chris Sports house. Para sa inyong katanungan, tumawag sa Tel. #363-0423, cel# 0922-8133537.</body>
<link>http://www.philstar.com/Article.aspx?articleId=335290&amp;publicationSubCategoryId=92</link>
</article>
<article>
<title>Mystery buyer ng GSIS stocks tukuyin  SEC</title>
<author></author>
<date>
<month>May</month>
<day>06</day>
<year>2006</year>
</date>
<body>Pinatutukoy ng Securities and Exchange Commission (SEC) kay Government Service Insurance System (GSIS) President Winston Garcia ang identity ng taong nakabili o bumili ng kanilang &amp;quot;share&amp;quot; sa Equitable PCI Bank sa halagang P95/share. Ang atas ng komisyon ay bunsod ng pahayag ni Garcia kaugnay ng kanilang pakikipag-negosasyon para sa ibinebentang 12.7% stake sa EPCIB sa market price na P95 share na nagbunsod para magkagulo sa stock market noong nakaraang linggo. Marami umano sa mga investor ang kumagat sa &amp;quot;pain&amp;quot; subalit dahil sa nakalilitong pahayag ni Garcia kaugnay ng sinasabing &amp;quot;mystery buyer&amp;quot; ng EPCIB share hindi naging maganda ang EPCIB stock price improvement at marami ang mga investors na nalugi. Naniniwala ang mga stock market observers na nilalaro lamang ni Garcia ang stockmarket sa pamamagitan ng kanyang PR machinery. &amp;quot;Garcia might be guilty of a pump and dump&amp;quot; kind of price manipulation, someting which is in complete violation of SEC and Philippine Stock Exchange (PSE) relus&amp;quot; turan ng mga stock analysts. Dahil sa pressure, sinabi ni Garcia na ang Banco de Oro (BDO) ang &amp;quot;mystery buyer&amp;quot; at duda rito ang marami. Naniniwala sila na isang &amp;quot;malaking&amp;quot; personalidad ang nasa likod ng nasabing bentahan subalit kuwestyonable umano ang pagkatao nito lalo pat nasangkot na ito sa ilang katiwalian tulad ng pamemeke at ang sinasabing kaugnay ito sa yumaong Pangulong Ferdinand Marcos.</body>
<link>http://www.philstar.com/Article.aspx?articleId=335296&amp;publicationSubCategoryId=92</link>
</article>
<article>
<title>Media killings mataas sa panahon ni GMA</title>
<author>Ni Joy Cantos</author>
<date>
<month>May</month>
<day>06</day>
<year>2006</year>
</date>
<body>Mas mataas ang kaso ng pamamaslang sa mediamen sa panahon ng panunungkulan ni Pangulong Gloria Macapagal-Arroyo simula taong 2001 hanggang sa kasalukuyan. Ito ang inamin kahapon ni Task Force Newsman Commander Chief Supt. Pedro Tango kung saan 40 kaso ng pagpatay sa mediamen ang naitala. Sa kabila nito, kumambyo si Tango sa pagsasabing bagaman mas mataas ang naitalang mga kaso ng pagpatay simula noong 2001 ay mas marami ang kaso ng mga pinatay na mediamen na kanilang naresolba. Ayon kay Tango sa 40 naitalang kaso ng pagpatay sa mediamen noong 2001 ay 30 o 75% ang nabigyan nila ng solusyon. Sinabi ni Tango na 12 sa 30 o 77% ang naresolba nilang kaso noong 2001 ay walang kinalaman sa trabaho habang sa kabuuan naman simula noong 1986 ay 52 ang may kinalaman sa trabaho. Samantalang mula naman 1986 nang manumbalik ang demokrasya sa bansa ay naitala sa 69 ang kaso ng pinaslang na mediamen at 47 ang naarestong suspect na nasampahan ng kaso sa korte. Aminado naman si Tango na karamihan sa mga pinatay na journalist ay mga broadkaster mula sa lalawigan na hindi kasapi ng Kapisanan ng mga Brodkaster sa Pilipinas at walang sapat na kasanayan sa media ethics. Kaugnay nito, pumalag naman ang PNP sa akusasyon na ang Pilipinas ang pinaka-peligrosong bansa kasunod ng Iraq sa kaso ng mga pamamaslang sa mediamen. Binigyang diin ni PNP Chief Director General Arturo Lomibao na walang katotohanan ang report na patuloy na dumarami ang mga kaso ng pagpatay sa mediamen at walang ginagawang aksyon ukol dito ang PNP. Idinagdag pa ni Lomibao na walang humpay ang pagtugon ng kapulisan sa mga kaso ng pinaslang na mediamen.</body>
<link>http://www.philstar.com/Article.aspx?articleId=335298&amp;publicationSubCategoryId=92</link>
</article>
<article>
<title>6 Pinoy seamen sa lumubog na barko ligtas na</title>
<author></author>
<date>
<month>May</month>
<day>06</day>
<year>2006</year>
</date>
<body>Kinumpirma kahapon ng Department of Labor and Employment (DOLE) na nasa mabuti ng kondisyon ang anim na Filipino seamen na nailigtas matapos na lumubog ang kanilang barko sa South Africa kamakalawa. Kinilala ang anim na seamen na sina 4th engineering Allan Omol, Aljess Miranda, buson, Lee Alemania, deckboy, Elizer Paulino, deckboy, Reantonio Vergara, deck cadet at Sherie Montano, engine boy na pawang mga crew members ng bulk carrier MV Alexandros. Ayon kay Labor and Employment Acting Secretary Manuel Imson, patuloy pa rin ang ginagawang search and rescue operation ng mga awtoridad sa South Africa dahil sa ilan pang mga Filipino crewmen ang pinaniniwalaang nawawala matapos na lumubog ang kanilang barko. Nabatid na mayroong kabuuang 24 Filipino ang sakay ng nasabing barko bago ito lumubog sa karagatan sa South Africa. Bunsod nito kayat inatasan ni Imson ang Philippine Overseas Employment Administration (POEA) at Overseas Workers Welfare Administration (OWWA) na makipag-ugnayan sa pamilya ng mga seaman upang mabigyan ng kaukulang tulong. Base sa OWWA, makakatanggap ang pamilya ng mga biktima ng life insurance ng halagang P100,000, accidental insurance na P200,000, disability at iba pang benepisyo. &amp;quot;We shall ensure that the six rescued seamen are repatriated safely as soon as possible to the Philippines even as we coordinate efforts to monitor the continuing search operations for the missing other,&amp;quot; ayon pa kay Imson. (Gemma Amargo-Garcia)</body>
<link>http://www.philstar.com/Article.aspx?articleId=335299&amp;publicationSubCategoryId=92</link>
</article>
<article>
<title>Batasan 5 lalabas na bukas!</title>
<author>Ni Malou Escudero</author>
<date>
<month>May</month>
<day>07</day>
<year>2006</year>
</date>
<body>Nagpasya na ang Batasan 5 na umalis sa protective custody ng Kongreso at lumabas bukas sa kabila ng banta ng Department of Justice (DOJ) na ipahuhuli sila sa sandaling tumapak ang kanilang mga paa sa labas ng Batasan building. Sinabi nina Reps. Satur Ocampo, Joel Virador, Rafael Mariano, Teddy Casino at Liza Maza na gagamitin nila ang kanilang karapatang makalaya at ang karapatan bilang mambabatas. Ayon sa lima, wala nang dahilan pa para manatili sila sa Kongreso dahil ibinasura na ni Makati Judge Jenny Lind Aldecoa-Delorino ang amended information sa kasong rebelyon na isinampa laban sa kanila ng DOJ. Naniniwala pa ang mga ito na kahit maghain ang DOJ ng motion for reconsideration o new information ay mababasura rin ito dahil wala naman itong pinagkaiba sa mga dokumentong naunang isinumite laban sa kanila sa Makati RTC Branch 137. Mahigit dalawang buwan ding naglagi ang Batasan 5 sa loob ng Kongreso. Kaugnay nito, sinabi ni House Majority Leader Prospero Nograles na dapat nang pakawalan ang Batasan 5 at dapat na ring alisin ang banta sa kanilang pag-aresto. &amp;quot;The dismissal of rebellion cases against Batasan Five should now pave the way for them to leave the House premises already,&amp;quot; ani Nograles. Idinagdag nito na natapos na ang protective custody ng Kamara sa limang mambabatas dahil sa naging dismissal ng kaso.</body>
<link>http://www.philstar.com/Article.aspx?articleId=335437&amp;publicationSubCategoryId=92</link>
</article>
<article>
<title>Buntis bawal kutyain habang nanganganak</title>
<author></author>
<date>
<month>May</month>
<day>07</day>
<year>2006</year>
</date>
<body>Bawal murahin, laitin at pangaralan ng mga hospital personnel ang mga misis habang silay nanganganak. Itoy sa sandaling maipasa ang House Bill 3744 o &amp;quot;Empowerment of Women in Vulnerable Situations Act of 2005&amp;quot; ni Cebu Rep. Nerissa Corazon Soon-Ruiz. Ayon kay Rep. Soon-Ruiz, mas nae-expose sa verbal at psychological abuse ang mga mahihirap na buntis na pinapangaralan pa na animoy mga bata ng mga hospital personnel sa tuwing silay manganganak partikular na sa mga ospital ng gobyerno. Dahil dito kaya mas nagiging mahirap aniya sa mga babae ang pagbubuntis at panganganak. Ibinunyag ni Dr. Junice Melgar, executive director ng Likhaan (Linangan ng Kababaihan, Inc.) sa mga nakaraang pagdinig ng House committee on women na mataas ang diskriminasyon laban sa mga kababaihan sa mga institusyon katulad ng orphanages, shelters para sa mga dalagang ina, bilangguan o detention centers at home for the aged at refugee centers. Ayon naman kay Ana Maria Nemenzo, national coordinator ng Woman Health Philippines, natuklasan nila sa kanilang mga pag-aaral na ang mga discriminatory attitude ng mga clinic personnel ang pangunahing dahilan kung bakit nagdadalawang-isip magpa-checkup sa mga health clinics ang mga kababaihan kahit malapit ang mga ito sa kanilang tahanan. (Malou Escudero)</body>
<link>http://www.philstar.com/Article.aspx?articleId=335450&amp;publicationSubCategoryId=92</link>
</article>
<article>
<title>SC binigyan ng ultimatum ang Ombudsman vs Abalos</title>
<author></author>
<date>
<month>May</month>
<day>07</day>
<year>2006</year>
</date>
<body>Binigyan na ng taning ng Korte Suprema ng hanggang Hunyo 30, 2006 ang Office of the Ombudsman para madetermina kung may sapat na batayan ang gobyerno para sa pagsasampa ng kaso laban sa grupo ni Comelec Chairman Benjamin Abalos, Jr. at iba pang opisyal at indibidwal sa maanomalyang pagbili ng automated election machines. &amp;quot;The Ombusman shall under pain of contempt, report to the court by June 30,2006 its final determination of whether probable cause exist against any of the public offcials and conspiring private individuals, if, any involved in the subject resolution and contract,&amp;quot; anang kautusan. Nais ng SC na malaman na kung dapat panagutin si Abalos nang pasukin nito ang kontrata sa Mega Pacific Corp. na naglagay sa gobyerno sa malaking pagkatalo dahil sa bilyun-bilyong halaga ng automated machines na hindi naman nagamit noong nakaraang eleksiyon. Sinabi pa ng high tribunal na kailangang patuloy ring magsumite ng progress report sa oras na may makitang probable cause laban sa Comelec officials hanggang sa matapos ang pagresolba at pinal na maisampa sa korte ang kaso. Matatandaang pinagpapaliwanag ng Mataas na Hukuman ang Ombudsman kung bakit hindi ito dapat parusahan sa mabagal na pag-usad ng imbestigasyon laban kay Abalos. Nais ng Korte na maresolba ang kaso ng bagong talagang si Ombudsman Merceditas Gutierrez. (Ludy Bermudo)</body>
<link>http://www.philstar.com/Article.aspx?articleId=335454&amp;publicationSubCategoryId=92</link>
</article>
<article>
<title>GMA puntang Saudi ngayon</title>
<author></author>
<date>
<month>May</month>
<day>07</day>
<year>2006</year>
</date>
<body>Umalis kahapon patungong Macau at Saudi Arabia si Pangulong Arroyo para sa apat na araw na state visit. Kasama ng Pangulo si First Gentleman Mike Arroyo kung saan nag-anak ang mag-asawa sa kasal nina DTI Undersecretary Carissa Vera-Cruz at negosyanteng si Juju Evangelista na ginanap sa Our lady of Mt. Carmel Church sa Macau. Dito na manggagaling ang Pangulo at First Gentleman patungong Saudi kung saan dadalo ang mga ito sa state dinner ni King Abdullah. Layon ng pagbisita na mapatatag pa ang relasyon ng Pilipinas sa Saudi Arabia, makipagpulong sa iba pang mga opisyal doon hinggil sa suplay ng langis sa bansa, alamin ang kapakanan ng libu-libong Pinoy workers doon at ang tiyakin na makukuha ng Pilipinas ang observer status sa Organization of Islamic Conference. (Lilia Tolentino)</body>
<link>http://www.philstar.com/Article.aspx?articleId=335462&amp;publicationSubCategoryId=92</link>
</article>
<article>
<title>Turismo isusulong ng mga dyipni</title>
<author></author>
<date>
<month>May</month>
<day>07</day>
<year>2006</year>
</date>
<body>May bago ng kasangga sa pagsulong sa turismo ang Department of Tourism (DOT) at ito ay ang mga pampasaherong dyipni sa kalakhang Maynila. May 180 dyipni ang ngayoy nababalutan ng sticker na naglalarawan sa kagandahan ng mga tourist spots sa Pilipinas at nagtataglay ng logo ng DOT at ng mga katagang &amp;quot;Makisaya, Biyahe Na.&amp;quot; Ang mga larawang ito ay may background na bughaw para rin sa color-coding na ipinatutupad ng Land Transportation Franchising and Regulatory Board (LTFRB). Ang bughaw ay para sa mga dyipni sa Makati, orange sa Cubalo, dilaw sa Maynila, luntian sa Pasig, khaki sa Pasay at purple sa San Juan. Ang color-coding na ito ang mapagkikilanlan kung alin sa mga dyipni ang colorum, wala sa linya o hidi nakarehistro. &amp;quot;Ang disenyo ng mga stickers ay ibabagay sa kulay o color code ng mga dyipni, na pangunahin na ring simbolo ng pambansang turismo,&amp;quot; paliwanag ni DOT Sec. Joseph Ace Durano sa paglulunsad ng proyekto sa Malaca&amp;ntilde;ang grounds kamakailan. Iprinisinta ni Durano ang dyipni na may bagong sticker kay Pangulong Arroyo na nagbigay pugay naman sa DOT, LTFRB at sa mga may-ari at tsuper ng mga dyipni na kaagapay sa nasabing proyekto. &amp;quot;Hindi gagastos ang mga tsuper at operator ng mga dyipni rito, subalit malaki ang maitutulong nila sa pagsusulong ng turismo,&amp;quot; ani LTFRB chief Len Bautista. &amp;quot;Ang tanging hiling lang namin ay panatilihin nilang malinis at maayos ang kanilang mga dyipni bilang tagapagtaguyod ng turismo sa ating bansa,&amp;quot; wika ni Durano. (Angie dela Cruz)</body>
<link>http://www.philstar.com/Article.aspx?articleId=335467&amp;publicationSubCategoryId=92</link>
</article>
<article>
<title>Usap tayo sa Cha-cha</title>
<author></author>
<date>
<month>May</month>
<day>07</day>
<year>2006</year>
</date>
<body>Hinimok ni Sen. Edgardo Angara ng Laban ng Demokratikong Pilipino (LDP) si Pangulong Arroyo na makipagdayalogo sa oposisyon partikular sa miyembro ng Senado kaugnay sa pagsusulong ng pag-amyenda ng Konstitusyon. Sinabi ni Sen Angara, maraming kasamahan niya sa Senado mula sa oposisyon at administrasyon ang pabor naman sa Charter change (Chacha) maging ang pamamaraan nito ay sa pamamagitan ng Constituent Assembly (Con-Ass) o Constitutional Convention (Con-Con). Aniya, ang pinakamatinding dapat gawin ng Palasyo ay makipag-usap sa Senado at himukin ang mga ito na suportahan ang pagbabago sa 1987 Constitution. Wika pa ng senador, puwede namang maghain ng petisyon ang Senado sa Korte Suprema upang malinawan ang isyu kung dapat &amp;quot;voting separately&amp;quot; ang Senado at Kamara o &amp;quot;voting jointly&amp;quot; sakaling matuloy ang Con-Ass. Ipinaliwanag ni Angara na ang pinakamabisang paraan upang maresolba agad ang krisis na ito ay makipag-usap ang Malaca&amp;ntilde;ang sa mga mambabatas na kumukontra sa Cha-cha upang kumbinsihin ang mga ito. (Rudy Andal)</body>
<link>http://www.philstar.com/Article.aspx?articleId=335469&amp;publicationSubCategoryId=92</link>
</article>
<article>
<title>PDSP sa taumbayan: Gobyerno, patawarin na!</title>
<author></author>
<date>
<month>May</month>
<day>07</day>
<year>2006</year>
</date>
<body>Nanawagan ang grupong kaalyado ng kasalukuyang administrasyon sa taumbayan na patawarin na ang pamahalaan at kalimutan ang lahat matapos na desisyunan ng Korte Suprema na &amp;quot;unconstitutional&amp;quot; ang pamamaraang ginamit sa pagpapatupad ng Presidential Proclamation 1017 at kalimutan ang anupamang uri ng paghihiganti. Ito ang naging payo ni Atty. Nonong Ricafrente, legal counsel ng Partido Demokratiko-Sosyalista ng Pilipinas (PDSP) sa mga grupong nagbabantang kasuhan ang gobyerno. Aniya, hindi matatapos ang gantihan sa pagitan ng ibat ibang partido at grupo kapag wala sa mga ito ang magpapakumbaba. Idinagdag pa ni Ricafrente na ginagawa lamang umano ng mga pulis at iba pang kinauukulan ang kanilang trabaho upang bigyan ng proteksyon ang estado mula sa mga grupong tangkang agawin ang kapangyarihan kaya hindi marapat na bantaan ng kasong kriminal at administratibo ang mga ito. Samantala, pinuri naman ng PDSP ang desisyon ng kataas-taasahang hukuman na kumikilala sa kapangyarihan ng Presidente sa pagdeklara nito ng state of national emergency at atasan ang pulis maging ang militar na pigilan ang karahasan subalit kinikilala rin ang kalayaang makapaghayag at makapagtipon ng taumbayan. (Doris Franche)</body>
<link>http://www.philstar.com/Article.aspx?articleId=335471&amp;publicationSubCategoryId=92</link>
</article>
<article>
<title>Position for sale sa Customs isasalang na sa House</title>
<author>Ni Malou Escudero</author>
<date>
<month>May</month>
<day>08</day>
<year>2006</year>
</date>
<body>Aaksyunan na sa lalong madaling panahon ng House of Representatives ang anomalya sa bentahan ng mga posisyon sa Bureau of Customs. Ito ang tiniyak ni Lanao del Norte Rep. Benasing Macarambon matapos ireklamo ng mga kawani na ang Customs Personnel Orders ay ibinibenta mula P50,000 hanggang P500,000 kung saan sangkot umano si BOC Commissioner Napoleon Morales. &amp;quot;We are directing the respective committees in the House to look into this matter and to find out if Commissioner Morales has full knowledge about this once and for all,&amp;quot; pahayag ni Macarambon. Sinabi ng kongresista na hindi mangingimi ang Kamara na tuldukan ang career ni Morales kapag napatunayang may kinalaman nga siya sa nasabing iregularidad. Ayon kay Rep. Macarambon, hindi maaaring ipagwalang-bahala ang ginawang pagbubunyag ng Association of Customs Employees. Sa reklamo ni Mariano Solis, isang nagpakilalang opisyal ng (ACE), ang mga posisyon na ibinebenta ng ilang korap ng mga opisyales ng BOC ay inaapruba sa pamamagitan ng transfer of assignments (TOA). Sinabi ni Solis na isang deputy commissioner ng BOC ang nag-aapruba at pumipirma sa mga TOA samantalang dapat si Morales ang mismong lumagda sa mga dokumentong nabanggit. Kung kalahating milyong piso umano ang ibabayad ay mataas na posisyon din ang ibibigay sa naghahangad na makapuwesto. Ang mga bumibili naman ng mga ibat ibang puwesto sa ahensiya ay ang mga naghahangad na makapuwesto sa mga &amp;quot;juicy&amp;quot; positions sa ibat ibang sangay nito sa buong bansa. Gayunman, ipinagyayabang umano ng deputy commissioner na may basbas ang kanyang ginagawang pag-apruba at pagpirma sa mga transfer of assignments. &amp;quot;May clearance din ba kay Commissioner Morales ang paghingi nila ng bayad?&amp;quot; tanong pa ni Solis. Pormal nang nagsampa ang mga kawani ng BOC ng kanilang reklamo sa Kamara at dito ayon sa kanila ay pangangalanan nila ang lahat ng mga sangkot sa nasabing anomalya. Una nang sinabi ni Ilocos Norte Rep. Imee Marcos na nakahanda siyang dinggin ang reklamo ng ACE dahil pinag-uugatan ito ng katiwalian at siguradong hindi nakakatulong ang nasabing sistema para makalikom ng pondo ang gobyerno. Makabubuti aniyang magpaliwanag si Morales sa isyu dahil imposibleng hindi niya alam ang reklamo ng mga empleyado. &amp;quot;Lahat na lang yata ibinibenta sa Customs, mula sa behikulo, garments, ngayon naman ay pati posisyon,&amp;quot; ani Marcos.</body>
<link>http://www.philstar.com/Article.aspx?articleId=335615&amp;publicationSubCategoryId=92</link>
</article>
<article>
<title>3 Pinoy todas sa Texas shooting</title>
<author></author>
<date>
<month>May</month>
<day>08</day>
<year>2006</year>
</date>
<body>Bunsod umano ng matinding selos kaya nagawang pagbabarilin at patayin ng isang Pinoy nurse ang kanyang misis at bisita sa ginanap sa &amp;quot;housewarming party&amp;quot; habang napatay din ng mga awtoridad ang suspek sa McAllen, Texas, USA kamakailan. Sa naantalang ulat na nakarating kahapon sa Department of Foreign Affairs (DFA), nabatid na ang mag-asawang napatay ay sina Arthur at Alma Ramirez habang hindi pa nababatid ang pangalan ng bisita na isa ring Pinoy. Ayon sa report, ang insidente ay naganap noong Abril 30, 2006 ganap na alas-3 ng madaling araw sa loob ng bahay ng isa sa mga kaibigan ng pamilya Ramirez sa McAllen. Sinasabing habang masayang ginaganap ang party ay nagselos si Arthur dahil may kausap na ibang lalaki ang kanyang misis. Ayon sa testigong si Rosanna, galit na galit na umalis ng party si Arthur at bumalik ito pagkaraang ng ioang oras kung saan ay may dala na itong baril saka pinaputukan ang asawa at kausap nitong lalaki. Dahil sa sunud-sunod na putok kaya agad na nagresponde ang Texas police at pagdating sa crime scene ay nagtangka pa umanong lumaban si Arthur sa mga awtoridad kaya ito binaril. Nabatid na dead-on-the-spot si Alma habang si Arthur at binaril nitong bisita ay hindi na umabot ng buhay sa Texas Hospital. Naiwan ng mag-asawang Ramirez ang kanilang 10-anyos na anak na babae. Inaayos na ng DFA ang mga dokumento ng mga biktima para sa repatriation ng kanilang mga labi sa bansa. (Mer Layson)</body>
<link>http://www.philstar.com/Article.aspx?articleId=335626&amp;publicationSubCategoryId=92</link>
</article>
<article>
<title>Pinasahan ng e-mail ni Aragoncillo walang nilabag na batas  Joker</title>
<author></author>
<date>
<month>May</month>
<day>08</day>
<year>2006</year>
</date>
<body>giniit kahapon ni Sen. Joker Arroyo na walang nilabag na batas sa Pilipinas ang mga pinadalhan ng e-mail ng Pinoy spy na si dating FBI Intelligence Analyst Leandro Aragoncillo kaya huwag na tayong gumawa ng paraan para muling makasuhan pa si dating Pangulong Joseph Estrada. Sinabi ni Sen. Arroyo, hindi pa nga natatapos ang plunder case na isinampa kay Estrada sa Sandiganbayan kaya huwag nang pag-aksayahan ng panahon ang wala naman tayong pakialam. Ayon kay Arroyo, ang malinaw ay mayroong nilabag na batas si Aragoncillo sa Estados Unidos dahil sa kanyang pag-eespiya matapos nakawin ang mga confidential document at ipinadala ito sa ilang tao sa Pilipinas. &amp;quot;What Aragoncillo did is a violation of the US laws, thus the involvement of the FBI. No Philippine law has been violated. So let us not invent one just so we can ensnare Erap,&amp;quot; paliwanag pa ni Arroyo. (Rudy Andal)</body>
<link>http://www.philstar.com/Article.aspx?articleId=335628&amp;publicationSubCategoryId=92</link>
</article>
<article>
<title>Batasan 5 dadakmain ng PNP paglabas ngayon sa Kamara</title>
<author></author>
<date>
<month>May</month>
<day>08</day>
<year>2006</year>
</date>
<body>Nakaposte na sa palibot ng Batasan Complex ang mga tauhan ng Philippine National Police (PNP) para sa gagawing pag-aresto sa tinaguriang Batasan 5 na nakatakdang lumabas ngayong araw sa Kamara. Ang Batasan 5 na kinabibilangan nina Partylist Reps. Liza Maza, Joel Virador, Rafael Mariano, Satur Ocampo at Teddy Casi&amp;ntilde;o ay nagpahayag na lalabas sila ngayon ng Kongreso sa kabila ng bantang pag-aresto ng PNP, subalit nagbabala na kakasuhan nila ng illegal arrest ang pulisya kapag hinuli sila ng walang maipapakitang warrant of arrest. Anang mga kongresista, wala nang dahilan pa para manatili sila sa protective custody ng House dahil ibinasura na ng Makati Regional Trial Court ang kasong rebelyon laban sa kanila. May dalawang buwan ding nanatili sa Kamara ang Batasan 5. Ayon naman kay PNP spokesman Sr. Supt. Samuel Pagdilao, status quo ang order ng PNP, ibig sabihin ay tuloy ang arrest order sa Batasan 5 maliban na lamang kung may pagbabago sa kautusan. Ipinaliwanag ni Pagdilao na kahit idinismis ang rebelyon laban sa lima ay hindi naman aniya dinesisyunan ng Makati RTC ang merito ng kaso bagkus ang &amp;quot;dismissal ay ibinase lamang sa teknikalidad. Binigyang-diin pa ni Pagdilao na wala ring ipinag-utos ang Makati RTC para sa paglaya ng Batasan 5. Sa bantang pag-aresto sa limang militanteng kongresista, ikinatwiran ni Pagdilao na ang kasong rebelyon laban sa mga ito ay isang &amp;quot;continuing crime.&amp;quot; (Joy Cantos)</body>
<link>http://www.philstar.com/Article.aspx?articleId=335639&amp;publicationSubCategoryId=92</link>
</article>
<article>
<title>Sesyon sa Senado simula na</title>
<author></author>
<date>
<month>May</month>
<day>08</day>
<year>2006</year>
</date>
<body>Magbubukas ngayon ang sesyon ng Senado matapos ang kanilang Lenten recess kung saan ay nangunguna sa bibigyan ng prayoridad ng Mataas na Kapulungan ay ang pagpasa sa 2006 proposed national budget na nagkakahalaga ng P1.053 trilyon. Naisumite na ng Kamara bago mag-recess ang Senado noong Mahal na Araw ang inaprubahan nilang 2006 proposed national budget at nasa kamay na ito ng Mataas na Kapulungan. Ayon kay Senate President Franklin Drilon, hindi dapat sila madaliin sa pagpasa sa panukalang pambansang budget dahil kailangan nilang busisiing mabuti ito bago nila aprubahan. Sinisi ni Sen. Drilon ang Kamara sa pagkabalam ng pag-apruba sa 2006 budget dahil natulog ito sa Mababang Kapulungan ng ilang buwan bago nila ipadala sa Senado noong nakaraang buwan. Wika naman ni Sen. Edgardo Angara, kailangang iprayoridad ng Senado ang pagtalakay sa 2006 proposed budget upang maaprubahan na ito. Sabi pa ni Sen. Angara, kapag hindi naaprubahan ang nasabing budget bago ang sine die ng Kongreso sa June 9 ay magkakaroon tayo ng re-enacted budget. (Rudy Andal)</body>
<link>http://www.philstar.com/Article.aspx?articleId=335640&amp;publicationSubCategoryId=92</link>
</article>
<article>
<title>1017 ipaglalaban!</title>
<author></author>
<date>
<month>May</month>
<day>09</day>
<year>2006</year>
</date>
<body>Inatasan kahapon ni Pangulong Arroyo ang mga mahuhusay na abogado ng pamahalaan na ihanda ang mga depensa upang baligtarin ng Mataas na Hukuman ang desisyon nito laban sa ilang probisyon ng Presidential Proclamation 1017. Inaasahan ng Palasyo na magiging paborable ang desisyon ng Supreme Court sa gagawin nilang pag-apela para bigyang konsiderasyon ang opinyon nito ukol sa PP 1017. Ayon kay Solicitor-General Eduardo Nachura, partikular na iaapela niya ang Section 17 ng Article 12 ng PP 1017 kaugnay sa sinabi ng Korte Suprema na hindi dapat gamitin ang executive powers ng State of Emergency sa ilalim ng Section 17 hanggang hindi binibigyan ng awtoridad ng Kongreso. Sinabi ni Nachura, plano nilang magharap ng apela sa susunod na linggo dahil kailangang plantsahin muna nila ang isusumiteng depensa. Pupulungin ngayon ni Nachura ang mga abogado ng pamahalaan para pag-usapan ang gagawin nilang depensa sa isusumiteng mosyon sa SC. &amp;quot;By next week, ipa-file na natin sa Supreme Court. I am hopeful na in the end the Supreme Court will change its opinion. Isa sa partikular na iaapela namin ay ang Section 17 ng Article 12. Sana makakuha kami ng konsiderasyon doon,&amp;quot; wika pa ni Nachura. (Lilia Tolentino)</body>
<link>http://www.philstar.com/Article.aspx?articleId=335751&amp;publicationSubCategoryId=92</link>
</article>
<article>
<title>Batasan 5 malaya na</title>
<author></author>
<date>
<month>May</month>
<day>09</day>
<year>2006</year>
</date>
<body>Matapos ang 71 araw na pananatili sa Kamara ay nakalabas na rin kahapon sa loob ng Batasan complex ang limang kongresista at mainit silang sinalubong ng kanilang mga supporters. Ang umalis na sa pangangalaga ng Kamara bandang alas-11:00 ng umaga kahapon matapos ideklara noon ni Pangulong Arroyo ang PP 1017 ay sina Rep. Satur Ocampo, Rep. Joel Virador at Rep. Teddy Casi&amp;ntilde;o ng Bayan-Muna, Gabriela Rep. Liza Masa at Anak-pawis Rep. Rafael Mariano. Sinalubong naman ang mga progresibong kongresistang ito ng kanilang mga supporters at naglakad hanggang sa Sandiganbayan bago nagtungo din ang mga ito sa University of the Philippines (UP). Dadalawin naman ng Batasan 5 si Anak-pawis Rep. Crispin Beltran sa araw na ito sa Philippine Heart Center. Hiniling din ni Rep. Beltran na palayain na siya at ibasura ang isinampang kasong rebelyon at sedisyon laban sa kanya. Samantala, nadukutan naman ng cellular phone si Partylist Rep. Renato Magtubo ng Partido ng Manggagawa habang nakikipagsiksikan ito sa pagsalubong sa lumayang mga miyembro ng Batasan 5. Nagbanta naman ang Batasan 5 na magsasampa sila ng kaso laban kina Justice Sec. Raul Gonzales, State Prosecutor Jovencito Zu&amp;ntilde;o at PNP chief Arturo Lomibao dahil sa ilegal na pag-aresto sa kanila. (Malou Escudero)</body>
<link>http://www.philstar.com/Article.aspx?articleId=335764&amp;publicationSubCategoryId=92</link>
</article>
<article>
<title>Good Samaritan hirit ni Gordon</title>
<author></author>
<date>
<month>May</month>
<day>09</day>
<year>2006</year>
</date>
<body>Hiniling kahapon ni Sen. Richard Gordon sa mga may-ari ng hotel, restaurant at bakery na ibigay na lamang sa mahihirap ang &amp;quot;sobra-sobrang&amp;quot; pagkain bilang kanilang kontribusyon sa mga kababayan nating nagugutom. Ayon kay Sen. Gordon, ito na ang tamang panahon upang tumulong ang mga pribadong kumpanya sa ating mahihirap na kababayan sa pamamagitan ng donasyon sa mga hindi nagamit nilang pagkain sa kanilang establisimento. Wika pa ni Gordon, naghain siya ng senate bill 1710 o Food Donation Act kung saan ay dapat kolektahin at ipamigay ang mga sobra-sobrang pagkain sa mga hotel, restaurant, bakery at supermarket sa ating mahihirap na mamamayan na hindi kayang bumili ng kanilang makakain. Sa ilalim ng nasabing panukala, ang mga kumpanya na tutugon sa panukalang batas na ito ay bibigyan naman ng tax incentives ng gobyerno kung saan ay babawasan ang ibabayad nilang buwis. &amp;quot;There are unused food produce that are very much edible which meets the quality standards of law but are not marketable due to appearance or size or grade. We should have a look at all these products and develop their potential to be the answer to our long-time problem of food shortage,&amp;quot; dagdag pa ni Gordon. (Rudy Andal)</body>
<link>http://www.philstar.com/Article.aspx?articleId=335766&amp;publicationSubCategoryId=92</link>
</article>
<article>
<title>TF increase, ipagpaliban-Angara</title>
<author></author>
<date>
<month>May</month>
<day>09</day>
<year>2006</year>
</date>
<body>Hiniling ni Sen. Edgardo Angara sa Commission on Higher Education (CHED) na kumbinsihin ang mga private colleges and universities na huwag itaas ang kanilang matrikula ngayong Hunyo, lalo pat malabo ang ekonomiya ng bansa. Ginawa ni Sen. Angara ang panawagan matapos na mapaulat na 70% ng mga pribadong paaralan at unibersidad sa National Capital region (NCR) ay nagsumite ng kanilang aplikasyon para magtaas ng matrikula. Naniniwala si Angara na makukumbinsi ng CHED ang mga ito at ng huwag ng makadagdag alalahanin sa gastusin ng pamilya ang pagtaas ng matrikula. Iginiit din ni Angara ang na dapat huwag magtaas ng matrikula at miscellaneous fees sa loob ng dalawang taon. Aniya, karamihan naman sa mga paaralan ay kumikita kayat marapat lang na huwag muna silang magtaas ng kanilang mga bayarin at sa ganitong sitwasyon ay marami din ang papasok sa kanila at mababawasan ang mga drop-outs. Nagpahayag din ng suporta ang National Youth Commission (NYC) sa panawagan ni Angara para huwag magtaas ng tuiton fee sa mga paaralan. (Rudy Andal)</body>
<link>http://www.philstar.com/Article.aspx?articleId=335776&amp;publicationSubCategoryId=92</link>
</article>
<article>
<title>Demolisyon ni Atienza sa mga bodega ilegal</title>
<author></author>
<date>
<month>May</month>
<day>09</day>
<year>2006</year>
</date>
<body>Ilegal umanong ipinagiba ni Manila Mayor Lito Atienza sa mga tauhan ng City Engineers Office ang may 51 bodega ng ibat-ibang produkto sa Binondo, Manila. Ayon kay Atty. Don James Mendoza, abogado ng Mandy Commodities Inc., ginamit umano ng alkalde ang kanyang impluwensiya para ipagiba ang 51 bodega sa Numancia Property na makikita sa Numancia St. corner Urbiztondo St., Binondo. Nabatid na ang may dalawang ektaryang lupang kinatitirikan ng may 51 bodega na gawa sa kongkretong pader ay sinimulang i-demolish noong Abril 29 hanggang sa kasalukuyan. Sinabi ni Atty. Mendoza, malinaw na &amp;quot;harrassment&amp;quot; sa panig ng mga negosyante ang umanoy ginawang pagpapagiba ng alkalde sa kani-kanilang mga bodega na naglalaman ng ibat-ibang produkto. Wala man lamang umanong ipinalabas at ibinigay na notice to vacate ang pamahalaang lungsod ng Maynila sa mga negosyante sa halip ay basta na lamang dumating at lumusob sa kanilang lugar ang demolition team na guwardiyado ng mga tauhan ng Special Operation Group (SOG) ng Manila Police District saka isa-isang giniba ang mga nabanggit na bodega. Hindi rin umano iginalang ng grupo ng demolition team ang &amp;quot;status quo&amp;quot; order na ipinalabas ni Judge Cesar Solis ng Manila Regional Trial Court Branch 14 nitong nakalipas na Mayo 5, 2006. Bunsod nito ay plano ngayon magsampa ng mga negosyante ng kasong Comtempt of Court, Criminal at Administrative sa Office of the Ombudsman laban kay Mayor Atienza at lahat ng taong pasimuno at may alam sa paggiba sa kani-kanilang mga bodega. (Mer Layson)</body>
<link>http://www.philstar.com/Article.aspx?articleId=335777&amp;publicationSubCategoryId=92</link>
</article>
<article>
<title>PGMA mainit sinalubong ng Hari sa Saudi</title>
<author></author>
<date>
<month>May</month>
<day>09</day>
<year>2006</year>
</date>
<body>Mainit na sinalubong ni King Abdullah bin Abdul Aziz Al Saud si Pangulong Arroyo nang dumating ito sa Royal Palace sa Kingdom of Saudi Arabia. Sinabi ng Hari, isang malaking karangalan sa kanyang pamahalaan at mamamayan ng Saudi Arabia ang pagbisita ni Pangulong Arroyo. &amp;quot;The Saudi government and my people want to thank you for visiting our country. I hope in your next visit you will stay longer,&amp;quot; wika pa ng Hari kay PGMA. Nagkaroon ng bilateral talks sina PGMA at King Abdullah kasunod ang state dinner na handog ng kaharian kay Pangulong Arroyo at delegasyon nito. Pangunahing pakay ni PGMA sa mga opisyal ng Saudi Arabia ay ang pagkakaroon ng bansa ng sapat na suplay ng langis at ang inaasintang observer status ng Pilipinas sa Organization of Islamic Conference (OIC). (Lilia Tolentino)</body>
<link>http://www.philstar.com/Article.aspx?articleId=335785&amp;publicationSubCategoryId=92</link>
</article>
<article>
<title>Stewardess pinakukulong ng SC</title>
<author></author>
<date>
<month>May</month>
<day>09</day>
<year>2006</year>
</date>
<body>Pinaboran ng Korte Suprema na makulong ng 8-12 taon ang isang flight stewardess matapos mapatunayang lumabag ito sa Tariff and Customs Code sa pagpupuslit ng alahas. Batay sa 37-pahinang desisyon ng SC, pinaboran nito ang desisyon ng Pasay City-Regional Trial Court na makulong si Maribel Jardeleza, flight stewardess ng Philippine Air Lines (PAL) ng 8 hanggang 12 taon dahil sa paglabag sa section 3601 at 3602 ng Tariff and Customs code. Nahuli si Jardeleza ni Customs examiner Estelita Nario na nagtatago ng mga alahas na tangkang ipuslit na hindi nagbabayad ng sapat na buwis. Sinampahan ng kaso ng Legal and Investigation Staff ng NAIA si Jardeleza sa Pasay City-RTC dahil intensyon nitong ipuslit ang mga alahas na kinatigan naman ng High Tribunal. (Grace dela Cruz)</body>
<link>http://www.philstar.com/Article.aspx?articleId=335786&amp;publicationSubCategoryId=92</link>
</article>
<article>
<title>AFP walang kinalaman sa Spratly attack</title>
<author></author>
<date>
<month>May</month>
<day>09</day>
<year>2006</year>
</date>
<body>Itinanggi ng liderato ng Armed Forces of the Philippines (AFP) ang espekulasyon na posibleng sangkot ang militar sa pag-atake sa isang Chinese fishing vessel sa Spratly island noong nakaraang buwan. Ayon kay Lt. Col. Tristan Kison ng AFP-PIO, lumitaw sa inisyal na imbestigasyon na walang kinalaman ang sundalong Pilipino sa Spratly attack at posibleng kagagawan ito ng pirata. Apat na mangingisdang Intsik ang nasawi habang 3 iba pa ang nasugatan. &amp;quot;The evidence point that there were no military units in the area when that incident happened,&amp;quot; wika pa ni Lt. Col. Kison. Si Rear Admiral Tirso Danga ng Wescom ang nanguna sa pagsasagawa ng imbestigasyon sa nangyari sa Spratly. (Joy Cantos)</body>
<link>http://www.philstar.com/Article.aspx?articleId=335787&amp;publicationSubCategoryId=92</link>
</article>
<article>
<title>PSN reporter nalo sa NPC election</title>
<author></author>
<date>
<month>May</month>
<day>09</day>
<year>2006</year>
</date>
<body>Isa sa mga nanguna sa board of directors sa katatapos na election of new set of officers ng National Press Club of the Philippines (NPC) sa taong 2006-2008 ang senior reporter ng Pilipino Star Ngayon (PSN) na si Ms. Ellen Fernando, kasalukuyang nakatalaga sa Malaca&amp;ntilde;ang at Foreign Affairs beat. Sa kasaysayan ng NPC sa loob ng 53 taon, babae naman ang uupong pinuno nito matapos na manalo si Manila Times columnist Alice Reyes mula sa kanyang kalaban sa pagkapangulo na si Roy Mabasa ng Manila Bulletin. Si Roman Floresca, asst. business editor ng Philippine Star ang hinirang na bise presidente kontra Benny Antiporda ng Remate. Matapos na ma-disqualify ng NPC Committee on Elections si Louie Logarte, NPC ex-president at columnist ng Daily Tribune sa kanyang kandidatura dahil sa kabiguang maayos ang kanyang pagkakautang sa club sa takdang oras ay nakuha ni Lilibeth Ison, senior news editor ng Philippine News Agency (PNA) ang posisyon bilang bagong kalihim. Si Jimmy Cheng, chief of photographers ng United Daily News na incumbent treasurer ang nahalal ding treasurer kontra Amor Virata ng Remate habang si Ariel Borlongan, news editor ng Balita ang bagong auditor matapos nitong ilampaso sa score si Jun Cobbarubias ng Daily Tribune. Nanguna sa board of directors si Benjie Murillo (269 boto), correspondent ng Manila Bulletin; pumangalawa si Fernando (253 boto), Bhaby See (248), reporter ng Taliba; Belen Gonong (244) boto), ng Philippine Broadcasting Service; Vic Felipe (232), ng Channel 13, Gabby Mabutas (225), Justice reporter ng Manila Bulletin; Chando Morallos (204), NPC lifetime member, Domingo Landicho (202), editor-in-chief ng Tanod, Lysander Garcia (197), NPC lifetime member at Bobby Coles (168), editor-in-chief ng NOW newsweekly. Ang proklamasyon sa mga nanalo ay isinagawa ng NPC-Comelec na pinangunahan ni Jose Pavia, chairman matapos na mabasa ang opisyal na resulta ng bilangan kahapon ng madaling-araw. Agad namang nanumpa kay dating NPC president Butch del Castillo ang mga nanalo para sa kanilang pormal na pag-upo bilang mga legal at opisyal na nanalo sa halalan.</body>
<link>http://www.philstar.com/Article.aspx?articleId=335788&amp;publicationSubCategoryId=92</link>
</article>
<article>
<title>138 Pinoy sa Saudi pinalaya</title>
<author>Nina Ellen Fernando, Lilia Tolentino At Mer Layson</author>
<date>
<month>May</month>
<day>10</day>
<year>2006</year>
</date>
<body>Umaabot sa 138 Pinoy na nakapiit sa Saudi Arabia ang pinalaya bilang regalo ng Hari ng Saudi kay Pangulong Arroyo na kasalukuyang bumibisita sa naturang bansa. Sa pag-uwi ng Pangulo ay makakasama niya ang 50 OFWs na na-convict dahil sa paglabag sa Saudi laws matapos bigyan ng clemency. &amp;quot;The President will bring home at least 50 OFWs whose light sentences have been commuted/pardoned by the Saudi King,&amp;quot; ani Press Secretary Ignacio Bunye. Kasunod nito, nakatakda namang umuwi sa Pilipinas ang natitirang 88 Pinoy detainees na may mga minor cases matapos patawarin ni King Abdullah bin Abdul Aziz Al Saudi dahil na rin sa pakiusap ng Pangulo bilang pagkilala sa mahalagang kontribusyon ng mga Pilipinong manggagawa sa ekonomiya ng Saudi Arabia. May 141 Pinoy detainees pa ang kasalukuyang nire-review ang mga kaso para sa posibilidad na mabigyan din ng pardon. Sinabi ni Bunye na ang pasya ng Hari na &amp;quot;commutation&amp;quot; o pagpapababa sa iginawad na sentensiya sa mga Pinoy detainees ay mula sa kasong pagnanakaw, prostitution at iba pang minor offenses. Gayunman, nabigo ang Pangulo na isalba ang 7 Pinoy na nahaharap sa kasong pagpatay at pag-chop-chop sa tatlong kapwa Pinoy sa Jeddah. Ang 7 Pinoy ay &amp;quot;incommunicado&amp;quot; o hindi pinapayagang makausap ng kahit sino habang nakakulong subalit ginagawa na lahat ng embahada ng Pilipinas sa Jeddah ang legal na pamamaraan upang mabigyan ng assistance ang mga nakapiit. Tinatayang nasa mahigit 1 milyon ang bilang ng OFWs sa Saudi Arabia.</body>
<link>http://www.philstar.com/Article.aspx?articleId=335910&amp;publicationSubCategoryId=92</link>
</article>
<article>
<title>Tigil-pasada ikakasa</title>
<author></author>
<date>
<month>May</month>
<day>10</day>
<year>2006</year>
</date>
<body>Nagbanta ng malawakang tigil-pasada ang dalawang malaking transport groups ngayong buwan ng Mayo kung hindi umano mareresolbahan ng gobyerno ang kanilang mga hinaing. Ayon kina Philippine Confederation of Drivers and Operators-Alliance of Concerned Transport Organization (PCDO-ACTO) chairman Efren de Luna at Pinagkaisang Samahan ng mga Tsuper at Operator Nationwide (PISTON) chairman Mar Gavida, kung walang mangyayari sa kanilang apela ay posibleng magsagawa sila ng isang malawakang transport strike ngayong buwan. Pinababasura ng grupo ang Oil Deregulation Law na siyang pinakasentro ng usapin dahil nagiging sanhi umano ito ng walang humpay na oil price hike, at ang pagtatanggal ng single ticketing system. Nakatakdang magpulong ang PCDO-ACTO upang itakda kung anong araw nila gagawin ang tigil-pasada. Samantala, nakikiusap naman si Garvida sa taumbayan na unawain sila sa gagawin nilang kilos protesta dahil sa kanya umanong nakikita ay ito na lang ang posibleng paraan upang mapakinggan ng gobyernong Arroyo ang karaingan ng sektor ng transportasyon. Ang PISTON ay may miyembrong umaabot sa 4,000 nationwide habang ang PCDO-ACTO ay 350,000 miyembro. Hindi naman sasama sa bantang tigil-pasada ang FEJODAP at ALTODAP dahil iba anila ang kanilang paninindigan sa usapin ng oil price increase. Sa halip na ma-stranded ang libong mamamayan sa tigil-pasada, mas prayoridad nilang ituloy ang hirit sa taas sa pasahe na takdang isampa sa LTFRB. Isusulong anila ng kanilang hanay ang P1.25 fare increase dahil ito lamang ang nakikita nilang solusyon upang maibsan ang epektong dulot sa kanila ng sunud-sunod na pagtaas ng produktong petrolyo. (Edwin Balasa/Angie dela Cruz)</body>
<link>http://www.philstar.com/Article.aspx?articleId=335919&amp;publicationSubCategoryId=92</link>
</article>
<article>
<title>Ika-5 world richest man magnenegosyo sa Pinas</title>
<author></author>
<date>
<month>May</month>
<day>10</day>
<year>2006</year>
</date>
<body>Ikinatuwa ni Pangulong Arroyo ang interes ng ika-limang pinakamayamang tao sa buong mundo na si Saudi Royal Prince Waleed bin Al-Talal na pasukin ang pagnenegosyo sa hotel industry sa Pilipinas. Ito ang kinumpirma kahapon ni Presidential Spokesman Ignacio Bunye hinggil sa naging bunga ng 30-minutong miting ng Pangulo at Prince Waleed. Ang Saudi Prince ay personal na dumalaw kay Pangulong Arroyo sa tinutuluyan ng huli na Presidential suite sa ikalawang araw ng kanyang state visit sa Saudi Arabia. Si Prince Waleed ay isang major stockholder sa CitiGroup at nagmamay-ari sa Four Seasons Hotel chain, ilan lamang sa kanyang mga negosyo. Pinasalamatan naman ng prinsipe si Pangulong Arroyo sa malaking kontribusyon ng may 1.3 milyong OFWs na nagbabanat ng buto sa Saudi na nagdudulot naman ng patuloy na paglago ng ekonomiya ng kanilang bansa nitong nakalipas na 30 taon. (Lilia Tolentino)</body>
<link>http://www.philstar.com/Article.aspx?articleId=335923&amp;publicationSubCategoryId=92</link>
</article>
<article>
<title>Mid-year bonus sa govt employees</title>
<author></author>
<date>
<month>May</month>
<day>10</day>
<year>2006</year>
</date>
<body>Matatanggap na ngayong buwan ng mga empleyado ng gobyerno ang kalahati ng kanilang mid-year bonus at cash gift na nagkakahalaga ng P2,500. Ayon kay Budget Secretary Rolando Andaya, Jr., nakapagpalabas na ang Budget department ng pondong P10.85 bilyon para sa benepisyong ito ng mahigit 1 milyong government employees. Ang maagang bonus ay itinaon sa enrollment para makatulong sa mga magulang. Taun-taon ay tumatanggap ang bawat empleyado ng gobyerno ng bonus na katumbas ng isang buwan nilang sahod at cash gift na P5,000. Ang kalahati ng bonus ay ibibigay sa Nobyembre 2006. (Lilia Tolentino)</body>
<link>http://www.philstar.com/Article.aspx?articleId=335932&amp;publicationSubCategoryId=92</link>
</article>
<article>
<title>Laguardia pinakakasuhan sa Da Vinci Code film</title>
<author></author>
<date>
<month>May</month>
<day>10</day>
<year>2006</year>
</date>
<body>Pinakakasuhan ng isang anti-pornography group sa Commission on Human Rights (CHR) si Movie, Television, Review and Classification Board (MTRCB) chairperson Ma. Consoliza Laguardia dahil sa pagpayag nitong maipalabas ang kontrobersiyal na pelikulang &amp;quot;Da Vinci Code&amp;quot; sa ilang piling sinehan sa bansa. Sa 5-pahinang reklamo ni Philippine Alliance Against Pornography Inc., spokesman Aldo Filomeno, umabuso umano si Laguardia sa kapangyarihan dahil iligal na nilagdaan nito ang license to permit to import an &amp;quot;anti-Christ film&amp;quot;. Binira rin ng grupo ang hindi makatwirang pagpayag ni Laguardia sa layout ng advertisement billboards at streamers ng katagang &amp;quot;The Da Vinci Code on May 18 seek the truth&amp;quot; na hindi umano katanggap-tanggap para sa taumbayan dahil nagdudulot ng pagkasira ng paniniwala sa Diyos ng mga Kristiyano at magbibigay insulto sa divinity ni Hesukristo. Hindi rin anya nagkaroon ng final classification at rating sa naturang pelikula kaya hindi ito maaaring maipalabas sa mga sinehan. (Angie dela Cruz)</body>
<link>http://www.philstar.com/Article.aspx?articleId=335935&amp;publicationSubCategoryId=92</link>
</article>
<article>
<title>Wala nangprotective custody sa Batasan 5</title>
<author></author>
<date>
<month>May</month>
<day>10</day>
<year>2006</year>
</date>
<body>Hindi na bibigyan ng protective custody ng House of Representatives ang tinaguriang Batasan 5 sakaling sampahan na naman sila ng panibagong kaso ng Department of Justice. Ito ang tiniyak kahapon ni House Majority Leader Prospero Nograles kaugnay sa posibilidad na muling magpakanlong sa Kongreso ang Batasan 5 matapos magbabala si Justice Secretary Raul Gonzalez na bagamat pinayagan ng makalabas sina Reps. Liza Maza, Rafael Mariano, Teddy Casino, Satur Ocampo at Joel Virador, hindi pa raw pinal ang desisyon ng korte at puwede pa silang arestuhin. Sinabi ni Nograles na &amp;quot;no one is above the law&amp;quot; at hindi dapat maging exempted sa batas ang sinumang kongresista. Kahapon ay lalong tumindi ang &amp;quot;word war&amp;quot; sa pagitan ng mga militanteng mambabatas at ni Gonzalez matapos sabihin ng huli kamakalawa na mamundok na lamang ang Batasan 5. Sinabi ni Ocampo na hindi option sa ngayon ang panukalang pamumundok dahil may karapatan at responsibilidad sila bilang miyembro ng Kongreso at bilang bahagi ng parliament of the Streets. Bahagi ng intensyon nila na mapigilan ang Charter Change, pagsampa ng kasong impeachment at ipagpatuloy ang laban para mapatalsik si Pangulong Arroyo. (Malou Escudero)</body>
<link>http://www.philstar.com/Article.aspx?articleId=335939&amp;publicationSubCategoryId=92</link>
</article>
<article>
<title>GMA guilty sa Peoples Court!</title>
<author></author>
<date>
<month>May</month>
<day>11</day>
<year>2006</year>
</date>
<body>Hinatulan ng &amp;quot;guilty&amp;quot; ng &amp;quot;Peoples Court&amp;quot; si Pangulong Arroyo matapos na mapatunayan sa isinagawang paglilitis na nagkasala ito sa kasong pandaraya sa eleksiyon, corruption at human rights violation. Sa 203-pahinang desisyon ng Citizens Congress for Truth and Accountability (CCTA) sa Club Filipino Greenhills, San Juan, sinabi ni ex-Vice Pres. Teofisto Guingona, Jr., lumalabas na talagang nandaya si Arroyo sa 2004 presidential elections partikular sa mga probinsiya ng Cebu, Pampanga, Iloilo at Bohol matapos na mapatunayan na ang mga election returns sa mga nasabing lugar ay na-manufactured at na-tampered. Ayon kay Guingona, limang buwan nilang pinag-aralan ang mga ebidensyang iprinisinta sa Peoples Court at lumalabas na responsable ang Pangulo sa kanyang mga kasalanan kaya inirekomenda ng CCTA na bumaba na si Arroyo sa kanyang puwesto. Ang CCTA ay nag-umpisa sa kanilang paglilitis noong Nob. 8, 2005 at nagkaroon ng limang public hearings at 22 mga saksi ang tumestigo laban kay Arroyo. Responsable din ang Pangulo sa malawakang pamamaslang, pagdukot at iba pang paglabag sa karapatang pantao mula ng mailuklok siya sa kapangyarihan noong 2001. Gayundin, nilabag ng Pangulo ang anti-graft law ng bansa partikular ang pag-divert ng mga public funds para gawing pondo sa kanyang election campaign sa dalawang malaking transaksiyon na kinabibilangan ng kontrobersiyal na Venable LLP contract at Northrail project. Guilty din ang Pangulo sa ginawang phone conversation kay ex-Comelec commissioner Virgilio Garcillano na naglalaman ng dagdag-bawas sa katatapos na 2004 presidential polls. Binalewala naman ng Malaca&amp;ntilde;ang ang hatol na &amp;quot;guilty.&amp;quot; Ayon kay Executive Sec. Eduardo Ermita, layon lamang umano nito na hiyain sa publiko ang Pangulo dahil ang kanilang naging hatol ay hindi kailanman magagamit na ebidensiya sa korte o maging sa inihahanda ng oposisyon na ikalawang impeachment complaint laban kay Arroyo. Aniya, hindi nalalayo ang Peoples Court sa kangaroo court ng New People's Army. (Edwin Balasa at Lilia Tolentino)</body>
<link>http://www.philstar.com/Article.aspx?articleId=336044&amp;publicationSubCategoryId=92</link>
</article>
<article>
<title>Ikalawang impeachment vs Gloria papalpak  Nene</title>
<author></author>
<date>
<month>May</month>
<day>11</day>
<year>2006</year>
</date>
<body>Naniniwala si Senate Minority Leader Aquilino Pimentel Jr. na kahit napatunayang lumabag sa Konstitusyon si Pangulong Arroyo at umabuso sa kanyang kapangyarihan dahil sa naging desisyon ng Korte Suprema ay hindi pa rin magtatagumpay ang pangalawang ihahaing impeachment complaint laban sa Pangulo. Ayon kay Sen. Pimentel, bagamat puwedeng pagbasehan ng ikalawang impeachment complaint ang naging desisyon ng SC kaugnay sa Executive Order 464, Calibrated Preemptive Response at Presidential Proclamation 1017 ay naniniwala siyang hindi pa rin ito magtatagumpay dahil sa mga kaalyado nito sa Kamara. &amp;quot;I fear that we will see a repetition of the buying of votes of congressmen that will seal the fate of the impeachment case. They will again make a mockery of the process through the use of money,&amp;quot; wika pa ni Pimentel. Ang pinakamabisa umanong paraan ay ang pagbibitiw ni Mrs. Arroyo dahil nawala na ang tiwala at moral authority nito na pamunuan ang gobyerno. Pinuri din ng senador ang 15-man panel ng SC sa ilalim ng liderato ni Chief Justice Artemio Panganiban dahil kahit karamihan sa mga ito ay itinalaga ni Mrs. Arroyo ay naging independent pa rin ang kanilang desisyon sa 3 kontrobersyal na kautusan ng Pangulo. (Rudy Andal)</body>
<link>http://www.philstar.com/Article.aspx?articleId=336057&amp;publicationSubCategoryId=92</link>
</article>
<article>
<title>Kaso ng rape tumaas</title>
<author></author>
<date>
<month>May</month>
<day>11</day>
<year>2006</year>
</date>
<body>Tumaas ang kaso ng mga pang-aabuso o rape sa bansa, bunsod nito kaya iginiit ng grupong Mothers Against Rape (MAR) sa pamahalaan na gumawa ng dagdag na mga programa at paraan upang higit na mapangalagaan ang kapakanan ng mga kababaihan. Sa nakalap na datos ng MAR, tumaas ng 1.15 ang insidente ng rape sa Pilipinas at pinatunayan ito mismo sa record naman ng Philippine National Police (PNP) dahil kumpara noong 2004, may 2,918 ang naitalang rape cases habang noong 2005 ay nakapagtala ng 2,962 kaso ng panggagahasa. Kasabay nito, muling nanawagan ang MAR sa pamahalaan at pulisya na sana higit pang patatagin ang hustisya para sa lahat. Hindi rin dapat pabayaan ang biktima ng rape na bukod sa humihingi ng katarungan ay kailangan din ng tulong emosyonal para makalimutan ang madilim nilang karanasan. Ang pahayag ay ipinalabas ng naturang grupo kasabay ng pagdiriwang ng Mothers Day sa darating na Linggo. (Angie dela Cruz)</body>
<link>http://www.philstar.com/Article.aspx?articleId=336059&amp;publicationSubCategoryId=92</link>
</article>
<article>
<title>13 boto kailangan ni Villar para maging Senate president</title>
<author></author>
<date>
<month>May</month>
<day>11</day>
<year>2006</year>
</date>
<body>Kailangang makakuha ng 13 boto si Sen. Manuel Villar Jr. sa pagbubukas ng 3rd regular session ng Senado bago nito makuha ang liderato mula kay Senate President Franklin Drilon. Sinabi ni Sen. Juan Ponce Enrile, hindi nakatali sa isang kasunduan ang liderato ng Senado tulad ng naging term-sharing agreement nina Sen. Drilon at Sen. Villar dahil pagbobotohan ito ng buong miyembro ng Mataas na Kapulungan. Ani Enrile, ang pagiging lider ng Senado ay dapat suportado ng numero at sinumang nais na pamunuan ito ay dapat makakuha ng 13 boto upang makuha ang senate leadership. Aniya, kung sakaling magbibigay si Drilon kay Villar tulad ng kanilang naging kasunduan at walang sinuman ang nais tumakbo sa pagiging senate president ay makukuha na ito ni Villar subalit dadaan pa rin ito sa botohan. Sa term-sharing nina Drilon at Villar, dapat manunungkulan na bilang pangulo ng Senado si Villar sa pagbubukas ng 3rd regular session ng Senado sa susunod na buwan. (Rudy Andal)</body>
<link>http://www.philstar.com/Article.aspx?articleId=336070&amp;publicationSubCategoryId=92</link>
</article>
<article>
<title>Oplan BalikEskwela pinaplantsa na</title>
<author></author>
<date>
<month>May</month>
<day>11</day>
<year>2006</year>
</date>
<body>Ikinakasa na ng National Capital Regional Police Office (NCRPO) ang lahat ng security measures kaugnay ng inaasahang pagtaas ng insidente ng kriminalidad sa nalalapit na pagbubukas ng klase sa Hunyo 5. Ayon kay NCRPO chief Director Vidal Querol, naka-standby na ang limang district directors sa Metro Manila, lahat ng police stations at precincts, SWAT at maging barangay tanod at crime volunteers ay inatasang maghanda laban sa mga nagsasamantalang masasamang elemento na kadalasang biktima ay mga estudyante. Mahigit 20 milyong estudyante sa elementarya at high school mula sa pribado at pampublikong paaralan ang inaasahang dadagsa sa pagbubukas ng klase. Ayon kay Department of Education (DepEd) officer-in-charge Fe Hidalgo, tumaas ng 2 milyon ang enrollment rate ngayong taon kung saan malaking bilang ay nasa Grade 1. Dahil dito kaya ipatutupad ng DepEd ang shifting schedule ng mga klase upang hindi magkulang sa libro, classrooms at guro. Ipinaliwanag ni Hidalgo na bagamat nakakuha na sila ng 10,000 guro na magsisimulang magturo ngayong school year 2006-2007 ay hindi pa rin ito sapat dahil sa ngayon ay mayroong 1:38 ratio ang teacher-student sa national level habang 1:50 ratio sa congested school. Ipinaalala pa ni Hidalgo na ang Parent Teacher Association (PTA) sa bawat paaralan ang siyang maniningil sa mga voluntary contributions at hindi maaari ang mga guro lamang upang maiwasan ang isyung sapilitan ang pagbabayad. (Joy Cantos/Edwin Balasa)</body>
<link>http://www.philstar.com/Article.aspx?articleId=336071&amp;publicationSubCategoryId=92</link>
</article>
<article>
<title>Senado gumastos ng P6.1B sa 6 di mahalagang batas</title>
<author></author>
<date>
<month>May</month>
<day>11</day>
<year>2006</year>
</date>
<body>Hinamon ng Confederation of Government Employees Organizations Inc. (COGEO) ang Senado na kung nagawa nitong gumastos ng P6.1 billion kapalit lamang ng anim na hindi gaanong mahalagang panukala na naging batas, ay kaya rin nitong maglaan ng pondo para sa mga kawani ng gobyerno. Ayon kay COGEO Council of Leaders chair Atty. Jesus L. Santos at presidente Dr. Flori&amp;ntilde;o O. Iba&amp;ntilde;ez, dapat tapatan ng Senado ang P40 bilyong benepisyo na ipagkakaloob ni Pangulong Arroyo sa mga kawani ng pamahalaan sa pamamagitan ng pagpopondo sa matagal nang naaantalang 30% dagdag sa suweldo at benepisyo sa kanilang hanay. &amp;quot;Pinaghihirapan namin ang aming mga buwis. Hindi anim na hindi gaanong mahalagang batas lamang ang katumbas ng ating P6.1 bilyong buwis,&amp;quot; ani Santos at Iba&amp;ntilde;ez. Pinuna nina Santos at Iba&amp;ntilde;ez na tila wala nang katapusan ang kaliwat kanang imbestigasyon kuno ng mga senador subalit anim na hindi gaanong mahahalagang batas lamang ang kapalit ng mga ito. &amp;quot;Isipin na lang natin kung ilang libong mahihirap na estudyante, libro o mga bagong paaralan at pabahay ang natulungan sana o naitayo ng P6.1 bilyong ginastos ng Senado? &amp;quot;Ilampung libong-gamot o libreng pagpapagamot, para sa mahihirap sana ang nabili at naibigay ng halagang iyon,&amp;quot; dagdag nina Santos at Iba&amp;ntilde;ez. Pinuna ng dalawang lider ng COGEO na ang Senado at ang Kamara ay mayroong bilyun-bilyong pork barrel at operational funds. &amp;quot;Kayat nakikiusap ang COGEO na sana naman ay mabahaginan ang mga katulad naming kawani ng pamahalaan ng mga pondong ito.&amp;quot;</body>
<link>http://www.philstar.com/Article.aspx?articleId=336080&amp;publicationSubCategoryId=92</link>
</article>
<article>
<title>Mosyon vs custody ng 4 Kano ibinasura</title>
<author></author>
<date>
<month>May</month>
<day>11</day>
<year>2006</year>
</date>
<body>Ibinasura kahapon ng Makati City Regional Trial Court ang kahilingan ng prosecution na mag-isyu ito ng warrant of arrest laban sa apat na sundalong Amerikano na akusado sa Subic rape case para mapasailalim ang mga suspek sa kustodya ng gobyerno ng Pilipinas. Sa desisyon ni Judge Benjamin Pozon ng Branch 139, ibinasura ang mosyon ni Atty. Evalyn Ursua, abogado ng biktimang si Nicole, dahil alinsunod sa umiiral na Visiting Forces Agreement (VFA) ay mananatili sa custody ng US ang mga Kano. (Lordeth Bonilla)</body>
<link>http://www.philstar.com/Article.aspx?articleId=336081&amp;publicationSubCategoryId=92</link>
</article>
<article>
<title>Batasan 5 pwedeng dakpin anumang oras</title>
<author></author>
<date>
<month>May</month>
<day>11</day>
<year>2006</year>
</date>
<body>Dahil sa patuloy na paghahamon sa gobyerno sa pagsasampa ng kaso ng ilang opisyal nito, nanganganib pa ring arestuhin ang Batasan 5 na kalalabas lamang ng Batasan complex. Ayon kay Atty. Jose Ricafrente, spokesperson ng Partido Demokratiko Sosyalista ng Pilipinas (PDSP), maaaring igiit ng Department of Justice (DoJ) ang legalidad ng pag-aresto sa mga mambabatas at ipakulong ang mga ito kahit bago pa maisampa ang bagong impormasyon o bagong kaso laban sa kanila. &amp;quot;Dahil ang kaso nila ay rebelyon, maaari silang dakpin anumang oras kahit walang warrant. Matibay sa ating batas na ang rebelyon ay isang patuloy na krimen, at ang isang rebelde ay rebelde kahit natutulog siya at kahit walang pormal na kasong nakasampa sa korte, maaring pigilan ng gobyerno ang mga ibig mag-alsa laban dito sa pamamagitan ng pag-aresto o pagsikil sa galaw nila,&amp;quot; paliwanag ni Ricafrente. Ngunit giit naman ni Ricafrente na dapat huminto si Justice Secretary Raul Gonzalez sa pagbibitiw ng mga iresponsableng pahayag na nagpapainit lamang sa mga mambabatas. Naniniwala ang grupo na ang pahayag ni Gonzalez na &amp;quot;mabuti pang bumalik na lang sila sa bundok&amp;quot; ay hindi nararapat at taliwas sa patakaran ng gobyerno na himukin ang mga komunista sa bansa na talikuran ang armadong pakikibaka at dalhin ang kanilang laban sa larangan ng pulitika. Aniya, dapat pagtuunan ng pansin ni Gonzalez ang pagpukpok sa mga prosecutor niya na sinupin ang kanilang trabaho para ang mga kasong isinasampa nila sa korte ay hindi nahahanapan ng butas at nang hindi sila napapahiya. (Doris Franche)</body>
<link>http://www.philstar.com/Article.aspx?articleId=336084&amp;publicationSubCategoryId=92</link>
</article>
<article>
<title>Dengue uso na naman</title>
<author></author>
<date>
<month>May</month>
<day>11</day>
<year>2006</year>
</date>
<body>Hinimok ni Caloocan City Mayor Enrico &amp;quot;Recom&amp;quot; Echiverri ang mga mamamayan na simulan na ang paglilinis ng kanilang mga tahanan at takpan ang kanilang mga lalagyanan ng tubig upang hindi makapamuhay dito ang mga lamok na may dalang dengue. Sinabi ni Echiverri na magsisimula na naman ang panahon ng tag-ulan kaya mahalagang matanggal na ang mga bagay sa bakuran na maaring maipunan ng tubig at pamahayan ng lamok. Pinayuhan ng alkalde ang mga mamamayan na ugaliin ang &amp;quot;4 Oclock Habit&amp;quot; na paglilinis sa kanilang mga tahanan upang masigurong naialis ang mga nakaimbak na tubig na maaring may itlog ng lamok. Dinadala ng mga lamok na Aedes aegypti at Aedes albopictus ang dengue virus. Sa umaga nangangagat ang mga ito at sa malinis na tubig namamahay. Iginiit ng alkalde na mas makabubuti ang pag-iingat at agapan ang sakit na dengue na karaniwang nagiging sanhi ng kamatayan kapag hindi naagapan. Nauna nang inatasan ni Echiverri ang City Health Department na paigtingin ang kanilang programa upang labanan at mapigil ang paglaganap ng dengue sa lungsod. Inutusan rin nito ang Environmental Sanitation Service (ESS) na doblehin ang kanilang isinasagawang paglilinis sa lungsod upang hindi maimbak ang mga basura at tubig na pinamamahayan ng lamok. Binigyan din nito ng direksyon ang lahat ng opisyal ng barangay at kanyang mga tauhan na tumulong sa information campaign para makaiwas sa sakit na dengue ang mga mamamayan. Kabilang sa mga palatandaan ng dengue and biglaang pagtaas ng lagnat na tumatagal ng dalawa hanggang pitong araw, pananakit ng kalamnan at kasukasuan, pagkakaroon ng maliliit at mapupulang pantal, pananakit ng ulo at tiyan, hirap sa paghinga, pagdurugo ng ilong at gilagid at pagsusuka o pagdumi ng maitim na kulay dulot ng pagdurugo ng bituka.</body>
<link>http://www.philstar.com/Article.aspx?articleId=336085&amp;publicationSubCategoryId=92</link>
</article>
<article>
<title>Bayan Muna sec-gen, mister inutas!</title>
<author>Nina Victor Martin, Joy Cantos At Malou Escudero</author>
<date>
<month>May</month>
<day>12</day>
<year>2006</year>
</date>
<body>Pinagbabaril hanggang sa mapatay ang secretary general ng militanteng grupong Bayan Muna at mister nito habang naghahapunan ang mag-asawa nitong Miyerkules ng gabi sa Echague, Isabela. Dead-on-the-spot sina Elena Mendiola, 54, sec-gen ng Bayan Muna-Isabela at asawang si Ricardo Balauag, 62, na miyembro rin ng nasabing grupo na kapwa tinadtad ng bala ng M14 at M16 ng hindi pa nakikilalang mga salarin sa Bgy. Garit Sur. Sa inisyal na ulat ng pulisya, dakong alas-9:30 ng gabi kamakalawa ay nasa kubo nang isang nagngangalang Rudy Corpuz ang mag-asawa kasama ang lima pang katao at masayang nagkukuwentuhan habang naghahapunan. Bigla na lamang lumitaw ang mga suspek na sakay ng motorsiklo at naka-bonnet at tinarget ang mag-asawa. Hindi naman idinamay ang lima pa. Una rito ay pinagtangkaan na ring patayin si Mendiola noong umaga ng Marso 10, 2006 habang ito ay nagwawalis sa labas ng kanilang tahanan subalit himala itong hindi tinamaan ng bala at mabilis na nakapagtago sa loob ng kanyang bahay. Sa naturang pag-ambush, buong tapang na inihayag ni Mendiola na malaki ang kanyang hinala na militar ang may pakana para siya ay ipaligpit dahil mainit umano sa kanilang hanay ang gobyerno. Sa pahayag naman kahapon ni Maj. Victor Tanggawohn Jr., tagapagsalita ng 5th Infantry Division na nakabase sa Camp Melchor dela Cruz Upi, Gamu Isabela, itinanggi nito na may kinalaman ang militar sa nasabing pamamaril dahil kailan man ay hindi ito gawain ng isang sundalo. &amp;quot;Hindi totoong may kinalaman ang militar sa insidente, dahil hindi namin sila itinuturing na kaaway ng lipunan, maaring sila rin lang ang nagsakripisyo sa kanilang kasamahan pagkatapos ay isisisi nila ito sa militar upang makakuha ng simpatiya sa taong bayan,&amp;quot; paliwanag ni Tanggawohn. Sa tala ng Bayan Muna, umaabot na sa 91 ang napapatay na militante simula ng maupo si Arroyo noong 2001. Isang malalimang imbestigasyon na ang isinasagawa laban sa mga salarin. Samantala, kinondena naman ni Bayan Muna Rep. Satur Ocampo ang pagkakapatay sa secretary-general ng kanilang partido at sa asawa nito. &amp;quot;Our enemies have become desperate. An indication is their vicious plan to destroy our party and the whole progressive movement, terrorize our members and supporters, and to put a halt our campaign to oust President Arroyo,&amp;quot; ani Ocampo.</body>
<link>http://www.philstar.com/Article.aspx?articleId=336212&amp;publicationSubCategoryId=92</link>
</article>
<article>
<title>700 OFWs sa Saudi naisalba</title>
<author></author>
<date>
<month>May</month>
<day>12</day>
<year>2006</year>
</date>
<body>Bumalik na sa bansa kahapon si Pangulong Arroyo dala ang magandang balita na aabot sa 700 overseas Filipino workers na nagdurusa sa mga bilangguan sa Saudi Arabia ang naisalba bilang bahagi ng 4-day state visit nito sa nasabing Middle East country. Bukod sa executive clemency sa mga OFWs na sangkot sa ibat ibang minor cases na ipinagkaloob kay Arroyo ni Saudi King Abdullah bin Saud, multi-milyong halaga ng puhunan at kaseguruhang tuluy-tuloy ang oil supply para sa Pilipinas ang regalo sa Pangulo. Ala-una ng hapon nang dumating ang Pangulo kasama ang ilang miyembro ng Gabinete lulan ng PAL Airbus 330 special flight. Sa kanyang arrival statement, sinabi ni Mrs. Arroyo na lubha siyang nasisiyahan sa matagumpay at mabungang resulta ng kanyang pagtungo sa Gitnang Silangan. Inihayag ng Pangulo na magsasagawa ang Saudi Arabian Oil Co., may-ari ng 40 porsiyento ng Petron at pinakamalaking oil producer sa buong mundo, ng &amp;quot;feasibility study&amp;quot; sa Mindanao para sa posibleng pagtatayo ng pangalawang refinery sa Pilipinas. Bukod dito, magpapadala rin umano ang hari ng Saudi ng team para magsagawa ng pag-aaral at pagsusuri sa posibleng paglalagak ng puhunan sa bansa na inaasahang makapagbibigay ng maraming job opportunities sa mga Pinoy. Kahapon ay 180 Pinoy workers ang nakauwi lulan ng special flight ng Saudia Airlines habang ang iba ay sa darating na Linggo. Sampu sa grupong ito ang may kasong homicide kung saan ang blood money ay binayaran mismo ng Saudi king. Sinagot din nito ang gastos ng repatriation ng mga OFWs. (Butch Quejada/Lilia Tolentino/Ellen Fernando)</body>
<link>http://www.philstar.com/Article.aspx?articleId=336226&amp;publicationSubCategoryId=92</link>
</article>
<article>
<title>Hearing ng Subic rape case binastos ng DOJ prosecutors</title>
<author></author>
<date>
<month>May</month>
<day>12</day>
<year>2006</year>
</date>
<body>Hindi sinipot ng mga prosecutors ng Departmet of Justice (DOJ) ang ginawang clarificatory hearing sa Makati Regional Trial Court kaugnay sa Subic rape case. Ayon kay Justice Sec. Raul Gonzalez, sinadya ng prosekusyon na hindi dumalo sa pagdinig dahil hindi naman ang merito ng kaso ang pag-uusapan kundi ang isyu tungkol sa pagkuha ng custody sa mga sundalong Kano na sangkot sa kasong rape. Iginiit ni Gonzalez na matagal nang tapos ang usapin sa kustodya ng mga sundalo at nakasaad ito sa mga probisyon sa Visiting Forces Agreement (VFA) kaya wala ng dahilan pa upang siputin ng mga piskal ang nasabing pagdinig. Kahapon ay nagalit ang private prosecutors ng biktimang si Nicole sa hindi pagdalo ng mga piskal ng DOJ. Sinabi ni Atty. Rene Saguisag na tila binastos ng DOJ ang nasabing hearing kaya maghahain siya ng mosyon para pagpaliwanagin ang mga piskal. Pakakasuhan din ni Saguisag ng contempt si Gonzalez matapos tawaging anti-government si Judge Benjamin Pozon dahil sa pagbasura ng hukom na gawing accessory sa kaso ang tatlong sundalo. (Grace dela Cruz/Lordeth Bonilla)</body>
<link>http://www.philstar.com/Article.aspx?articleId=336232&amp;publicationSubCategoryId=92</link>
</article>
<article>
<title>Satur walang K tawaging legal ignoramus si Gonzales</title>
<author></author>
<date>
<month>May</month>
<day>12</day>
<year>2006</year>
</date>
<body>Malayo umano sa ipinaglalaban ng partido ni Bayan Muna Rep. Satur Ocampo ang naging pahayag nito na si National Security Adviser Norberto Gonzales ay isang &amp;quot;top legal ignoramus&amp;quot; at &amp;quot;anti-due process&amp;quot;. Ayon sa Partido Demokratiko Sosyalista ng Pilipinas (PDSP), maging ang Korte Suprema ay hindi nagpapahayag sa sinuman ng pagiging ignorante sa batas. Wala umanong karapatan si Ocampo na tawaging &amp;quot;legal ignoramus&amp;quot; si Gonzales dahil ang Department of Justice ang gumawa ng charge sheets at criminal information laban sa Batasan 5 at hindi si Gonzales. Anang grupo, hindi kayang diktahan ni Gonzales ang DOJ upang maglagay ng mga impormasyon para madiin ang Batasan 5. May sarili anyang desisyon at pag-iisip ang DOJ kung dapat na ituloy ang kaso laban sa mga ito. Dapat pa ngang magpasalamat ang Batasan 5 dahil tapos na ang kanilang pagkakakulong at wala namang nangyaring masama sa kanila sa kanilang pagkakadetine sa loob ng Kamara.</body>
<link>http://www.philstar.com/Article.aspx?articleId=336238&amp;publicationSubCategoryId=92</link>
</article>
<article>
<title>Da Vinci Code haharangin</title>
<author></author>
<date>
<month>May</month>
<day>12</day>
<year>2006</year>
</date>
<body>Binabalak ni Manila Rep. Bienvenido Abante na maghain ng temporary restraining order (TRO) sa korte para hindi matuloy ang pagpapalabas sa Pilipinas ng kontrobersiyal na &amp;quot;Da Vinci Code&amp;quot;. Sinabi ni Abante, isang kilalang pastor, hindi dapat matuloy dito sa Pilipinas ang pagpapalabas ng nasabing pelikula na isang malaking insulto sa Kristiyanismo. &amp;quot;Dapat palagan ang pelikulang yan. Sa halip na manood niyan, dapat mas unahin natin ang pagbabasa ng Biblia,&amp;quot; ani Abante. Ayon sa pelikula, nagpakasal umano sina Jesus Christ at Mary Magdalene at nagkaroon sila ng mga anak. Maging si Rep. Joel Villanueva, anak ni Jesus is Lord Movement Bro. Eddie Villanueva ay naniniwalang walang makukuhang mabuting aral sa pelikula ang mga manonood. Pero aminado si Villanueva na siguradong mas mako-curious ang mga manonood at magpipilit na panoorin ang &amp;quot;Da Vinci Code na takdang ipalabas sa Mayo 18. (Malou Escudero)</body>
<link>http://www.philstar.com/Article.aspx?articleId=336239&amp;publicationSubCategoryId=92</link>
</article>
<article>
<title>Pekeng insurance 'papatayin' ng ECTPL</title>
<author></author>
<date>
<month>May</month>
<day>12</day>
<year>2006</year>
</date>
<body>Upang maiwasan na ang paglipana ng mga pekeng insurance policies, bukas na ang pintuan ng dalawang leading non-life insurance companies na tanggapin ang iba pang kumpanya para makiisa sa kanila sa pag-iisyu ng enhanced compulsory third party liability insurance (eCTPL) package na inaprubahan ng Insurance Commission (IC) at government transport authorities. Magugunitang ang IC, LTO at LTFRB ay nagpalabas ng kani-kanilang memorandum na nagsasaad ng pagpayag sa Stronghold Insurance Co. at UCPB General Insurance Co. na mag-isyu ng eCTPL, isang insurance protection certificate na layuning magbigay ng hospitalization at burial benefits sa mga pedestrians na nabibiktima ng mga pampasaherong sasakyan. Para matiyak ang mabilis na claims, inotorisahan naman ng naturang mga kumpanya ang Philippine Accident Managers Inc.(Pami) at Universal Transport Accident Solutions Inc. (Unitrans) para magkaloob ng insurance claims. (Angie dela Cruz)</body>
<link>http://www.philstar.com/Article.aspx?articleId=336245&amp;publicationSubCategoryId=92</link>
</article>
<article>
<title>LTO deputized ID ibinebenta, kalat na</title>
<author>Ni Angie Dela Cruz</author>
<date>
<month>May</month>
<day>12</day>
<year>2006</year>
</date>
<body>Ibinulgar kahapon ng Federation of Jeepney Operators and Drivers Association (FEJODAP) at ng Allianced of Transport Operators and Drivers Association of the Philippines (ALTODAP) ang malawakang bentahan ng LTO deputized ID sa Metro Manila. Ayon kina Zeny Maranan, National President ng PEJODAP at Boy Vargas-Pangulo ng ALTODAP, sa halagang P250.00 ay mayroon ng deputized ID ng Land Transportation Office (LTO) ang isang indibidwal na nagnanais na magkaroon nito. Ayon sa dalawang transport leader, ito ang isa sa mga problema ng kanilang hanay dahil sa dami ng naisyuhan ng LTO ng deputized ID, sobrang dami ng mga enforcers ngayon sa mga kalsada ang nanghuhuli na karamihan ay wala sa lugar. Anila, dapat ay sumailalim muna sa matinding training ang sinumang indibidwal na iisyuhan nila ng deputized ID upang hindi naman bumaba ang &amp;quot;kalidad&amp;quot; ng mga enforcers ng LTO. &amp;quot;Yung iba kasi huli ng huli, komo deputized sila, yung iba, wala na sa lugar, dapat sana yung mga naiisyuhan ng ID na yan ay dumaan sa rigid training... baka nga wala pa yang alam sa batas trapiko e&amp;quot;, pahayag ni Maranan. Una rito, nanawagan sina Maranan at Vargas kay LTO Chief Anneli Lontoc na aksiyunan ang usaping ito upang huwag namang malagay sa alanganin ang kapasidad ng mga LTO personnel.</body>
<link>http://www.philstar.com/Article.aspx?articleId=336247&amp;publicationSubCategoryId=92</link>
</article>
<article>
<title>House arrest ni Nur, ayos lang sa DOJ</title>
<author></author>
<date>
<month>May</month>
<day>12</day>
<year>2006</year>
</date>
<body>Hindi na kokontrahin pa ng Department of Justice (DOJ) ang desisyon ng Makati Regional Trial Court na isailalim sa house arrest si dating ARMM Gov. Nur Misuari habang nagpapagamot. Ayon kay Justice Sec. Raul Gonzalez, ang pagpayag ni Makati RTC Branch 138 Judge Sixto Marella Jr. na makapanatili sa kanyang bahay sa New Manila sa Quezon City si Misuari at kapwa nito akusado sa kasong rebelyong si Ustadz Abuharis Usman ay bahagi ng karapatan ng isang maysakit na bilanggo. Sinabi ni Gonzalez na kung talagang hindi na kaya ng dalawang akusado ang malaking gastusin sa pananatili ng matagal sa St. Lukes Hospital ay mas makabubuting manatili sa New Manila na malapit sa naturang ospital kaysa magpabalik-balik sa Fort Sto. Domingo sa Laguna kung saan nakadetine ang dalawa. Si Misuari at Usman ay pinayagan ng korte na manatili sa #27, 6th St., New Manila, QC. Sumasailalim ang dalawa sa medical treatment sa St. Lukes dahil si Misuari ay mayroong hypertension at diabetic naman si Usman. Ang dalawa ay kapwa akusado sa kasong rebelyon na may kaugnayan sa 2001 Jolo bombing. (Grace dela Cruz)</body>
<link>http://www.philstar.com/Article.aspx?articleId=336248&amp;publicationSubCategoryId=92</link>
</article>
<article>
<title>Mangingisda natusta sa kidlat</title>
<author></author>
<date>
<month>May</month>
<day>12</day>
<year>2006</year>
</date>
<body>Natusta ang isang 45-anyos na mangingisda makaraang tamaan ito ng kidlat habang ang una ay nangingisda, kahapon ng umaga sa laot sa baybayin ng bayan ng Navotas. Sanhi ng malakas na tama ng boltahe ng kidlat ay nagtamo ng sunog sa ibat-ibang parte ng katawan at butas sa tiyan ang biktimang si Melchor Basbas, residente ng Pitong Gatang, Sipac, Almacen ng nabanggit na bayan. Sa pahayag ng isang nagngangalang Arman, manugang ng biktima, dakong alas-5 ng umaga ng mangyari ang insidente habang ang huli ay sakay ng kanyang bangka at nangingisda sa laot sa baybayin ng Navotas. Nadiskubre ni Arman ang nangyari sa kanyang biyenan nang sundan nito sa laot ang huli at matagpuan itong wala nang buhay sa loob ng sinasakyang bangka. Agad na dinala ang biktima sa pampang at lumalabas sa isinagawang imbestigasyon ng Scene of the Crime Operations (SOCO) na nagtamo ng sunog sa ibat-ibang parte ng katawan ang biktima bukod sa malaking butas o sugat na tinamo sa kanyang tiyan. Malaki ang paniwala ng SOCO na malakas na boltahe ng kidlat ang tumama sa biktima na naging sanhi upang agaran itong masawi. (Rose Tamayo-Tesoro)</body>
<link>http://www.philstar.com/Article.aspx?articleId=336249&amp;publicationSubCategoryId=92</link>
</article>
<article>
<title>Batasan 5, ipapapatay para manahimik?</title>
<author></author>
<date>
<month>May</month>
<day>13</day>
<year>2006</year>
</date>
<body>Posibleng ipapatay na lamang ang Batasan 5 upang tuluyang manahimik sa pagbatikos sa gobyerno. Ito ang pangamba ni Bayan Muna Rep. Joel Virador kaugnay sa bagong kasong rebelyon na isinampa kahapon ng Department of Justice (DOJ) laban sa mga militanteng mambabatas. Ayon kay Virador, hindi sila natatakot sa bagong reklamo at mas kinakatakutan nila ang posibilidad na ipaligpit sila. &amp;quot;We do not fear and will face this manufactured charge of rebellion as we demand due process. What is more dangerous is the possibility of state-sponsored physical elimination,&amp;quot; pahayag ni Virador. Wala naman aniyang bago sa isinampang bagong reklamo na pawang &amp;quot;manufactured&amp;quot; lamang ang mga ebidensiya. Naniniwala si Virador na ang sinasabing &amp;quot;new information&amp;quot; na inihain ng DOJ sa Makati Regional Trial Court ay bahagi lamang ng 392 dokumento na nauna nang ibinasura kaya sila nakalaya mula sa protective custody ng House of Representatives. Idinagdag ni Virador na hindi imposibleng sapitin rin nila ang mga asasinasyong isinasagawa sa mga miyembro ng Bayan Muna na patuloy na nagbubunyag ng mga kabulukan sa gobyerno. Kahapon ay inihain ni DOJ Senior State Prosecutor Emmanuel Velasco ang panibagong kasong rebelyon laban kina Reps. Satur Ocampo, Liza Maza, Rafael Mariano, Teddy Casi&amp;ntilde;o at Virador sa Makati RTC. Naniniwala ang mga kongresista na nais lamang ng DOJ na tumahimik sila sa pagbatikos sa administrasyong Arroyo kaya patuloy ang pagsusulong ng kasong rebelyon kahit na ibinasura ito ng korte. Kabilang pa sa kinasuhan sina dating Sen. Gringo Honasan, AFP retired officials Jake Malajacan at Felix Turingan; 1st Lt. Patricio Bumidang, 2 Magdalo, isang Atty. Christopher Belmonte, communist leaders Jose Ma. Sison at Luis Jalandoni. Iginiit ng DOJ na ang mga respondents ay magkaka-ugnay at nagsabwatan sa planong pabagsakin ang gobyernong Arroyo. (Malou Escudero, Grace Dela Cruz At Lordeth Bonilla)</body>
<link>http://www.philstar.com/Article.aspx?articleId=336387&amp;publicationSubCategoryId=92</link>
</article>
<article>
<title>6 patay kay Caloy</title>
<author></author>
<date>
<month>May</month>
<day>13</day>
<year>2006</year>
</date>
<body>Patuloy ang paglakas ng bagyong Caloy at kasalukuyan itong nananalasa sa Bicol Region at Eastern Samar kung saan nag-iwan na ng anim kataong patay sa Masbate kahapon ng madaling araw. Sa report ni Masbate Police Provincial Director Sr. Supt. Eugenio Alcovindas, isang bangka ang tumaob sa karagatan ng Brgy. Kinamaligan, Masbate City matapos hagupitin ng malakas na alon. Narekober ng search and rescue team ang anim na hindi pa nakikilalang bangkay at hindi pa mabilang ang nawawala, habang 13 ang nakaligtas. May 100 katao ang kapasidad ng nasabing bangka. Ang M/V Meanne 5 ay may rutang Masbate patungong Pilar, Sorsogon at umanoy kasalukuyang naghihintay ng pasahero sa mababaw na bahagi ng karagatan ng balyahin ito at tuluyang tangayin ng malakas na alon hanggang sa gitna ng karagatan. Samantala, sa report ng Office of Civil Defense (OCD) kasalukuyan pa ring dumaranas ng malawakang blackout ang Bicol Region. Kabilang sa mga nawalan ng kuryente at linya ng komunikasyon ay ang buong lalawigan ng Albay, Sorsogon, Camarines Norte, Masbate habang sa Camarines Sur ay tanging Naga City at Pili ang mayroong kuryente. Sa tala ng OCD umaabot na sa 9, 295 pasahero ang stranded sa mga pantalan ng Bicol Region at Eastern Samar na hinahagupit ng bagyong Caloy. Sa latest report naman ng PAG-ASA, si Caloy ay namataan kahapong alas-10 ng umaga sa layong 90 kilometro ng south ng Pili, Camarines Sur. Taglay nito ang lakas ng hanging 95 kilometro bawat oras malapit sa gitna at may pagbugso hanggang 120 kilometro bawat oras. Si Caloy ay kumikilos papuntang kanluran hilagang kanluran sa bilis na 19 kilometro bawat oras. Inaasahan ng PAG-ASA na si Caloy ay nasa layong 90 kilometro ng timog kanluran ng Metro Manila ngayong umaga ng Sabado at 380 kilometro ng kanluran hilagang kanluran ng Dagupan City sa Linggo ng umaga o 420 kilometro timog kanluran ng Laoag City. Signal number 2 sa Sorsogon kasama na ang Ticao Island, Albay kasama na ang Burias island, Masbate, Romblon, Oriental Mindoro, Marinduque, Southern Quezon. Signal number 1 sa Occidental Mindoro kasama na ang Lubang island, Calamian group of islands, Catanduanes, Camarines Norte, nalalabing bahagi ng Luzon kasama na ang Polilio island, Rizal, Laguna, Batangas, Cavite, Bulacan, Bataan at Metro Manila. Signal number 1 din sa ibang lugar sa Visayas tulad ng Northern Samar at Northern Panay. (Ed Casulla/Joy Cantos/Angie dela Cruz)</body>
<link>http://www.philstar.com/Article.aspx?articleId=336393&amp;publicationSubCategoryId=92</link>
</article>
<article>
<title>Toll hike sa SLEX, purnada</title>
<author></author>
<date>
<month>May</month>
<day>13</day>
<year>2006</year>
</date>
<body>Hindi matutuloy ang planong toll fee increase sa South Luzon Expressway na dapat sana ay epektibo na sa darating na araw ng Lunes, Mayo 15. Ito ang napag-alaman sa Department of Transportation and Communication (DOTC) matapos itong makipagpulong kahapon sa mga opisyal ng Provincial Bus Operators Association of the Philippines (PBOAP). Dapat sana ay magtataas ng 29% ng singil ng toll fee ang Toll Regulatory Board (TRB) sa South at North Luzon Expressway sa Lunes. Unang nagbanta ang PBOAP na magsasampa ng fare increase petition o magsasampa ng kaso sa korte laban sa PNCC kapag itinuloy ng TRB ang toll hike. Matapos naman ang masusing pagtalakay sa usapin, nagdesisyon ang DOTC na huwag munang ituloy ang toll fee increase sa Lunes. &amp;quot;Umaasa kami na sana ay wala na talagang maganap na toll hike dahil kung itutuloy pa rin iyan, tuloy din ang pag-file namin ng petisyon para sa fare increase or we will go to court,&amp;quot; pahayag ni Homer Mercado, pangulo ng PBOAP. (Angie dela Cruz)</body>
<link>http://www.philstar.com/Article.aspx?articleId=336400&amp;publicationSubCategoryId=92</link>
</article>
<article>
<title>Di paggamit ng seat belt no. 1 violation ng drivers</title>
<author></author>
<date>
<month>May</month>
<day>13</day>
<year>2006</year>
</date>
<body>Numero unong violation ng mga driver sa buong bansa ang hindi paggamit ng seat belt habang nagmamaneho. Ayon sa talaan ng Land Transportation Office (LTO), mahigit 42,000 motorista ang nahuli dahil sa paglabag sa Seat Belt Law o ang Republic Act 8750 sa first quarter pa lamang ng 2006. Sa paglabag sa naturang batas, ang Region 3 ang may pinamakaraming apprehensions dito na may bilang na 12,070, ikalawa sa Region 4, 6,691 at sa Region 6 ay nakahuli ng 5,798 motorista. Kaugnay nito, pinatindi naman ni LTO chief Anneli Lontoc ang kampanya kaugnay ng implementasyon ng naturang batas. Inatasan din ni Lontoc ang mga regional director ng ahensiya na paigtingin ang kampanya sa Seat Belt Law at ilan pang batas trapiko na malimit na labagin ng mga motorista gaya ng obstruction, prohibited parking, unregistered o invalid motor vehicle registration, colorum at kawalan ng sasakyan ng certificate of registration at official receipt. (Angie dela Cruz)</body>
<link>http://www.philstar.com/Article.aspx?articleId=336405&amp;publicationSubCategoryId=92</link>
</article>
<article>
<title>Pinas inutil sa child porno</title>
<author></author>
<date>
<month>May</month>
<day>13</day>
<year>2006</year>
</date>
<body>Isa ang Pilipinas sa may 184 bansa na nasa listahan ng Interpol na walang sapat na batas laban sa child pornography lalung-lalo na sa internet. Ayon pa kay Kampi spokesman Isabela Rep. Anthony Miranda, kasama rin ang Pilipinas sa 138 bansa sa mundo na hindi kinokonsidera bilang krimen ang pag-iingat ng pornographic materials ng mga bata. Lumalabas pa sa pag-aaral ng Interpol at US-based International Center for Missing and Exploited Children na hindi rin nagawang maabot ng Pilipinas ng criteria na inilabas para madetermina kung napaparusahan ang mga sex crimes laban sa mga kabataan. Sa Asya, tanging New Zealand at Hong Kong lamang ang mga bansa na nagpapatupad ng batas laban sa child pornography o nakasunod sa inilabas na criteria ng ICMEC. (Malou Escudero)</body>
<link>http://www.philstar.com/Article.aspx?articleId=336415&amp;publicationSubCategoryId=92</link>
</article>
<article>
<title>Hamon ni Erap minaliit ni FG</title>
<author></author>
<date>
<month>May</month>
<day>13</day>
<year>2006</year>
</date>
<body>Malaking pagkakamali umano na hamunin ni dating Pangulong Joseph Estrada si Ilocos Sur Gov. Luis Chavit Singson na ilantad ng huli ang kanyang nalalaman tungkol sa umanoy koneksiyon ng Unang Ginoo sa jueteng. Ipinaalala ni Jesus I. Santos, abogado at spokesman ni Ginoong Arroyo, na umamin si Estrada ng pagtanggap ng P200 milyong jueteng payola para sa Erap Muslim Youth Foundation ng dating pangulo. Kung tutuusin, si Estrada umano ang dapat magpaliwanag tungkol sa koneksiyon nito sa jueteng. &amp;quot;Kaipokritohan ang sinabi ni Estrada na tinangka niyang isoli ang pera subalit napigilan na siya ng kanyang impeachment trial. Kahit mas malaki pa sa P200 milyon, maaaring mai-withdraw ang pera sa loob lamang ng isang araw kung talagang ginusto ng dating pangulo. &amp;quot;Subalit tulad ng alam natin, nandiyan ang pera hanggang ngayon at tumutubo ng milyun-milyon sa interes. Kayat si Ginoong Estrada ang dapat magpaliwanag kung bakit hindi niya kinasuhan ang pinanggalingan ng pera kung talagang tinangka niyang isoli ito sapagkat itoy galing sa jueteng,&amp;quot; ani Santos. Pinayuhan ni Santos si Estrada na maghinay-hinay muna magbitiw ng mga malisyoso at walang basehang paratang laban sa Unang Ginoo. &amp;quot;Lahat ng nagparatang ng jueteng laban kay Ginoong Arroyo ay binawi na ang kanilang pahayag at umaming tinuruan lamang sila para magsinungaling. Hanggang ngayon, ni isang hiblang ebidensiya o kaso ay wala laban sa Unang Ginoo sa kabila ng paulit-ulit na pagsisinungaling ng kanyang mga kritiko,&amp;quot; sabi pa ni Santos.</body>
<link>http://www.philstar.com/Article.aspx?articleId=336418&amp;publicationSubCategoryId=92</link>
</article>
<article>
<title>Batasan 5, tiyak nang balik kalaboso</title>
<author></author>
<date>
<month>May</month>
<day>13</day>
<year>2006</year>
</date>
<body>Matapos ang ginawang pagbisita sa Saudi Arabia kasama si Pangulong Arroyo, tiniyak ni National Security Adviser Norberto Gonzales na balik-kalaboso ang Batasan 5 kaya walang dapat na ipagsaya ang mga ito. Ayon kay Gonzales, handa na ang bagong kasong rebelyon laban sa mga party-list representative na umanoy mga komunista kasabay ng pahayag na mas malakas ang kaso ng gobyerno laban sa mga ito. Sinabi ni Gonzales na hawak nila ang ebidensiya na magpapatunay na aktibo ang mga Batasan 5 bilang mga opisyal ng Communist Party of the Philippines-New Peoples Army na nagsusulong ng armadong rebelyon laban sa gobyerno. Gayunman, tiniyak din ng Partido Demokratiko Sosyalista ng Pilipinas na maaari pa ring muling arestuhin ang Batasan 5 kahit walang warrant of arrest. Ito ayon kay Atty. Jose Ricafrente ay bunsod na rin ng kasong rebelyon na nakasampa laban sa limang mambabatas dahil ang kasong rebelyon ay itinuturing na &amp;quot;continuous crime&amp;quot; na kahit na tulog ang isang rebelde ay itinuturing pa rin siyang rebelde. Bunga nito, sinabi ni Ricafrente na walang dapat na ipagyabang ang Batasan 5 dahil malaking krimen ang kanilang kinakaharap at maaari silang arestuhin anumang oras. (Doris Franche)</body>
<link>http://www.philstar.com/Article.aspx?articleId=336423&amp;publicationSubCategoryId=92</link>
</article>
<article>
<title>21 katao patay sa hagupit ni Caloy</title>
<author>Nina Angie Dela Cruz, Ed Casulla, Edwin Balasa, Gemma Amargo-Garcia, Rudy Andal At Lilia Tolentino</author>
<date>
<month>May</month>
<day>14</day>
<year>2006</year>
</date>
<body>Umaabot sa 21 katao ang nasawi habang 13 naman ang nawawala bunga ng hagupit ng bagyong &amp;quot;Caloy&amp;quot; nang lumubog ang isang pampasaherong bangkang M/V Mae-Ann 5 sa karagatan ng Barangay Kinamaligan, Masbate City. Ayon sa ulat, 21 sa nasawi ay pawang mga sakay ng bangka na ilan dito ay nakilalang sina Dodong at Chaway Alburo, Selsa Fajardo, Jenny Tagayom, Jenelyn Tagayom, Elpidio Quilong, Divine Quilong at isang inspector ng Lobrigo Shipping Lines. Hanggang sa ngayon ay inaalam pa ang mga pangalan ng siyam na iba pang narekober na bangkay. Kabilang naman sa ilang mga nawawala ay sina Geopet Alburo, Dado Alburo, Dayday Alburo na pawang mga residente ng Cawayan, Masbate. Nabatid na ang mga biktima ay pawang mga sakay ng nasabing bangka na pag-aari ng Lobrigo Shipping Lines nang salpukin ng malalaking alon na umabot sa 20 talampakan nang tangkain nitong bumiyahe patungong Pilar, Sorsogon hanggang sa tuluyang lumubog. Sa report ng National Disaster Coordinating Council (NDCC) ang tatlong katao pa na namatay ay mula sa Caloocan City, Negros Occidental at Tiaong, Quezon. Libu-libong residente naman ang lumikas sa mga evacuation centers at iniwan pansamantala ang kanilang mga tahanan sa nabanggit na mga lugar dahil sa malakas na hanging dala ng bagyo na umaabot sa 120 kilometer per hour habang sa Central Bicol region ay may 300 pamilya naman ang nawalan ng kanilang mga tahanan dahil sa lakas ang hangin na nararanasan at matinding pagbaha. Inaasahan naman na maibabalik na sa normal ang power supply sa Bicol region matapos ang &amp;quot;automatic shut-off&amp;quot; na ginawa ng PNOC sa suplay ng kanilang kuryente sa rehiyon dahilan sa bagyo na naramdaman noon pang Biyernes. Ang Kamaynilaan naman ay dumanas din ng malalakas na hampas ng hangin mula Sabado ng umaga at ilang bahagi ng Metro Manila ay nawalan ng suplay ng kuryente. Inaasahan ding si Caloy ay kikilos patungong South China Sea ngayong umaga. Samantala, umaabot din sa 4,530 pamilya ang naapektuhan ng bagyong si Caloy sa bahagi ng Southern Tagalog o Region 4-A, Bicol at Eastern Visayas. Winasak din nito ang may 120 kabahayan sa Saha, Iloilo, Albay, Catarman, Mapanas, San Antonio at Mondragon, Northern Samar. Ayon sa ulat ng NDCC ang naturang bilang ng mga apektadong pamilya ay may kabuuang 23,992 katao na patuloy na pansamantalang naninirahan sa mga itinalagang evacuation centers sa nabanggit na rehiyon. Kaugnay nito, may 7,811 pasahero ang na-stranded sa Batangas Port sa Batangas City, Dalahican Port sa Lucena at Romblon Port, Pilar sa Bulan, Matnog, Masbate, Tabacco, Pasacao, Virac at Sabang, lahat ay sa Bicol Region. Sa ngayon ay nakataas pa rin ang signal no. 2 sa Sorsogon, Ticao Island, Albay, Burias Island, Masbate, Romblon, Oriental Mindoro, Marinduque, Southern Quezon at Camarines Sur habang signal no.1 naman sa Metro Manila, Occidental Mindoro, Lubang Island, Calamlam Group of Island, Catanduanes, Camarines Norte, ibang bahagi ng Quezon, Polilio Island, Rizal, Laguna, Batangas, Cavite, Bulacan, Bataan Norther Samar at Northern Panay. Sa isa pang insidente, pitong tripulante din ang nawawala nang lumubog ang dalawang pang sasakyang pandagat sa karagatan ng Mindoro at Davao. Kabilang sa nawawalang lumubog na motor tugboat na Andrea Lolita ay sina Capt. Arvin Coruno; Jesus Sesmoan, Quarter Master; Nonilo Magdael, Chief Engineer; Andrew Taje, Marine diesel mechanic; Herman Zauca, deck rating; Palamero Ralfiz, engine rating at Erick Teli, apprentice mate. Nabatid na dakong alas-5 ng umaga nang lumubog ang tugboat na Andrea Lolita sa San Jose Mindoro habang tinatangka nitong tumabi sa pampang upang umiwas sa hanging dulot ni Caloy. Tulong sa mga na-stranded inutos ng DOTC Inutos ni Transportation and Communication Secretary Leandro Mendoza sa mga seaports at airlines ang pagbibigay ng sapat na pagkain at seguridad sa mga libu-libong na-stranded ni Caloy. Ayon kay Roberto Castanares, assistant secretary for projects and planning nagbaba ng kautusan si Mendoza upang makapagbigay ng assistance sa mga naantalang mga pasahero sa mga bayan ng naapektuhan ng bagyo. Matatandaan na kinansela ng mga Philippine Coast Guard (PCG) ang ilang domestic flights at biyahe ng mga barko gayundin ang mga biyahe ng Asian Spirits. Red Cross naka-antabay Masusing sinusubaybayan ng Philippine National Red Cross (PNRC) ang sitwasyon sa mga lugar na dinaanan ng bagyong &amp;quot;Caloy&amp;quot; upang maibuhos dito ang tulong ng organisasyon. Sa ginawang pagmomonitor ni Sen. Richard Gordon, governor ng PNRC, binugbog ng bagyong Caloy ang lalawigan ng Mindoro kung kayat nawalan ng kuryente sa Calapan bandang katanghalian. Ani Gordon, bumaha ng hanggang tuhod ang tatlong barangay ng nasabing siyudad matapos na umapaw ang tubig sa ilog dito. Dahil dito ay nagpadala na ng pagkain ang PNRC sa mga pamilyang apektado ng bagyo sa Calapan. Batay sa ulat, maaaring sa Linggo o Lunes pa makakalabas ng bansa ang bagyong si Caloy kung kayat maantala din ang inspeksyon ng Red Cross sa mga apektadong lugar. &amp;quot;Mag-a-assess muna siguro kami bago magsagawa ng inspection,&amp;quot; ani Gordon. Habang sinusulat ang balitang ito ay wala pang report ang PNRC sa naging casualty ng bagyong Caloy sa iba't-ibang panig ng bansang tinamaan ng bagyo. Landslide posibleng sa ilang lugar Inalerto ni Pangulong Gloria Macapagal-Arroyo ang ibat ibang ahensiya na may kinalaman sa bagyong Caloy partikular na sa pagbibigay ng serbisyo para sa rescue and evacuation sa mga lugar na apektado nito. Ayon kay Press Secretary at Presidential Spokesman Ignacio Bunye, dapat na imonitor ng DSWD at NDCC ang mga lugar na posibleng maapektuhan ng landslide dulot ng bagyo. Itoy upang agad na mailikas ang mga residente at maiwasan ang anumang pagkasawi bunga ng patuloy na pagbuhos ng ulan at malakas na hangin.</body>
<link>http://www.philstar.com/Article.aspx?articleId=336572&amp;publicationSubCategoryId=92</link>
</article>
<article>
<title>NPO ginagamit ng ULAP</title>
<author></author>
<date>
<month>May</month>
<day>31</day>
<year>2006</year>
</date>
<body>Matapos na mabunyag ang pag-imprenta ng primer ng Charter change sa National Printing Office (NPO), muli na naman umanong nagkaroon ng pag-iimprenta rito at sa pagkakataong ito ay primer naman na isinusulong ng kontrobesiyal na Union of Local Authorities of the Philippines (ULAP) at Sigaw ng Bayan Movement. Sa nakalap na kopya ng NPO work order na may petsang Abril 27, 2006, nagpa-imprenta ang ULAP at Sigaw ng Bayan ng 20,000 kopya ng primer. Ipinakita din ng impormante ang isang kopya ng work order envelop routing slip na nagsasabing ang mga naturang kopya ay inilabas din noong Mayo 26, 2006 na inaprubahan mismo ni NPO officer-in-charge Felipe Evardone. Nabatid na ang Sigaw ng Bayan Movement na isang pribadong grupo ang tumulong umano sa ULAP para i-request ang pagpapa-imprenta ng primer sa NPO na isa namang government agency. Hindi naman binanggit kung magkano ang halaga sa paggastos sa pagpa-imprenta. Sinabi ng source na malaki ang pananagutan ng NPO officials dahil mga &amp;quot;government agencies&amp;quot; lamang ang maaaring magpa-imprenta sa tanggapan ni Evardone. (Doris Franche)</body>
<link>http://www.philstar.com/Article.aspx?articleId=339602&amp;publicationSubCategoryId=92</link>
</article>
<article>
<title>Miriam goodbye na sa pulitika</title>
<author></author>
<date>
<month>May</month>
<day>31</day>
<year>2006</year>
</date>
<body>Dahil sa kanyang kalusugan, tatapusin na lamang ni Sen. Miriam Defensor-Santiago ang kanyang termino sa Senado hanggang 2010 at balak na nitong magretiro sa pulitika. Nag-file ng isang buwang sick leave si Sen. Santiago dahil sa kanyang alta-presyon, pero nabinat ito noong Lunes sa deliberasyon ng budget hearing kaya hindi ito nakapasok kahapon. Ayon kay Santiago, nais na lamang niyang sundan ang yapak ng kaibigang si Labor Secretary Patricia Sto. Tomas na kamakalawa ay nagdesisyon na ring magbitiw sa tungkulin. Aniya, kailangan niyang magpahinga, subalit hindi niya ito puwedeng gawin ng habambuhay dahil may tungkulin siya bilang mambabatas.. Sinabi pa ng mambabatas na pinayuhan niya si Sto. Tomas na huwag ng magbitiw sa tungkulin pero pinaliwanagan siya na kailangan na nilang magpahinga at pagtuunan ng pansin ang kanilang pamilya. Gayunman, nilinaw nito na hihintayin niya muna ang magiging kaganapan sa Charter change bago tuluyang magpaalam sa pulitika. (Rudy Andal)</body>
<link>http://www.philstar.com/Article.aspx?articleId=339600&amp;publicationSubCategoryId=92</link>
</article>
<article>
<title>Pagpatay sa 2 Bayan Muna leader, kinondena</title>
<author></author>
<date>
<month>May</month>
<day>14</day>
<year>2006</year>
</date>
<body>Mariing kinondena kahapon ni Interior and Local Government Secretary Ronaldo Puno ang naganap na pamamaslang sa dalawang opisyal ng militanteng grupong Bayan Muna na nakabase sa Cagayan Valley. Kaugnay nito, inatasan ni Puno si Philippine National Police Chief Director General Arturo Lomibao na bumuo ng isang task force na pamumunuan ni PNP Deputy Chief for Operations Director General Avelino Razon Jr., kasama ng mga opisyal ng Criminal Investigation and Detection Group (CIDG) at ng Intelligence Group (IG) bilang mga miyembro ng task force. &amp;quot;I have ordered the task force to immediately get to the bottom of these murders and secure the witnesses who are willing to testify on these killings to guarantee their protection,&amp;quot; pahayag ni Puno. Umaasa naman si Puno na sa pamamagitan ng task force ay mabilis ng mabibigyan ng hustisya ang naganap na pamamaslang sa dalawang opisyal ng Bayan Muna sa Isabela. &amp;quot;Anyone who has information leading to the arrest of the perpetrators of these murders should come forward so that we can bring to justice those who are responsible for these heinous crimes&amp;quot; We cannot progress with our investigation without solid leads and evidence and we cannot proceed based on unsubstantiated allegations&amp;quot;, dagdag pa ni Puno. Noong Miyerkules ng gabi nang paslangin ng hindi pa kilalang mga suspek sina Elena Mendiola, Bayan Muna-Cagayan Valley secretary general at partner nitong si Ricardo Balauag sa Barangay Garit Sur sa Isabela. Una rito, isang miyembro naman ng leftist organization ay napaslang din sa Misamis Occidental at may napaulat ding nawawala. Sa talaan ng Philippine National Police (PNP) mula taong 2001, 83 Partylist members na ang naiulat na pinaslang at 58 dito ay mula sa Bayan Muna, 23 sa Anakpawis at dalawa sa Gabriela. (Angie dela Cruz)</body>
<link>http://www.philstar.com/Article.aspx?articleId=336587&amp;publicationSubCategoryId=92</link>
</article>
<article>
<title>DOJ inisnab ni Ruffa</title>
<author></author>
<date>
<month>May</month>
<day>31</day>
<year>2006</year>
</date>
<body>Inisnab ng kampo ng beauty queen/actress na si Ruffa Gutierrez ang isinagawang preliminary investigation sa Department of Justice (DoJ) kaugnay sa kasong tax evasion na isinampa laban dito ng Bureau of Internal Revenue (BIR). Tanging ang abogado lamang ni Gutierrez ang dumalo at naghain ng motion for extension upang mapalawig ang panahon sa paghahain ng kanilang counter-affidavits. Sa nabanggit na motion, nais nina Ruffa, kasama ang kanyang mga magulang na sina Annabelle Rama at Eddie Gutierrez na mabigyan pa ng 15-araw para mapag-aralan ang kaso. Sinabi naman ni State Prosecutor Mederlyn Mangalindan na dapat munang magbigay ng komento ang panig ng BIR kung tututulan nito o hindi ang nabanggit na kahilingan ng pamilya Gutierrez. Naghain ng reklamo ang BIR laban sa kompanyang Royale Era, na pag-aari ng pamilya Gutierrez, makaraang mabigo ito na magbayad ng kanilang income tax return sa loob ng taong 2003-2004. Nadiskubre ng BIR na kumita ang Royale Era ng P2.2 milyon hanggang P4,024,801 mula sa GMA Network sa pamamagitan ng pangongomisyon nito kung saan 40 porsiyento umano ng unang halaga ang inander-declare nito. (Grace dela Cruz)</body>
<link>http://www.philstar.com/Article.aspx?articleId=339597&amp;publicationSubCategoryId=92</link>
</article>
<article>
<title>Bagong pagsasampa ng kaso vs Batasan 5, dinepensa ng Palasyo</title>
<author></author>
<date>
<month>May</month>
<day>14</day>
<year>2006</year>
</date>
<body>Idinepensa ng palasyo ang panibago at muling pagsasampa ng kasong rebelyon ni Justice Secretary Raul Gonzales laban sa mga miyembro ng Batasan 5 sa Makati Regional Trial Court. Ayon kay Presidential Spokesman Ignacio Bunye ang muling pagsasampa ng kasong rebelyon laban sa Batasan 5 ay indikasyon lamang na determinado ang gobyerno na mabigyan ang pantay na hustisya ang lahat ng kinauukulan. Sinabi ni Bunye na ang pagsasampa ng kaso sa korte ang siyang maglalagay sa tamang proseso at maglalayo sa media controversy. Aniya, hindi nila hahayaan ang anumang grupo na sirain at kunin ang demokrasya ng bansa. Iginiit naman ni Senior State Prosecutor Emmanuel Velasco na ang bagong charge sheet laban kina Partylist Representative Satur Ocampo, Joel Virador, Teodoro Casi&amp;ntilde;o, Liza Maza at Rafael Mariano ay kahalintulad din ng unang kasong isinampa dahil hindi naman acquitted ang mga ito sa unang kasong dinismis. Inaasahan naman maira-raffle ang kaso sa susunod na linggo. (Lilia Tolentino)</body>
<link>http://www.philstar.com/Article.aspx?articleId=336588&amp;publicationSubCategoryId=92</link>
</article>
<article>
<title>Gringo, Guardians itinuturo sa media, activist killings</title>
<author></author>
<date>
<month>May</month>
<day>31</day>
<year>2006</year>
</date>
<body>Bahagi umano ng destabilisasyon sa gobyerno ang serye ng pamamaslang sa mediamen, lider at miyembro ng militanteng grupo na posibleng kagagawan ng grupo ni Philippine Guardians Brotherhood Inc. (PGBI) ng puganteng si dating Senador Gregorio &amp;quot;Gringo&amp;quot; Honasan. Ayon kay Task Force USIG, officer-in-charge (OIC) Director Marcelo Ele, lumutang ang anggulong ito matapos makarekober ang mga imbestigador ng isang sweatshirt na may logo ng Guardians na ginamit umano ng mga killer ni Saksi photo journalist Alberto Orsolino na tinodas sa Caloocan City noong Mayo 16. Kinumpirma rin ng opisyal na ang suspek na si Rommel Lirazana, isa sa mga itinuturong killer ni Orsolino, ay miyembro ng PGBI. Aminado naman ang opisyal na maliban sa narekober na sweatshirt ng Guardians ay wala pa silang konklusibong impormasyon na ang grupo nga ang nasa likod ng naturang mga pamamaslang. (Joy</body>
<link>http://www.philstar.com/Article.aspx?articleId=339594&amp;publicationSubCategoryId=92</link>
</article>
<article>
<title>Sec. Hidalgo sinabon ni GMA</title>
<author></author>
<date>
<month>May</month>
<day>31</day>
<year>2006</year>
</date>
<body>Pinagalitan ni Pangulong Arroyo si acting Education Secretary Fe Hidalgo sa idinaos kahapong pulong ng Gabinete dahil sa hindi nakuntento ang Pangulo sa paliwanag ng kalihim hinggil sa kakulangan ng silid-aralan at ratio ng mag-aaral kung ihahambing sa bilang ng guro kada klase. Kinuwestiyon ng Pangulo si Hidalgo sa inihayag niyang bilang ng mga estudyante kung ihahambing sa bilang ng mga guro at gayundin ng silid-aralan sa buong bansa. Sinabi ni Hidalgo sa presentasyon niya na ang ratio ng mag-aaral laban sa guro ay 45 is to 1, pero iginiit ng Pangulo na ang dapat ay 100 is to 1 o 50 estudyante bawat klase dahil dalawa ang shift ng mag-aaral sa paaralang pampubliko. Dahil sa kawalan ng kahandaan na sagutin ang mga itinatanong ng Pangulo, pinalabas sa meeting si Hidalgo at pinabalik sa DepEd para repasuhin ang mga regulasyon at programa ng kanyang departamento. (Lilia Tolentino)</body>
<link>http://www.philstar.com/Article.aspx?articleId=339588&amp;publicationSubCategoryId=92</link>
</article>
<article>
<title>Para makapuwesto si Villar, Drilon dapat magbitiw</title>
<author></author>
<date>
<month>May</month>
<day>14</day>
<year>2006</year>
</date>
<body>Upang magkaroon ng pagkakataon si Sen. Manuel Villar na makaupo sa ikatlong pinakamataas na puwesto sa gobyerno, kailangang magbitiw muna sa puwesto si Senate President Franklin Drilon ngayong Hulyo. Ito ang naging suhestiyon kahapon ni Sen. Richard Gordon kay Drilon kung gusto nitong sundin ang gentleman's agreement nito kay Villar hinggil sa kanilang term sharing sa Senate Presidency. &amp;quot;Para magkaroon ng vacancy, dapat umatras muna siya (Drilon),&amp;quot; ani Gordon. Ipinaliwanag pa nito na habang nakaupo sa puwesto si Drilon, hindi magkakaroon ng eleksyon sa Senate Presidency dahil wala namang vacancy. Noong 12th Congress ay pumasok din sa term sharing agreement si Drilon subalit diniretso nito ang tatlong taong termino ng Senate Presidency matapos mamatay si Sen. Rene Cayetano. Samantala, naniniwala naman si Gordon na nagbibiro lang si Sen. Miriam Defensor Santiago sa kanyang pahayag na wala nang paglalabanan sa Senate Presidency ngayong Hulyo dahil posibleng mabuwag na ang Senado sa loob ng dalawang buwan. &amp;quot;She doesn't mean it,&amp;quot; wika ng senador. Ipinaliwanag pa ng chairman ng senate committee on constitutional amendments, revision of codes and laws, na ang lahat ng binitiwang pahayag ni Santiago hinggil sa pagbuwag ng Senado sa Hulyo ay may kondisyon kung magdedesisyon ang Korte Suprema na sang-ayon sa Konstitusyon ang posisyon ng Kamara na maaaring masusugan ang Konstitusyon kahit na hindi bumoto ang Senado. &amp;quot;Alam naman niyang hindi papasa sa Korte Suprema iyan,&amp;quot; sabi ni Gordon. (Rudy Andal)</body>
<link>http://www.philstar.com/Article.aspx?articleId=336599&amp;publicationSubCategoryId=92</link>
</article>
<article>
<title>TRO sa Ultra stampede inalis na</title>
<author></author>
<date>
<month>May</month>
<day>31</day>
<year>2006</year>
</date>
<body>Tuluyan nang inalis ng Court of Appeals (CA) ang temporary restraining order (TRO) laban sa pagsasagawa ng imbestigasyon ng Department of Justice (DoJ) sa naganap na ULTRA stampede. Bunga nitoy maaari nang ituloy ng DoJ ang naudlot nitong imbestigasyon hinggil sa nabanggit na insidente na ikinamatay ng mahigit sa 70 katao. Sa 16-pahinang desisyon, ipinaliwanag ni CA-Special 13th Division Associate Justice Arturo Tayag na may karapatan ang prosecution na magsagawa ng imbestigasyon na may kinalaman sa lahat ng uri ng krimen. Ayon sa CA, walang ebidensiya na nagkaroon ng pagkiling ang DoJ sa pagsasagawa nito ng imbestigasyon. Wala rin umanong mabigat na dahilan para magpalabas ng writ of injunction ang CA dahil wala namang &amp;quot;irreparable injury&amp;quot; sa panig ng ABS-CBN. Nagsumite ng motion ang ABS-CBN sa CA na magpalabas ang huli ng TRO upang mapahinto ang DoJ sa pagsasagawa ng imbestigasyon dahil maituturing umanong bias si Sec. Raul Gonzalez.</body>
<link>http://www.philstar.com/Article.aspx?articleId=339578&amp;publicationSubCategoryId=92</link>
</article>
<article>
<title>Dahil sa torture ng Erap 5: AFP, PNP budget iipitin</title>
<author>Ni Rudy Andal</author>
<date>
<month>May</month>
<day>31</day>
<year>2006</year>
</date>
<body>Iipitin ng Senado ang budget ng Armed Forces of the Philippines (AFP) at Philippine National Police (PNP) dahil sa hindi pagsipot ng mga opisyal nito sa isinagawang pagdinig hinggil sa limang Erap supporters na dinukot at binugbog ng mga ISAFP members. Ayon kina Sens. Sergio Osmena III at Panfilo Lacson, gagamitin ng Senado ang kapangyarihan nito upang bawiin ang inaprubahang budget ng AFP at PNP matapos muling iginiit ni AFP Chief of Staff Generoso Senga na hindi nakadalo ang kanyang mga opisyal dahil sa kawalan ng clearance mula sa tanggapan ng Pangulo. Idinahilan ni Gen. Senga na walang ibinigay na clearance ang tanggapan ni Pangulong Arroyo kaugnay sa pag-iral pa rin ng Executive Order 464 para dumalo ang mga opisyal sa nasabing pagdinig. Dinukot ng ISAFP-MIG 15 sina Jim Cabuatan, Ver Eustaquio, Ruben Dionisio, Dennis Ibona at PO3 Jose Curaming na pawang mga miyembro ng Union of Masses for Democracy and Justice (UMDJ), habang sila ay nasa bahay ni Eustaquio noong May 22 sa Kamuning, Quezon City ng walang warrant of arrest. Hanggang ngayon ay nasa ospital pa si Dionisio matapos mabalian ng tatlong tadyang dahil sa torture na inabot umano sa MIG 15. Base naman sa paunang resulta ng imbestigasyon ng Commission on Human Rights (CHR), nilabag ng mga tauhan ng ISAFP ang karapatang-pantao ng Erap 5. Dahil dito kaya hiniling ni CHR chairperson Purificacion Quisumbing sa Senado na gumawa ng batas laban sa pagtortyur o pagpapahirap sa mga taong arestado o suspek sa krimen. Iginiit din ng mga senador na ilantad ng ISAFP ang mahigit 10 kataong miyembro ng MIG na siyang dumampot sa lima. Inaprubahan naman ni Senga na maisailalim sa court martial proceedings ang mga miyembro ng MIG 15 na umaresto sa lima.</body>
<link>http://www.philstar.com/Article.aspx?articleId=339577&amp;publicationSubCategoryId=92</link>
</article>
<article>
<title>Miyembro ng Valle Verde gang timbog</title>
<author></author>
<date>
<month>May</month>
<day>30</day>
<year>2006</year>
</date>
<body>Bumagsak sa pinagsanib na elemento ng Regional Traffic Management Office 4A (RTMO) at Laguna Police Provincial Office ang isang pinaniniwalaang notoryus na miyembro ng Valle Verde carjacking gang sa operasyon sa San Pablo City, Laguna. Kinilala ni PNP-TMG Director Chief Supt. Errol Pan ang nasakoteng suspect na si Roberto Aglipay na agad nitong nilinaw na walang relasyon at kaapelyido lamang ni dating PNP Chief Ret. Director General Edgar Aglipay. Ayon kay Pan, bandang alas-9 ng umaga nang salakayin ng mga awtoridad ang safehouse ng suspect sa Brgy. San Rafael, ng nasabing lungsod. Ang raid ay isinagawa sa bisa ng search warrant na inisyu ni Judge Fadul ng 5th Municipal Trial Court sa Pangil, Laguna. Nasamsam sa tahanan ni Aglipay ang isang 9mm pistol, 2 magazine para sa 9mm, 10 piraso ng mahabang magazine ng 9mm, 10 piraso ng magazine ng M-16 rifle, 6 piraso ng maikling magazine ng M-16 rifle, 680 rounds ng bala ng M-16, isang asul na camouflage na uniporme ng pulis, isang berdeng bonnet at dalawang piraso ng M-203 bandoleer. Narekober din ang isang puting Honda CRV na may plakang XSY-607 model 2005 na pag-aari ng isang Roberto Ramos na ninakaw habang nakaparada sa San Pedro, Laguna noong Abril 2006. (Joy Cantos)</body>
<link>http://www.philstar.com/Article.aspx?articleId=339449&amp;publicationSubCategoryId=92</link>
</article>
<article>
<title>Hitman ni Capulong, hanap</title>
<author></author>
<date>
<month>May</month>
<day>30</day>
<year>2006</year>
</date>
<body>Inilabas na ng mga awtoridad ang cartographic sketch ng isa sa dalawang suspect na responsable sa pagpaslang sa miyembro ng Bayan Muna at kolumnista sa pahayagang BIDA noong nakaraang Sabado ng gabi sa Brgy. Parian, Calamba City, Laguna. Ayon sa tatlong saksi ang suspect ay nasa gulang na 35, may taas na 57 talampakan, medyo may katabaan at nakasuot ng berdeng bonnet. Kasalukuyang inaalam ng mga awtoridad kung ang mga suspect ay miyembro ng gun for hire o organized crime syndicate. Nabatid na ang biktimang si Noli Capulong ay lulan ng kanyang owner type jeep nang barilin ng mga salarin na sakay sa isang motorsiklo sa kahabaan ng Brgy. Parian, Calamba City noong Sabado dakong alas-6 ng gabi. Naglaan ang pulisya ng P50,000 pabuya sa sinumang makapagbibigay ng impormasyon sa ikadadakip ng mga suspect. (Ed Amoroso)</body>
<link>http://www.philstar.com/Article.aspx?articleId=339446&amp;publicationSubCategoryId=92</link>
</article>
<article>
<title>One strike policy sa media, activist killings balak ng PNP</title>
<author></author>
<date>
<month>May</month>
<day>30</day>
<year>2006</year>
</date>
<body>Pinag-aaralan na ngayon ng Philippine National Police (PNP) na maipatupad ang one strike policy sa mga insidente ng pagpaslang sa mga miyembro ng media at militanteng grupo sa bansa upang hindi na ito lumala pa. Itoy sa gitna na rin ng patuloy na pagtaas ng bilang ng mga pinapaslang na lider at miyembro ng aktibistang grupo sa ibat ibang dako sa bansa, gayundin ng mga mamamahayag. Sinabi ni PNP spokesman Senior Supt. Samuel Pagdilao sakaling maipatupad ang one strike policy sa mga pinapaslang na mga mamamahayag at aktibista ay masisibak ang mga opisyal na malulusutan sa lugar na kanilang nasasakupan kung saan naganap ang karahasan. Gayunman, inamin ni Pagdilao na kukunin muna nila ang sentimyento ng kapulisan sa nasabing pamamaraan bago ito gawing epektibo. Ayon pa kay Pagdilao aalamin muna nila ang frontliners na nagsisilbing problema upang makapagbigay sila ng kalutasan sa pamamaslang. Sinabi ng opisyal na magiging kahalintulad ito ng one strike policy na ipinapatupad sa illegal gambling subalit hahanap pa sila ng maaaring itapat dito. Idinagdag pa nito na agaran nilang ipapatupad ang policy sakaling makabuo na sila ng panuntunan. Sa tala ng Bayan Muna, umaabot sa 601 ang pinatay na lider ay miyembro ng aktibistang grupo simula noong 2001 sa pag-upo ni Pangulong Gloria Macapagal Arroyo at sa taong ito lamang ay nasa 95 na ang bilang ng pinapaslang, pero taliwas ito sa rekord ng PNP Task Force Usig na nakapagtala lamang ng 128 biktima. (Joy Cantos)</body>
<link>http://www.philstar.com/Article.aspx?articleId=339445&amp;publicationSubCategoryId=92</link>
</article>
<article>
<title>Senado pinagpapaliwanag ng Cogeo</title>
<author></author>
<date>
<month>May</month>
<day>30</day>
<year>2006</year>
</date>
<body>Hiniling kahapon ng Confederation of Government Employees Organization (Cogeo) sa Senado na ipaliwanag sa taumbayan kung bakit siyam mula sa 2,240 panukalang batas ang kanilang naipasa sa loob ng 2 taon kung saan ang budget nila ay P2.6 bilyon. Ayon sa Cogeo council of leaders na pinamumunuan ni Atty. Jess Santos, may karapatan ang taumbayan na malaman kung paano ginastos ng Senado ang kanilang budget sapagkat nagmula ito sa buwis ng mamamayan. Sinabi pa ni Atty. Santos, 9 na bills ang kanilang naipasa sa loob ng 2 taon gayung ang kanilang budget ay P2.6 bilyon kaya lumilitaw na gumastos sila ng halos P300 milyon sa kada panukalang batas na ito. Aniya, mas madalas pa kasing magsagawa ng imbestigasyon kaysa asikasuhin ang kanilang trabaho bilang mga mambabatas. Wika pa ni Santos, kung hindi maipapaliwanag ng Senado ang kanilang mabagal na pagtatrabaho sa kabila ng malaki nilang budget ay mabuti pang isulong na lamang ang unicameral system. Mismong si Sen. Miriam Defensor-Santiago ang nagsabing makakatipid ang gobyerno ng P5 bilyon sa loob ng 5 taon kapag binuwag ang Senado.</body>
<link>http://www.philstar.com/Article.aspx?articleId=339441&amp;publicationSubCategoryId=92</link>
</article>
<article>
<title>Pagbibitiw ni Sec. Sto. Tomas kinumpirma</title>
<author></author>
<date>
<month>May</month>
<day>30</day>
<year>2006</year>
</date>
<body>Kinumpirma ng Palasyo ang napipintong pagbibitiw ni Labor Secretary Patricia Sto. Tomas upang magtrabaho ito sa pribadong sektor. Ayon kay Presidential Chief of Staff Mike Defensor, dalawang taon na umanong nagpapaalam si Sec. Sto. Tomas kay Pangulong Arroyo upang magbitiw sa puwesto pero pinakiusapan lamang siya ng Pangulo na manatili habang naghahanap pa ng makakapalit nito. Sinabi ni Sec. Defensor, nagrekomenda si Sto. Tomas ng apat na nominado para maging kapalit niya sa pamumuno sa Department of Labor and Employment (DOLE). Ayon kay Defensor, ang mga nominadong pumalit kay Sto. Tomas ay isang justice ng Court of Appeals, isang opisyal ng DOLE at 2 pang miyembro ng Gabinete. Wala pa namang pormal na sagot ang Pangulo sa planong pagbibitiw ni Sto. Tomas. (Lilia Tolentino)</body>
<link>http://www.philstar.com/Article.aspx?articleId=339432&amp;publicationSubCategoryId=92</link>
</article>
<article>
<title>32 na patay kay Caloy</title>
<author>Ni Joy Cantos</author>
<date>
<month>May</month>
<day>15</day>
<year>2006</year>
</date>
<body>Nag-iwan ng 32 kataong patay ang bagyong Caloy at 8 pa ang nawawala bago tuluyang lumabas ng bansa kahapon. Kahapon ng umaga ay namataan ang bagyo sa South China Sea dala ang lakas ng hanging umaabot sa 140 kilometro kada oras. Gayunman, patuloy pa ring makakaranas ang southern Luzon at central Visayas ng mga pag-ulan at malakas na hangin na siyang epekto ng bagyo. Sa pinakahuling ulat ng Office of Civil Defense (OCD), mahigit 42,000 ang lumikas mula sa kanilang mga tahanan bunsod na rin ng nakaambang landslide at flashflood sa Southern Tagalog, Bicol, Central Visayas at Eastern Visayas region. Ayon kay OCD administrator ret. Major Gen. Glen Rabonza, 26 sa nasawi ay mula sa lumubog na ferry boat M/V Mae Anne sa Masbate kung saan 15 sa mga biktima ay nakilala na habang 11 ang hindi pa natutukoy ang pagkakakilanlan. Isa pang ferry boat ang tumaob habang nakadaong sa Albay, subalit walang iniulat na namatay o nasaktan. Ang pinsala sa agrikultura ay nasa P19 milyon kasama na ang mga palaisdaan, nawasak na eskuwelahan, tahanan, imprastraktura at iba pang ari-arian. Sinira rin ng malakas na hampas ng alon ang mga pantalan sa mga bayan ng Mabine, Talaga at Mahinaga, pawang sa Batangas at naitala sa P10 milyon ang pinsala sa insidente. Samantala, may 2,000 ektarya naman ng palayan at maisan habang 100 pang ektarya ng taniman ng saging ang nasira sa Region 4. Wala pa ring power supply sa lalawigan ng Oriental Mindoro, Romblon, Sorsogon, Masbate maliban sa Burias island habang naibalik na ang ilang suplay ng kuryente at komunikasyon sa ilang lugar sa Albay at Camarines Sur. Sa kabuuan, umaabot sa 8,473 pamilya o kabuuang 42,123 katao ang sinalanta ni Caloy kung saan nananatili pa rin sa mga evacuation center ang may 1,572 pamilya o 7,893 katao sa mga lugar na grabeng naapektuhan ng bagyo.</body>
<link>http://www.philstar.com/Article.aspx?articleId=336759&amp;publicationSubCategoryId=92</link>
</article>
<article>
<title>1 pang Bayan Muna pinatahimik</title>
<author></author>
<date>
<month>May</month>
<day>15</day>
<year>2006</year>
</date>
<body>Isa na namang kaalyado ni Bayan Muna Rep. Satur Ocampo ang pinagbabaril hanggang sa mapatay kamakalawa ng gabi sa San Fernando, Pampanga. Si Manuel Narod, 24, coordinator ng Bayan Muna sa San Fernando ay binanatan habang nakatayo malapit sa kanilang bahay sa Brgy. Quebiawan dakong alas-9:30 ng gabi. Dead-on-the-spot ito sanhi ng mga tama ng bala sa ibat ibang bahagi ng katawan. Sa inisyal na imbestigasyon, bigla na lamang sumulpot sa lugar ang dalawang armadong lalaki na lulan ng motorsiklo at pagtapat sa biktima ay pinagbabaril ito. Sa tala ng Bayan Muna, ang biktima ay ika-93 na sa pinaslang sa kanilang hanay sa taong ito. Dahil dito, umaabot na sa 566 ang itinumba na mga lider at miyembro ng militanteng grupo mula ng maupo sa puwesto si Pangulong Arroyo noong 2001. Taliwas ito sa statistics ng PNP na nakapagtala lamang ng 83 partylist members at mga opisyal na napatay, 58 dito ay mula sa Bayan Muna, 23 sa Anakpawis at 23 mula sa Gabriela. (Joy Cantos)</body>
<link>http://www.philstar.com/Article.aspx?articleId=336760&amp;publicationSubCategoryId=92</link>
</article>
<article>
<title>P100 wage hike, ilulusot sa Kongreso</title>
<author></author>
<date>
<month>May</month>
<day>30</day>
<year>2006</year>
</date>
<body>Nakatakdang palusutin sa susunod na linggo ng Mababang Kapulungan ng Kongreso ang P100 legislated wage hike bilang kapalit sa panukalang P125 legislated wage increase. Ito ang isiniwalat kahapon ni Rep. Roseller Barinaga, chairman ng House committee on labor and employment. Ayon kay Barinaga, nagkasundo ang mga mambabatas na ibaba sa P100 ang orihinal na panukalang P125 wage increase. Sinabi pa ni Barinaga na maging sa Senado ay inaasahang aaprubahan rin ang P100 wage hike na ipinanukala ni Sen. Jinggoy Estrada. &amp;quot;At least we now have a common ground. We hope that the Senate would approve the House proposal en toto,&amp;quot; ani Barinaga. Kung ia-adopt ng Senado ang panukala ng Kamara, agad itong ipapadala sa Malaca&amp;ntilde;ang para malagdaan ni Pangulong Gloria Arroyo. Kung hindi naman, mag-uusap ang Senado at Kamara sa pamamagitan ng bicameral conference committee. Inihain ni Sen. Estrada ang Senate bill 2030 na nagsusulong sa P100 minimum wage hike. Tutol naman si Senate Minority Leader Aquilino Pimentel Jr. sa legislated wake hike. (Malou Escudero)</body>
<link>http://www.philstar.com/Article.aspx?articleId=339428&amp;publicationSubCategoryId=92</link>
</article>
<article>
<title>Mantaring acting director na ng NBI</title>
<author></author>
<date>
<month>May</month>
<day>15</day>
<year>2006</year>
</date>
<body>Ibinigay na ng Malaca&amp;ntilde;ang ang posisyon bilang acting director ng National Bureau of Investigation (NBI) kay Atty. Nestor Mantaring na umaaktong officer-in-charge ng mamayapa si Reynaldo Wycoco. Sa nakalap na impormasyon ng media mula sa Palasyo, nitong Sabado ay pinalawig ni Pangulong Arroyo ang term of office ni Mantaring at hindi na OIC kundi acting director. Kung magiging maganda ang performance nito, posibleng masungkit na nito ang permanenteng puwesto. Magugunitang noong Nob. 23, 2005 ay inatake ng hemorrhagic stroke si Wycoco at namatay matapos ang halos isang buwang pagka-comatose sa Manila Doctors Hospital.Mula noon ay si Mantaring, dating deputy director, ang itinalagang OIC. Bukod kay Mantaring, si PNP chief Gen. Arturo Lomibao ang napipisil umanong ipuwesto bilang kapalit ni Wycoco subalit mukhang hindi na umano interesado si Lomibao. Sa halip, nais ng huli na mabigyan na lamang siya ng extension ng Pangulo bilang hepe ng PNP. Si Lomibao ay nakatakdang magretiro sa darating na Hulyo. (Ludy Bermudo)</body>
<link>http://www.philstar.com/Article.aspx?articleId=336767&amp;publicationSubCategoryId=92</link>
</article>
<article>
<title>PGMA ang may say sa Cha-cha  Miriam</title>
<author></author>
<date>
<month>May</month>
<day>30</day>
<year>2006</year>
</date>
<body>Naniniwala si Sen. Miriam Defensor-Santiago na si Pangulong Arroyo ang magdedesisyon at hindi ang Kongreso kung magkakaroon ng Charter change sa taong ito dahil wala sa budget ng Commission on Elections (Comelec) ang para sa anumang plebisito sa ating Saligang batas. Ayon kay Sen. Santiago, inamin mismo ni Comelec chairman Benjamin Abalos sa isinagawang budget hearing ng Comelec sa Senado na walang nakapaloob na pondo para sa plebisito ukol sa Cha-cha bagkus ay para lamang sa 2007 national at local elections. &amp;quot;Since the Comelec has no money, it has to come from the Office of the President, which is the only agency that can afford to do it. The proposed 2006 budget House-version gives Malaca&amp;ntilde;ang P3.537 billion,&amp;quot; wika pa ni Santiago. Ipinaliwanag pa ng mambabatas na ang Pangulo lamang ang mayroong kapangyarihan na magpalabas ng pondo para sa plebisito ukol sa Cha-cha ngayong walang pondo dito ang Comelec. &amp;quot;The tail cannot wag the dog. For example, if Pres. Arroyo decides to back an interim Parliament by August, only she has the power to release funds that will make it possible. She does not have to depend on Congress or the Comelec,&amp;quot; sabi pa ni Santiago. Samantala, binalaan naman ng lady solon si Environment Secretary Angelo Reyes na huwag gagamitin nito ang 22,101 empleyado ng DENR sa kanyang ambisyon na tumakbong senador sa darating na eleksyon. (Rudy Andal)</body>
<link>http://www.philstar.com/Article.aspx?articleId=339420&amp;publicationSubCategoryId=92</link>
</article>
<article>
<title>Abenojar unang Pinoy sa Mt. Everest: Dokumentado!</title>
<author></author>
<date>
<month>May</month>
<day>30</day>
<year>2006</year>
</date>
<body>Dokumentado na si Dale Abenojar ang unang Filipino na nakatuntong sa ituktok ng Mt. Everest noong May 15 bandang alas-10:45 ng umaga (Nepal time). Nagbigay ng certificate ang The Mountaineering Association of Tibet na si Abenojar ang kauna-unahang Filipino na nakarating sa Mt. Everest summit na may taas na 8,844.43 metro o 29,7000 feet noong Mayo 15 o dalawang araw bago marating ni Heracleo &amp;quot;Leo&amp;quot; Oracion ng 1st Philippine Mt. Everest Expedition (FPMEE) team ang summit noong May 17. Ang certificate at mga larawan ni Abenojar na ito, ang unang Pinoy na nakarating sa summit ay ipinadala ng supporter nito na si Robin Mendoza sa pamamagitan ng e-mail sa Philippine Star at Pilipino Star Ngayon. Nais ni Mendoza na maituwid lamang ang record kaya personal itong nagpunta sa Kathmandu, Nepal upang tulungan si Abenojar. Ayon naman kay Lisa Abenojar, maybahay ni Dale, natutuwa siya na malilinawan na kung sino ang unang Pinoy na nakarating sa tuktok ng Mt. Everest dahil noong May 15 ay agad siyang tinawagan ng mister upang ipagbigay-alam na narating na nito ang summit. &amp;quot;Kahit dati pa naman, alam ko na siya (Dale) talaga ang nauna sa taas ng Mt. Everest. Ang dasal na lamang namin ay makauwing ligtas ang aking mister,&amp;quot; wika pa ni Mrs. Abenojar. Napag-alaman na nagpapagaling pa si Dale dahil sa frosbite sa kanyang kaliwang daliri sa paa dahil sa sobrang lamig na kanyang narasanan ng pumanik ito sa Mt. Everest sa pamamagitan ng Northern route. Si Abenojar din ang kauna-unahang Pinoy na nagdeklara ng kanyang intensyon na pumanik sa Mt. Everest upang itayo ang ating bandila sa summit noong 1994. Si Dale din ay pumanik sa Mt. Pinatubo gamit ang kanyang Land Rover may ilang taon na ang nakakaraan. Sinabi naman ni Mr. Mendoza, supporter ni Abenojar, kumukuha din sila ng independent third party authority tulad ni Elisabeth Hawley na isang respetadong American Chronicler ng Mt. Everest. Samantala, itutuloy pa rin ng mga supporters nina Leo Oracion at Erwin &amp;quot;Pastor&amp;quot; Emata ang pagbibigay ng heroes welcome sa mga ito sa pagdating ngayong alas-6 ng gabi sa NAIA lulan ng PAL flight PR 731. Kabilang si dating Pangulong Ramos sa inaasahang sasalubong kina Oracion at Emata kung saan mula sa NAIA ay didiretso ang mga ito sa ABS-CBN sa Quezon City. Ayon naman kay Mark Parlade ng Stratworks, ang PR coordinator ng FPMEE, tuloy ang pagdiriwang sa pagdating nina Oracion at Emata bilang una at pangalawang Pinoy na nakarating sa Mt. Everest. Aniya, hindi sapat na batayan ang sertipiko mula sa Mountaineering Association of Tibet. &amp;quot;Thats not all thats need to prove that you summited. Theres photos and videos. And several international Mt. Everest mountaineering associations had already recognized Oracion as the first Filipino to reach the summit,&amp;quot; wika pa ni Parlade. (Rainier Allan Ronda)</body>
<link>http://www.philstar.com/Article.aspx?articleId=339417&amp;publicationSubCategoryId=92</link>
</article>
<article>
<title>Term-sharing nina Drilon, Villar malabo na</title>
<author></author>
<date>
<month>May</month>
<day>15</day>
<year>2006</year>
</date>
<body>Malabo na umanong matuloy ang term-sharing nina Senate President Franklin Drilon at Sen. Manuel Villar matapos ihayag ng una na isasantabi muna nila ang usapin sa liderato ng Senado at pagtutuunan ng pansin ang pagtalakay sa 2006 budget. Idinahilan ni Sen. Drilon na dapat unahin ang usapin sa budget at mga nakabinbing pagdinig na siyang batayan nila para makagawa ng mga batas. Babalik ngayon ang mga senador para ipagpatuloy ang kanilang nabinbing trabaho matapos ang kanilang pamamahinga noong Semana Santa. Gayunman, inaasahang magpapakiramdaman ang mga senador kung sino talaga ang magiging lider nito sa pagbukas ng 3rd regular session ng 13th Congress sa Hulyo 24. Ngayon pa lang kasi ay maugong na ang balita na magkakaroon na ng &amp;quot;puwestuhan&amp;quot; sakaling hindi matuloy ang term sharing sa pagitan nina Drilon at Villar. Sa term-sharing nina Drilon at Villar, dapat manunungkulan bilang pangulo ng Senado si Villar sa pagbubukas ng 3rd regular session ng Senado sa susunod na buwan. Subalit kailangan umanong makakuha ng 13 boto si Villar bago nito makuha ang liderato mula kay Drilon. Tiniyak naman ni Drilon na bukas, uumpisahan ng committee on environment and natural resources ang conversion ng ilang bahagi ng La Mesa Dam bilang pabahay sa mga kawani nito. Tatalakayin din ng justice and human rights committee with constitutional amendments, revisions of codes and laws ang pagtatanggal ng death penalty. (Rudy Andal)</body>
<link>http://www.philstar.com/Article.aspx?articleId=336778&amp;publicationSubCategoryId=92</link>
</article>
<article>
<title>Pagbebenta ng sweeps ticket OK sa mga pulis</title>
<author></author>
<date>
<month>May</month>
<day>15</day>
<year>2006</year>
</date>
<body>Sinuportahan kahapon ng mayorya sa mga opisyal at tauhan ng Philippine National Police (PNP) ang pagbebenta ng mga ticket para sa special draw ng Philippine Charity Sweepstakes Office (PCSO). Taliwas sa ulat na tutol ang Manila Police District (MPD) sa proyektong ito ni PNP Chief Director General Arturo Lomibao, nilinaw ni Sr. Supt. Rolando Miranda, bagong talagang Station 5 Commander ng MPD na hindi nagsisipag-aklas ang mga opisyal at miyembro ng Manilas Finest tulad ng mga alingasngas dahilan kung tutuusin ay maraming benepisyo sa kanilang hanay ang makukuha sa pagbebenta ng ticket. Ikinatwiran ni Miranda na hindi umano puwersahan ang pagbebenta ng mga ticket at tuwang-tuwa pa ang mga pulis-Maynila na tumulong sa proyekto. Maging ang mga pulis sa mga probinsya at rehiyon ay tuwang-tuwa rin sa pagsuporta sa proyekto ng PNP chief. Ang kikitain sa pagbebenta ng ticket ay gagamitin para sa modernisasyon ng mga himpilan ng pulisya at support units nito sa buong bansa . Napag-alaman na ang bawat isang PCSO booklet ay may 50 tickets na nagkakahalaga ng P500 na ibinebenta sa halagang P10 bawat isa. Ang draw ay sa Hunyo 25. (Joy Cantos)</body>
<link>http://www.philstar.com/Article.aspx?articleId=336779&amp;publicationSubCategoryId=92</link>
</article>
<article>
<title>Rebelyon vs Batasan 5, Honasan tuloy</title>
<author></author>
<date>
<month>May</month>
<day>16</day>
<year>2006</year>
</date>
<body>Sa kabila ng naunang pagbasura, tuloy na naman ang kasong rebelyon laban sa 46 na personalidad kabilang si dating Senador Gregorio &amp;quot;Gringo&amp;quot; Honasan at limang partylist representative o ang tinaguriang Batasan 5. Itoy matapos na i-ruffle kahapon ng Makati City Regional Trial Court (RTC) ang kaso na napunta sa panibagong hukom na siyang lilitis sa asuntong ito. Si Judge Renato Quilala ng Branch 57 ng Makati RTC ang bagong huwes na hahawak sa pagdinig ng kasong rebelyon na muling isinampa laban kina Honasan, Partylist Representatives Satur Ocampo, Liza Maza, Teodoro Casi&amp;ntilde;o, Rafael Mariano at Joel Virador, Communist Party of the Philippines-New People s Army (CPP-NPA ) Founding Chairman Jose Ma. Sison, mga rebeldeng sundalo atbp. Gayunman, sinabi ni Atty. Jose Diokno, legal counsel ng mga akusado na igigiit nila na itigil ang pag-ruffle sa kasong rebelyon laban sa mga nabanggit. Sinabi ni Diokno na may nakabimbing kaso na isinampa sa Supreme Court na dapat ay resolbahin muna subalit itinuloy pa rin ang pag-ruffle sa kasong rebelyon ng mga akusado sa sala ni Quilala. Magugunita na naunang ibinasura ni Judge Jenny Lind Delorino ng Branch 137 ng Makati City RTC noong nakaraang linggo ang naturang kaso laban kina Honasan. Naniniwala naman ang mga abogado ng mga akusado na posibleng mabalewala ang kasong rebelyon laban sa kanilang mga kliyente. (Lordeth Bonilla)</body>
<link>http://www.philstar.com/Article.aspx?articleId=336919&amp;publicationSubCategoryId=92</link>
</article>
<article>
<title>Panibagong plunder case versus Erap</title>
<author></author>
<date>
<month>May</month>
<day>16</day>
<year>2006</year>
</date>
<body>Nakaamba ang panibagong plunder case laban kay dating Pangulong Joseph &amp;quot;Erap&amp;quot; Estrada dahilan pinagpapaliwanag ito ng mga mambabatas sa P2.07 bilyong laundering scheme sa Estados Unidos. Sinabi nina Antique Rep. Exequiel Javier at Davao del Sur Rep. Douglas Cagas na kabilang sa kuwestiyonableng katiwalian ay ang government bonds at commercial paper sa isa sa naging biktima na si dating beauty queen Joelle Marie Henzon Pelaez. Iginiit ng dalawang solon na hindi sapat ang pagtanggi ni Estrada at ng sinasabing mga cronies nito sa usapin matapos magsampa ng P500 milyong asunto si Pelaez. Nabatid na ginamit umano ang pangalan ni Pelaez ng dating Pangulo at pineke ang pirma nito para makapagpalabas ng pondo sa United Coconut Planters Bank noong panahon ng termino ni Estrada. Sinabi ng mga ito na si Erap ay posibleng maharap sa panibagong plunder case kapag hindi nakapagpaliwanag ng maayos sa expose ni Pelaez. Kaugnay nito, pinakilos na ni Department of Justice Secretary Raul Gonzalez ang National Bureau of Investigation para imbestigahan ang ibinunyag ng dating beauty queen sa umanoy large scale money laundering ng dating Pangulo. (Malou Rongalerios/ Ludy Bermudo)</body>
<link>http://www.philstar.com/Article.aspx?articleId=336931&amp;publicationSubCategoryId=92</link>
</article>
<article>
<title>Overstaying na ex-Generals palalayasin na</title>
<author></author>
<date>
<month>May</month>
<day>16</day>
<year>2006</year>
</date>
<body>Anim na araw na palugit ang ibinigay kahapon ni Navy Chief Vice Admiral Mateo Mayuga laban sa 56 retiradong opisyal na overstaying para lisanin na ang kanilang mga quarters sa Naval Station sa Fort Bonifacio, Makati City. Sinabi ni Mayuga na bibigyan niya ng pagkakataon para mag-impake ang mga retiradong opisyal hanggang Sabado at kung hindi ay mapipilitan silang gumamit na ng puwersa laban sa mga ito. Binigyang diin ni Mayuga na hindi niya maaring kunsintihin ang mga overstaying na retiradong heneral dahilan apektado ang mga aktibong opisyal na sa halip na may magamit na mga quarters ay napipilitang umupa ng apartment sa labas. &amp;quot; It is not right for these overstaying officers to benefit from the taxpayers money at the expense of the active officers and personnel of the Phil. Navy,&amp;quot; ani Mayuga. Nabatid na ang nasabing mga opisyal ay may 10 hanggang 15 taon ng nagretiro sa serbisyo pero magpahanggang ngayon ay ayaw pa ring umalis sa kanilang mga quarters. Kabilang sa 56 dating Navy officer na palalayasin ay limang may ranggong ret. Vice Admirals , pitong dating Rear Admirals, 28 na nagretirong Commodore, 15 Captains o katumbas ng Colonel sa Phil. Army at isang Chief Supt. mula sa Philippine National Police (PNP). Sa panig naman ni Navy Spokesman Capt. Geronimo Malabanan, sinabi nito na irerespeto nila ang karapatan ng mga retiradong opisyal pero kaakibat nito ay kanilang susundin ang itinatadhana ng mga alintuntunin at patakaran sa Phil. Navy. (Joy Cantos)</body>
<link>http://www.philstar.com/Article.aspx?articleId=336937&amp;publicationSubCategoryId=92</link>
</article>
<article>
<title>Lutuan sa NPO bidding</title>
<author></author>
<date>
<month>May</month>
<day>29</day>
<year>2006</year>
</date>
<body>Nabunyag ang umanoy &amp;quot;lutuan&amp;quot; sa bidding na nagaganap sa National Printing Office (NPO) partikular ang pag-imprenta ng accountable forms ng Korte Suprema. Sa sumbong ni Anselmo Badillo, sales manager ng Ernest Printing Corp. kay Sen. Richard Gordon, kwestyunable ang naganap na bidding sa NPO noong nakaraang Mayo 16 para sa accountable forms ng SC. Ayon kay Badillo, ang bidding para sa pag-imprenta ng 30,000 pads ng accountable forms para sa SC na may halagang P3 milyon ay naging maanomalya dahil hindi ito naging transparent dahil walang naganap na mandatory pre-procurement conference, walang publications sa mga daily newspapers at wala ring inilagay sa bulletin board ng NPO na itinatadhana ng RA 9184 o kilala sa tawag na Government Procurement Act. Pinili rin umano ang pinasali sa bidding dahil pati ang Ernest Printing na pinakamalaking private printer sa bansa ay hindi pinasali ng NPO. Wika pa nito, malaking sampal din sa mga miyembro ng SC ito dahil sa kabila ng kanilang kautusan na huwag nang magpa-imprenta ng mga forms sa labas ng NPO ay pilit pa ring &amp;quot;ibinenta&amp;quot; ng NPO sa paborito nilang security printers na Readyforms Inc. ang nasabing mga accountable forms ng SC. (Rudy Andal/Grace dela Cruz)</body>
<link>http://www.philstar.com/Article.aspx?articleId=339251&amp;publicationSubCategoryId=92</link>
</article>
<article>
<title>OFWs sa East Timor inilikas</title>
<author></author>
<date>
<month>May</month>
<day>29</day>
<year>2006</year>
</date>
<body>Dumating kahapon ang may 65 katao na unang grupo ng mga evacuees sa 200 overseas Filipino workers (OFW) na ililikas mula sa East Timor matapos sumiklab ang kaguluhan sa itinuturing na &amp;quot;worlds youngest nation&amp;quot;. Sinalubong ni Pangulong Arroyo at ilang opisyal ng gobyerno ang mga evacuees na lumapag sa Villamor Air Base sakay ng PAF C-130 dakong alas-2 ng hapon. Sabi ni Arroyo, ang evacuation ay ipinatupad matapos na mapag-aralan ni Ambassador Roy Cimatu na lubhang mapanganib ang pananatili ng mga Filipino sa East Timor dahil sa civil war sa pagitan ng mga rebeldeng dismissed soldiers at mga sundalong nasa panig ng Timorese government. Sumiklab ang karahasan sa East Timor noong Martes sa Dili at iniulat na may 20 katao ang namatay at inaasahan pang tataas ang bilang. Samantala, marami naman ang sugatan, kasama ang Pinoy na si PNP Chief Insp. Edgar Layon, 45, na nagsisilbing adviser ng United Nations office. Napag-alamang karamihan sa mga OFWs na nagtatrabaho sa nasabing bansa ay mga abogado, guro, tagapagsnay, inhinyero, accountant, construction workers, religious missionaries at domestic helpers. Ang East Timor, na napagtagumpayan ang kanilang pagiging independiyente mula sa Indonesia noong 1999 ay tinatayang nasa 1,500 km South of Mindanao at matatagpuan sa may 320 km north-northwest ng Australia at eastern end ng Indonesian archipelago. Samantala, pinayuhan ng DFA ang mga Filipino na huwag magtungo sa Timor Leste o East Timor kasunod ng unang yugto ng pagsalakay ng mga rebeldeng Timorese laban sa mga sibilyan at tropa ng gobyerno. Hiniling din ng DFA sa mga Pinoy na naninirahan sa nasabing poor country na manatili sa loob ng kanilang tahanan at manatiling makipag-ugnayan sa embahada para sa iba pang payo. (Butch Quejada)</body>
<link>http://www.philstar.com/Article.aspx?articleId=339249&amp;publicationSubCategoryId=92</link>
</article>
<article>
<title>Airliners nangamba, kikilos sa kaligtasan ng NAIA-3</title>
<author></author>
<date>
<month>May</month>
<day>16</day>
<year>2006</year>
</date>
<body>Pormal na nagpahayag ng pangamba ang Board of Airline Representative (BAR) sa pangasiwaan ng Manila International Airport Authority (MIAA) hinggil sa kaligtasan ng Ninoy Aquino International Airport-Terminal 3 kasunod ng pagbagsak ng isang bahagi ng kisame at nakaambang pagbigay ng ilan pang parte nito. Kasabay nito, nag-alok ng suporta ang BAR sa pamamagitan ni Chairman Felix Cruz sa pagsusumikap ni MIAA Gen. Manager Alfonso Cusi na tiyakin ang kaligtasan ng terminal para sa mga pasahero at airlines. Nakasaad ang pagpapahayag ng pangamba at alok na tulong ng BAR sa isang liham kay Cusi na may petsang Mayo 4, 2006 kung saan nagpanukala si Cruz na kumuha ng 3rd party ang MIAA na subok na sa pagsasagawa ng facility and technical audit or inspection upang masiguro ang kaligtasan at integridad ng terminal. Sinabi pa ni Cruz na magrerekomenda ang BAR ng kumpanya na may karanasan sa pag-inspeksyon sa mga pasilidad sa paliparan para tumulong sa pagsasagawa ng inspeksyon. Idinagdag pa ni Cruz na makakatulong din sa mabilisang pagtiyak sa kaligtasan ng terminal ang ilang airline members nito at ang International Air Transport Association (IATA). Kasalukuyang nagsasagawa ng inspeksyon ang Association of Structural Engineers of the Philippines (ASEP) na inatasan ng MIAA kasunod ng ceiling incident at nakatuklas pa ng limang depektibong bahagi ng kisame. Nauna nang binatikos ni Cusi ang Takenaka Corp. ang pangunahing subcontractor ng PIATCO sa pagtatayo ng NAIA-3 kaugnay ng natuklasang naturang depektibong bahagi nito.</body>
<link>http://www.philstar.com/Article.aspx?articleId=336944&amp;publicationSubCategoryId=92</link>
</article>
<article>
<title>11 boto kailangan ni Villar</title>
<author></author>
<date>
<month>May</month>
<day>16</day>
<year>2006</year>
</date>
<body>Labingisang boto na lang ang kailangan ni Senador Manuel Villar Jr., para makuha ang liderato ng Senado matapos na kumpirmahin ni Senate President Franklin Drilon na isa siya sa boboto para mailipat ang liderato nito. Sa isang pulong balitaan, sinabi ni Drilon na igagalang niya ang napagkasunduan nila ni Villar noong 2004 hinggil sa term sharing sa pagbubukas ng 13th Congress ng Senado. &amp;quot; I will certainly honor with my agreement with Senator Villar, I will support his bid for the Senate Presidency when the 13th Congress begins on July 24&amp;quot;, ani Drilon. Sa ilalim ng alituntunin ng Senado, kailangan ng 13 boto para mapasakamay ng sinumang aspirante ang liderato nito o para maging Pangulo ng mataas na kapulungan. Noong 2004 ay nagkaroon ng pulong sa pagitan nina Villar at Drilon na hahatiin na lamang nila ang panunungkulan sa liderato ng Senado pero noon ay kaalyado pa nila si Pangulong Gloria Macapagal Arroyo. (Rudy Andal)</body>
<link>http://www.philstar.com/Article.aspx?articleId=336945&amp;publicationSubCategoryId=92</link>
</article>
<article>
<title>Petron nagtaas ng presyo</title>
<author></author>
<date>
<month>May</month>
<day>29</day>
<year>2006</year>
</date>
<body>Muling humirit ang mga kumpanya ng langis na makabawi sa patuloy na pagtaas ng presyo ng produktong petrolyo sa pandaigdigang merkado matapos na ipatupad ng Petron ang P.50 dagdag singil sa gasolina at diesel kahapon ng madaling araw. Damay din sa oil hike ang produktong kerosene at LPG. Ayon sa Petron, ang kanilang pagtataas ay base na rin sa patuloy na paggalaw ng presyo ng krudo sa world market. Subalit siniguro naman ng Petron na patuloy pa ring nagbibigay ng diskwento ang kanilang kumpanya sa pamamagitan ng 151 pump stations nito sa buong bansa. Matatandaang ipinahayag ng Department of Energy (DOE) na aabot pa hanggang Hulyo ang oil price hike dahil sa nakaambang tensiyon sa pagitan ng Amerika at Iran. (Edwin Balasa)</body>
<link>http://www.philstar.com/Article.aspx?articleId=339245&amp;publicationSubCategoryId=92</link>
</article>
<article>
<title>Anti-terror bill haharangin ng oposisyon sa Senado</title>
<author></author>
<date>
<month>May</month>
<day>29</day>
<year>2006</year>
</date>
<body>Hindi palulusutin ng oposisyon sa Senado ang pagpasa ng Anti-Terrorism bill dahil baka maabuso ang batas lalo na ngayong tumataas ang bilang ng mga human rights abuses, partikular ang pag-aresto sa 5 Erap supporters. Sinabi ni Senate Minority leader Aquilino Pimentel Jr., nag-aalala ang mga senador na baka gamiting armas kapag naging batas ang Anti-Terrorism bill para lalong gipitin ang mga kritiko ng gobyerno at miyembro ng oposisyon para palabasin na mga banta ang mga ito sa seguridad ng bansa. Aniya, ang Gestapo-like na pag-aresto ng ISAFP sa 5 Erap supporters na miyembro ng Union of Masses for Democracy and Justice (UMDJ) ay lalong nagbigay ng alinlangan na baka lalong tumaas ang human rights abuses kapag nagkaroon tayo ng anti-terror law. Sa talaan ng Karapatan, isang human rights group, umaabot sa 603 aktibista ang napaslang simula noong 2001, samantala 79 na mamamahayag naman ang napatay simula 1986. Inamin din ni Pimentel na kinakailangan ng bansa ang anti-terrorism bill subalit gagawa ng sariling version ang Senado ukol rito upang mabigyan ng proteksiyon ang karapatan ng mamamayan at hindi ito maabuso pero malabong maipasa raw ito ng Senado bago ang sine die sa darating na June 9. &amp;quot;My understanding is that even the United Nations has difficult in defining terrorism, if we are unable to define terrorism, then all statements about declaring war on terrorism is just a lot of hot air because we cannot declare war on something that is ill-defined,&amp;quot; ani Pimentel. (Rudy Andal)</body>
<link>http://www.philstar.com/Article.aspx?articleId=339241&amp;publicationSubCategoryId=92</link>
</article>
<article>
<title>GMA nangako ng tulong sa typhoon victim</title>
<author></author>
<date>
<month>May</month>
<day>16</day>
<year>2006</year>
</date>
<body>Ipinangako kahapon ni Pangulong Gloria Macapagal Arroyo na gagawin lahat ng pamahalaan ang puspusang rescue and relief operation  para maibsan ang paghihirap ng mga tao at komunidad na sinalanta ng bagyong Caloy. Sinabi ng Pangulo na lahat ng pagsisikap ay gagawin ng buong  disaster response system mula lokal hanggang nasyonal para matiyak na matutulungan ang lahat ng apektadong biktima ng kalamidad. Inatasan ng Pangulo ang Department of Agriculture (DA) para tulungan ang mga magsasakang nawasak ang mga taniman gayundin ang Department of Trade and Industry (DTI) para matyagan ang presyo ng mga pangunahing bilihin laban sa mga mapagsamantalang negosyante. Sinabi ni Press Secretary Ignacio Bunye na labis na nalungkot ang Pangulo sa sinapit ng mga biktima ni Caloy pero tiwala itong malalagpasan ng mga naapektuhang residente ang naganap na kalamidad . Kaugnay nito, sa tala ng tanggapan ni Office of Civil Defense (OCD) Administrator ret. Major Gen. Glen Rabonza, nabatid na umaabot sa mahigit P40 M ang iniwang pinsala sa agrikultura at imprastraktura, lumobo sa 41 ang death toll, 15 ang nasugatan at 10 ang nawawala sa paghagupit ni Caloy sa Region IV-A, IV-B, V, VI, VIII at National Capital Region (NCR). Nabatid na ang bagyong Caloy ay nakaapekto sa 10,962 pamilya o kabuuang 53, 307 katao sa kabuuang 174 barangay sa 60 munisipalidad at pitong siyudad sa mga lugar na sinalanta nito. (Lilia Tolentino/ Joy Cantos)</body>
<link>http://www.philstar.com/Article.aspx?articleId=336953&amp;publicationSubCategoryId=92</link>
</article>
<article>
<title>Pinas nakiramay sa Indon quake victims</title>
<author></author>
<date>
<month>May</month>
<day>29</day>
<year>2006</year>
</date>
<body>Nakiramay si Pangulong Arroyo sa pamilya ng mga nasawi at nakaligtas sa killer quake na umuga sa Yogyakarta na ikinasawi ng 3,700 katao, libu-libong sugatan at nag-iwan ng 200,000 Indonesian na walang matitirhan. Inaprubahan na rin ng Pangulo ang pagpapadala ng humanitarian team na magiging ambag ng Pilipinas sa pagtutulung-tulong ng mga bansa sa search, rescue at relief operations na inaasahang dadating sa naturang siyudad sa mataong isla ng Java. &amp;quot;In behalf of the Filipino people, I extend our sympathies to the people of Indonesia who have once more suffered great loss and pain in the face of this tragedy,&amp;quot; pahayag ng Pangulo. Ang 6.2 lakas na lindol ang itinuturing na pinaka-grabeng disaaster na tumama sa Indonesia mula noong tsunami tragedy noong Disyembre 2004 na sumalanta rin sa mga bansa na nakaharap sa Indian Ocean. (Lilia Tolentino)</body>
<link>http://www.philstar.com/Article.aspx?articleId=339235&amp;publicationSubCategoryId=92</link>
</article>
<article>
<title>Susan 'wag sulsulan!</title>
<author></author>
<date>
<month>May</month>
<day>29</day>
<year>2006</year>
</date>
<body>Tumigil na ang mga sulsol kay Susan Roces! Ito ang buwelta ng Malaca&amp;ntilde;ang sa mga urot na oposisyon na nagsusulsol kay Susan Roces na huwag tanggapin ang National Artist award para sa namayapang asawang si action king Fernando Poe, Jr. Ayon kay Presidential Political Adviser Gabriel Claudio, dapat na manahimik ang mga bubuyog na umaaligid kay Ginang Roces at hayaan na lamang ang aktres na magdesisyon para sa pamilya Poe kung tatanggapin ng personal ang parangal sa kanyang yumaong kabiyak. Binigyang-diin pa ng kalihim na ang National Artist award kay FPJ ay ipinagkakaloob ng gobyerno at hindi ng mga pulitiko o ng anumang partidong pulitikal. Ang parangal, ani Claudio, ay ipinagkakaloob lamang sa mga Pinoy na nagbibigay ng katangi-tanging kakayahan sa kani-kanilang napiling larangan. Aniya, kung walang sasawsaw na mga pulitiko sa isyu ay nakatitiyak siya na mauunawaan ni Roces ang tunay na kahulugan at kahalagahan ng parangal sa namayapang Presidentiable. Ayon kay Roces, wala pa siyang natatanggap na abiso o invitation hinggil sa awarding ceremony, pero inamin ng aktres na natutuwa siya sa naturang parangal. (Lilia Tolentino)</body>
<link>http://www.philstar.com/Article.aspx?articleId=339231&amp;publicationSubCategoryId=92</link>
</article>
<article>
<title>Martial Law sa Metro!</title>
<author></author>
<date>
<month>May</month>
<day>29</day>
<year>2006</year>
</date>
<body>Napikon na si Metropolitan Manila Development Authority (MMDA) Chairman Bayani Fernando sa mga tsuper, commuters at pedestrians na walang disiplina at patuloy na lumalabag sa batas trapiko. Ayon kay Fernando, habang nag-iisip sila ng mga batas para mapaayos ang trapiko sa Metro Manila, tila binabalewala naman ito ng walang disiplinang mga tsuper at pasahero. Dahil dito kaya gagamit na ng kamay na bakal o &amp;quot;Batas Militar&amp;quot; ang MMDA at walang pakundangang aarestuhin ang lahat ng violator. Binanggit ni Fernando ang &amp;quot;wet flag&amp;quot; at &amp;quot;pink cloth&amp;quot; scheme nito. Sa pink cloth ay binibigyan ng ilang segundo ang mga bus para manatili sa loading at unloading area at kapag ayaw pang umalis ay haharangan ng isang MMDA enforcer ng pink cloth ang pintuan ng bus upang wala ng makasakay pa at mapilitang umalis. Sa wet flag naman ay puntirya ang makukulit na pasahero na ayaw maghintay sa waiting shed. Dadaanan sila ng sasakyan ng MMDA na may basang telang kulay puti para itaboy. Pero bigo ang mga enforcer na mapasunod ang mga tsuper at pasahero sa wet flag at pink cloth. Ayon kay Fernando, kaya nila pinatutupad ang traffic scheme sa ilang pangunahing lansangan sa Metro Manila ay upang mapatino ang mga ito at matutong sumunod sa batas sa lansangan. Subalit dahil walang epekto ang kanilang mga programa at patuloy pa ring walang disiplina ang mga tsuper at pasahero ay aalisin na nila ang &amp;quot;wet flag&amp;quot; at &amp;quot;pink cloth&amp;quot; at aarestuhin na lamang ang mga ito. Nalulungkot si Fernando dahil talaga yatang likas sa Pilipino ang katigasan ng ulo at kawalan ng disiplina. Inihalimbawa rin ng kalihim ang mga karatulang &amp;quot;walang tawiran nakamamatay&amp;quot; sa ilang pangunahing kalye sa Maynila na nagbibigay babala sa mga pedestrians. Sa halip na gumamit ng mga overpass at underpass sa pagtawid ay pipiliin pa rin ng marami na tumawid sa mismong kalye at makipag-patintero sa mga dumadaang mga sasakyan. Ang ganitong pag-uugali ay nagresulta na ng maraming aksidente. Dahil dito kaya mistulang makikipag-&amp;quot;giyera&amp;quot; na si Fernando sa mga driver, pasahero at pedestrians at gagamitan na lamang ang mga ito ng kamay na bakal. Sa mga makukulit na pasahero ay kulong at multa ang kanilang parusa, samantalang kukumpiskahin naman ang lisensiya ng mga driver at pagmumultahin. (Lordeth Bonilla)</body>
<link>http://www.philstar.com/Article.aspx?articleId=339221&amp;publicationSubCategoryId=92</link>
</article>
<article>
<title>15-anyos pababa di na pwedeng ikulong!</title>
<author>Nina Lilia Tolentino At Ellen Fernando</author>
<date>
<month>May</month>
<day>17</day>
<year>2006</year>
</date>
<body>Bawal nang ikulong ang mga 15-anyos pababa na nakagawa ng anumang uri ng krimen. Ito ay matapos lagdaan kahapon ni Pangulong Arroyo upang maging ganap na batas ang &amp;quot;The Juvenile Justice and Welfare Act&amp;quot; na inakda ni Sen. Francis Pangilinan na magbibigay proteksiyon sa mga menor-de-edad na upang makuha ang tamang hustisya mula sa anumang panggigipit dahil na rin sa kinakaharap na kaso. Layunin ng batas na maisaayos ang kasalukuyang justice system para sa mga bata dahil na rin sa magkasalungat na pagpapatupad ng batas hinggil sa pag-aresto at pag-ipit sa mga ito sa kulungan. Dahil dito, tinatayang may 4,000 bata o kabataan na nakapiit ngayon sa ibat ibang kulungan sa bansa ang nakatakdang makalabas sa kulungan dahil sa naturang batas. Ang paglalagda ng nasabing batas ay minadali matapos na maalarma ang gobyerno sa naging report ng UNICEF nitong nakalipas na taon na may 4,000 bata ang nakapiit sa ibat ibang kulungan sa bansa at nakahalo sa mga &amp;quot;hardened criminals&amp;quot;. Sa ilalim ng The Juvenile Justice Welfare Act, ang mga bata na nahuhuling gumawa ng krimen ay dapat agad na maibigay sa pangangalaga ng welfare council na itatatag at nasa pangangasiwa ng Department of Social Welfare and Development (DSWD). Nakasaad pa na ang mga kabataang nagkakaedad sa pagitan ng 15 at 18-anyos ay maaari lamang kasuhan ng kriminal kung mapapatunayan na ang kanilang ginawa ay alam niyang isang krimen.</body>
<link>http://www.philstar.com/Article.aspx?articleId=337082&amp;publicationSubCategoryId=92</link>
</article>
<article>
<title>Tubig dudumi dahil sa pabahay sa La Mesa</title>
<author></author>
<date>
<month>May</month>
<day>17</day>
<year>2006</year>
</date>
<body>Inamin ni Metropolitan Waterworks and Sewerage System (MWSS) administrator Orlando Hondrade na magdudulot ng masamang epekto sa inuming-tubig ng mga residente ng Metro Manila ang ginagawang pabahay sa La Mesa Dam. Sinabi ni Hondrade sa pagdinig ng Senate committee on environment and natural resources na pinamumunuan ni Sen. Pia Cayetano na walang sapat na kakayahan ang MWSS para makontrol ang paglaganap ng sakit na dulot ng maruming tubig. Lumutang ang pangalan ni Albay Rep. Edcel Lagman na may kinalaman sa iregularidad ng paggawa ng pabahay sa La Mesa Dam. Inamin ng isang contractor na gumagawa ng bahay na siya ang nagpaluwal ng P3 milyon kay Lagman para mabayaran ang lupa sa MWSS. Ayon kay Hondrade, hindi kakayanin na makontrol ang toxic-waste ng mga residente at tiyak na makakapinsala ito sa may 12 milyong residente ng Maynila. Sa sulat ni Lagman kay Hondrade, sinabi nito na nag-isyu na ng tseke sa PSBank noong Marso 9, 2006 na nagkakahalaga ng P3,091,400 bilang kabuuang kabayaran ng lupa sa La Mesa na nagkakahalaga ng P5.50 per square meter. Nagsagawa ng imbestigasyon ang komite ni Cayetano matapos hilingin ni Sen. Jamby Madrigal na busisiin ang 59 ektaryang bahagi ng La Mesa reservation area na gagawing pabahay para sa mga kawani at opisyal ng MWSS. Sinabi naman ni Cayetano na kailangan pa ng isa o dalawang pagdinig para magpalabas sila ng isang rekomendasyon kung kailangan pa bang ituloy ang housing projects ng MWSS. (Rudy Andal)</body>
<link>http://www.philstar.com/Article.aspx?articleId=337093&amp;publicationSubCategoryId=92</link>
</article>
<article>
<title>2 Pinoy nagsuntukan sa barko, 1 patay</title>
<author></author>
<date>
<month>May</month>
<day>17</day>
<year>2006</year>
</date>
<body>Isang Pinoy seaman ang inaresto dahil sa umanoy pagpatay sa kapwa Pinoy makaraang mag-away habang bumibiyahe ang sinasakyan at pinaglilingkuran nilang barko sa London. Sa ulat na nakarating kahapon sa tanggapan ni Department of Foreign Affairs (DFA) Secretary Alberto Romulo, nabatid na ang biktima na hindi pa tinutukoy ang pangalan ay may edad 40-anyos. Habang ang suspek na isa ring Pinoy ay 49-anyos at hawak na ng British police makaraang isuko ng kapitan ng barkong Queen Mary II, isang luxury cruise liner. Ayon sa report, nagsuntukan ang dalawa noong Biyernes ng hapon habang naglalayag sa karagatang sakop ng London patungong Norway. Nagtamo ng maraming sugat sa ulo ang biktima matapos umanong iumpog sa bakal ng suspek at namatay bago pa maisugod sa pagamutan. Iniimbestigahan pa ng mga awtoridad kung ano ang ugat ng pag-aaway ng dalawa. Tiniyak naman ng DFA na tutulungan nila ang biktima at suspek dahil pareho itong Pinoy. (Mer Layson)</body>
<link>http://www.philstar.com/Article.aspx?articleId=337096&amp;publicationSubCategoryId=92</link>
</article>
<article>
<title>3 asunto di sinipot ni Garci</title>
<author></author>
<date>
<month>May</month>
<day>17</day>
<year>2006</year>
</date>
<body>Hindi sinipot kahapon ni dating Comelec Commissioner Virgilio Garcillano ang kauna-unahang preliminary investigation ng Quezon City Prosecutors Office kaugnay ng isinampang kasong perjury, falsification of pulic documents at paglabag sa Philippine Passport Act of 2001 na isinampa ng oposisyon laban sa kanya. Ayon kay Ed Tamondong, ang kliyente niyang si Garcillano ay nasa farm sa Bukidnon, ngunit maaari umanong dumalo ito sa susunod na pagdinig sa darating na Mayo 30 para sa pagsusumite ng kanilang counter-affidavit. Ipinag-utos ni Asst. State Prosecutor Perfecto Lawrence Chua-Cheng na bigyan kaagad ng kopya ng sama-samang sumbong ng oposisyon ang kampo ni Garcillano para makasagot kaagad. Inatasan din ng piskalya ang oposisyon na kailangang isumite na lamang ng iisa ang kanilang sumbong sa darating na Mayo 23 laban kay Garcillano lalot pare-pareho lamang ang laman ng kanilang complaint. (Angie dela Cruz)</body>
<link>http://www.philstar.com/Article.aspx?articleId=337103&amp;publicationSubCategoryId=92</link>
</article>
<article>
<title>Solon nangangampanya na para gob.</title>
<author></author>
<date>
<month>May</month>
<day>17</day>
<year>2006</year>
</date>
<body>Malayo pa ang eleksiyon pero &amp;quot;tahimik&amp;quot; nang nangangampanya ang isang kongresista mula sa Region IV upang masiguro ang kanyang panalo bilang gobernador. Halatang-halata ang balak ni congressman na tumakbong gobernador sa 2007 elections dahil nakabandera na ang mukha nito sa lahat ng sulok ng kanyang lalawigan kahit na sa mga bayan na hindi sakop ng kanyang distrito. Ang kongresista ay nasa ikatlo at huling termino na ng kanyang panunungkulan sa House of Representatives. Dahil walang balak magpahinga sa pulitika si congressman, balita na sa buong lalawigan na kanyang nasasakupan tatakbo itong gobernador. Alam naman ni congressman na hindi pa campaign period kaya nagpaparamdam na lamang ito sa kanyang plano. Inumpisahan ni cong. ang mga pagbating &amp;quot;Congratulations to all the graduates&amp;quot; at kung fiesta naman sa isang bayan, nauuna siyang bumati ng &amp;quot;Happy Fiesta!&amp;quot;. Si congressman ay dating kilalang malapit kay Pangulong Arroyo kahit na isa ito sa mga nagbubutas lamang ng bangko sa Kamara. Sa siyam na taon nitong panunungkulan bilang congressman ay hindi nito naranasan na magbigay ng privilege speech. (Malou Escudero)</body>
<link>http://www.philstar.com/Article.aspx?articleId=337107&amp;publicationSubCategoryId=92</link>
</article>
<article>
<title>Overstaying na ex-generals lalayas na sa Ft. Bonifacio</title>
<author></author>
<date>
<month>May</month>
<day>17</day>
<year>2006</year>
</date>
<body>Boluntaryo nang lilisanin ng dalawang overstaying na retiradong opisyal ng Navy ang kanilang mga quarters sa Fort Bonifacio, Makati City bunsod na rin ng ibinigay na ultimatum sa kanila. Ayon kina ret. Navy chief Vice Admiral Victor Hingco at ret. Vice Admiral Ernesto de Leon, hindi na sila kailangan pang gamitan ng puwersa ng kanilang successor na si Navy Chief Vice Admiral Mateo Mayuga dahil willing silang umalis. Ang dalawa ay kabilang sa 56 retired officers na binigyan ng eviction notice dahil sa pagiging overstaying. Una rito, nagbigay ng anim na araw na palugit o hanggang Sabado si Mayuga para umalis sa kanilang mga quarters at kung hindi ay palalayasin sila ng sapilitan. Dahil sa kanilang pananatili ay walang magamit ang mga aktibo nilang opisyal na napipilitang rumenta ng apartment. (Joy Cantos)</body>
<link>http://www.philstar.com/Article.aspx?articleId=337113&amp;publicationSubCategoryId=92</link>
</article>
<article>
<title>35 mahihirap na estudyante nabigyan ng scholarship</title>
<author></author>
<date>
<month>May</month>
<day>17</day>
<year>2006</year>
</date>
<body>Tatlumput lima pang mahihirap na college students mula sa ika-5 Distrito ng Negros Occidental ang nadagdag sa mga scholar ni Rep. Ignacio Iggy Arroyo. Ang 35 scholar ay kumukuha ng ibat ibang kurso sa ibat ibang unibersidad at kolehiyo sa buong 5th District ng Negros Occidental. Inihayag ni Arroyo na ang kanyang college at high school scholarship program ay isasagawa taun-taon. Makikipag-ugnayan din siya sa ibat ibang ahensiya ng pamahalaan para sa karagdagang tulong sa mga mahihirap ngunit karapat-dapat na estudyante. Nauna rito, pinasinayaan ni Arroyo ang isang bagong building at food court sa Isabela National High School sa bayan ng Isabela. Pinaglaanan ni Arroyo ng P400,000 ang building at food court mula sa kanyang pondo bilang mambabatas. Matagal nang hinihiling ng faculty ang naturang mga proyekto bago pa siya naging congressman. Umabot na sa 84 ang scholar sa high school at college ni Arroyo. (Malou Escudero)</body>
<link>http://www.philstar.com/Article.aspx?articleId=337115&amp;publicationSubCategoryId=92</link>
</article>
<article>
<title>Lapid-Brillante paborito</title>
<author></author>
<date>
<month>May</month>
<day>17</day>
<year>2006</year>
</date>
<body>Ilang buwan pa bago ang 2007 elections subalit tila nababago na ang tayo ng pulitika sa Makati City na pumapabor kay Sen. Lito Lapid para mayor at dating vice mayor Roberto Brillante para sa kanyang dating posisyon. Inihayag ni dating Comelec Commissioner at dating Court of Appeals Justice Domingo Pabalate na ang tambalang Lapid-Brillante ay isang matibay na tiket para kalabanin si Mayor Jejomar Binay. &amp;quot;Ito ang tambalang tatapos sa Binay dynasty sa Makati,&amp;quot; ayon kay Pabalate, isang kilala at respetadong lider sa serbisyo publiko na mula sa Macabebe, Pampanga. Ayon naman kay retired police Col. Manuel Cahanding, presidente ng Makati Police Retirees Association (MAPRA), buong pusong tinatanggap nila ang pagtakbo ni Lapid bilang alkalde ng Makati. &amp;quot;Ibibigay namin ang aming buong suporta kay Sen. Lapid sapagkat nais na namin ang pagbabago sa corrupt na administrasyon sa Makati.&amp;quot; Nagdeklara na rin ng suporta para sa Lapid-Brillante ticket ang Makati Chapter ng Federation of Senior Citizens of the Philippines. Ayon kay Chapter president Col. Enrique Manalo, titiyakin ng kanilang organisasyon ang pagkakaroon ng isang bagong pamunuan sa Makati na tunay na magsisilbi sa maralitang mamamayan ng lungsod. (Rudy Andal)</body>
<link>http://www.philstar.com/Article.aspx?articleId=337116&amp;publicationSubCategoryId=92</link>
</article>
<article>
<title>Overstaying sa Bonifacio hanggang Miyerkules na lang</title>
<author></author>
<date>
<month>May</month>
<day>28</day>
<year>2006</year>
</date>
<body>Hanggang Miyerkules na lamang ang may 115 overstaying enlisted personnel sa Married Enlisted Quarters (MEQ) sa Bonifacio Naval Station dahil puwersahan na silang palalayasin kapag nagmatigas pang manatili sa kanilang quarters. Sa isang resolusyon na nilagdaan noong Mayo 24, 2006, sinabi ni Navy Vice Commander and concurrent Chair ng Navy Housing Board Rear Admiral Abraham Abesamis na ang mga unauthorized personnel sa nabanggit na quarters ay binigyan ng pitong araw upang mag-impake at lisanin ang lugar upang tirahan naman ito ng mga enlisted personnel na nasa aktibong serbisyo at upang mapakinabangan naman ng kanilang mga pamilya. Ang mga awardees ng military quarters ay lumagda ng isang kontrata na kanilang lilisanin ang lugar matapos ang kanilang retirement, separation, discharge mula sa serbisyo at puwersahang paaalisin dito kapag sila ay lumabag sa kontrata. (Angie dela Cruz)</body>
<link>http://www.philstar.com/Article.aspx?articleId=339064&amp;publicationSubCategoryId=92</link>
</article>
<article>
<title>Solon, 48 years nang pabalik-balik sa House</title>
<author>Ni Malou Escudero</author>
<date>
<month>May</month>
<day>28</day>
<year>2006</year>
</date>
<body>Tumanda na bilang congressman ang kinatawan ng ikalawang distrito ng Masbate na 48 taon nang pabalik-balik sa House of Representatives. Sa ginawang pagsasaliksik ng PSN, lumalabas na sa mga miyembro ng kasalukuyang 13th Congress, si Masbate Rep. Emilio Espinosa Jr., ang pinaka-unang naging mambabatas sa kanila na naging congressman noong 4th Congress pa o 1958. Bagaman at hindi siya ang pinaka-matandang mambabatas ngayong 13th Congress, dahil hawak ni Negros Oriental Rep. Herminio Teves ang nasabing record na 86 taong gulang na, si Espinosa naman ang masasabing pinaka-matanda kung ang pagbabatayan ay ang taon ng pagpasok nila sa Kongreso. Si Espinosa ay ipinanganak noong Dis. 23, 1922 samantalang si Teves ay noong April 20, 1920. Nakasabay pa ni Espinosa noong 4th Congress ang mga yumao nang sina dating Pangulong Ferdinand Marcos, Rep. Ramon P. Mitra na ama ni dating Speaker Ramon V. Mitra na patay na rin. Si Ramon ang ama naman ng kasalukuyang kinatawan ng Palawan na si Rep. Abraham Kahlil B. Mitra. Bagaman at patuloy na isinusulong sa Kongreso ang batas na nagbabawal sa political dynasty, mapapansin na karamihan sa mga mambabatas ngayong 13th Congress ay anak, kapatid, asawa, o apo ng mga dating congressman. Kabilang na dito sina Ilocos Norte Rep. Imee Marcos, Tarlac Rep. Noynoy Aquino, Camarines Sur Rep. Arnulfo Fuentebella, Surigao del Norte Rep. Robert Ace Barbers, Bukidnon Rep. Juan Miguel Zubiri, Batanes Rep. Henedia Abad, South Cotabato Rep. Darlene Antonino-Custodio at iba pa. Maliban pa sa 4th Congress, naging miyembro rin si Espinosa ng 5th Congress, 7th Congress, 11th Congress, 12th Congress at 13th Congress. Naging miyembro rin ng Kongreso ang dalawang kapatid ni Espinosa na sina Rep. Moises Espinosa na napaslang noong 1989 at Tito Espinosa na namatay noong 1992. Kabilang rin si House Speaker Jose de Venecia sa mga matatagal nang mambabatas sa Kongreso dahil naging miyembro ito noong 7th, 8th, 9th, 10th, 12th, at 13th Congress. Isa pang congressman ang tinuturing na batikan sa Kamara, si Albay Rep. Carlos Imperial na miyembro pa ng Kongreso mula noong 6th, 7th, Interim Batasang Pambansa, 9th, 10th, 12th, at 13th Congress.</body>
<link>http://www.philstar.com/Article.aspx?articleId=339054&amp;publicationSubCategoryId=92</link>
</article>
<article>
<title>Taas pasahe sa prov'l buses ikakasa</title>
<author></author>
<date>
<month>May</month>
<day>28</day>
<year>2006</year>
</date>
<body>Agad isasampa ng pamunuan ng Provincial Bus Operators Association of the Philippines (PBOAP) ang petisyon nitong taas sa pasahe sakaling umabot na sa P37 ang halaga ng diesel kada litro. Ito ang sinabi ni Homer Mercado, pangulo ng PBOAP sa isang panayam bilang pinal na desisyon ng samahan na kinapapalooban ng may 22 kumpanyang may operasyon ng bus sa mga lalawigan sa buong bansa. Sinabi ni Mercado na nakasaad sa kanilang nakahandang petisyon ang paghingi ng taas sa pasahe na P1.60 kada kilometro sa ordinary provincial buses at P1.90 kada kilometrong taas sa mga aircon buses. Ikinatwiran ni Mercado na ang naturang pagtaas sa singil sa pasahe lamang ang tanging nakikitang paraan ng samahan upang makabangon sa epektong dulot ng patuloy na pagtaas sa halaga ng petroleum products, spare parts, bayarin sa LTO at LTFRB at iba pang serbisyo tulad ng maintenance fee sa mga sasakyan. Sa kasalukuyan, umaabot na sa P36.20 kada litro ang halaga ng diesel. (Angie dela Cruz)</body>
<link>http://www.philstar.com/Article.aspx?articleId=339050&amp;publicationSubCategoryId=92</link>
</article>
<article>
<title>Oracion, Emata naglakad pababa ng Mt. Everest</title>
<author></author>
<date>
<month>May</month>
<day>28</day>
<year>2006</year>
</date>
<body>Sa Martes pa makakauwi ng bansa sina Leo Oracion at Erwin Emata, ang una at ikalawang Pinoy na nakarating at nagtirik ng bandila ng Pilipinas sa tuktok ng pinakamataas na bundok sa buong mundo, ang Mt. Everest. Ayon kay Philippne Coast Guard (PCG) commandant Rear Admiral Arthur Gosingan, naglakad lamang pababa mula sa base camp ng Everest na may 17,500 feet ang taas, ang grupo ng First Philippine Mt. Everest Expedition team kaya nagtagal sa kanilang pagbabalik sa Pilipinas. Sinabi ni Gosingan, ginawa pa rin ng grupo nina Oracion at Emata ang tradisyunal na pagbaba ng bundok para pasalamatan ang lahat ng tao at lugar na kanilang dinaanan kaya matagumpay na narating ang summit. Hindi umano tulad ni Romi Garduce, ang ikatlong Pinoy na nakarating sa tuktok ng Everest, na kaya mabilis na nakababa ng bundok at nakauwi agad ng Pilipinas ay dahil sumakay umano ito ng helicopter. Sinabi naman ni Lt. Commander Joseph Coyme, tagapagsalita ng PCG, na handa na ang heroes welcome at victory party sa grupo nina Oracion at Emata na kapwa draftee ng Coast Guard. Bibigyan din ng promotion ang PCG ang mga tauhan nilang kabilang sa First Philippine Mt. Everest Expedition team. Nakatakda namang bumuo ang PCG ng isang &amp;quot;special rescue team&amp;quot; na awtomatikong miyembro ang grupo nina Oracion at Emata. Anang PCG, sa oras na magkaroon ng hindi inaasahang sakuna sa bansa sa ibabaw ng matataas na bundok ay unang magreresponde ang bubuuing special rescue team. (Mer Layson)</body>
<link>http://www.philstar.com/Article.aspx?articleId=339043&amp;publicationSubCategoryId=92</link>
</article>
<article>
<title>Pinas lumulubog</title>
<author>Ni Malou Escudero</author>
<date>
<month>May</month>
<day>28</day>
<year>2006</year>
</date>
<body>Hindi Charter change o impeachment complaint laban kay Pangulong Arroyo ang dapat problemahin ng mga kongresista at pulitiko kundi ang patuloy na pagbabago ng klima ng mundo na nagiging dahilan upang unti-unting lumubog ang Pilipinas. Ito ang sinabi kahapon ni Akbayan Rep. Risa Hontiveros-Baraquel kasabay ang pagpiprisinta ng statistics na nagsasabing patuloy na lumulubog ang Pilipinas at iba pang maliliit na isla sa Pacific dahil sa climate change. Ayon kay Baraquel, noon lamang 1990s, naitala ang pagtaas ng sea levels sa rate na 0.1 hanggang 0.2 meters na naglalagay sa panganib sa mga maliliit na Pacific island at archipelagic countries tulad ng Pilipinas. &amp;quot;If this rate continous by the year 2015, some islands in the Pacific will be totally submerged,&amp;quot; ani Baraquel. Sa Pilipinas lamang anya, naitala sa Metro Manila, Southern Luzon at Southeastern Mindanao ang 15 centimeters na pagtaas ng sea level simula noong 1970 at patuloy na tumataas ang rate taun-taon. &amp;quot;If a complete meltdown of glaciers in Greenland happens, for example, existing sea levels will rise by seven meters, which would submerge most of the Netherlands, Bangladesh, Florida, London and a large chunk of our own archipelago,&amp;quot; babala pa ni Baraquel. Ayon pa sa kongresista, hindi kasing-simple ng problema sa Chacha ang problema ng climate change dahil ito ang dahilan kung bakit nagkakaroon ng La Ni&amp;ntilde;a, El Ni&amp;ntilde;o at patuloy na paglakas ng mga bagyo na pumapasok sa bansa. Bilang paghahanda, nais ni Baraquel na magbuo ang Kongreso ng special committee on climate change upang may mag-aral sa agarang pagpapalit ng energy framework ng bansa mula sa fossil fuel at coal sa renewable at clean sources ng power. Ang ginagamit kasing enerhiya ng Pilipinas at maging ng ibang bansa sa mundo ang isang pinagmumulan ng mabilis na pagbabago ng klima. Ang special committee rin anya ang dapat na tumukoy sa mga delikadong barangay at munisipalidad na exposed sa potential damages ng climate change.</body>
<link>http://www.philstar.com/Article.aspx?articleId=339038&amp;publicationSubCategoryId=92</link>
</article>
<article>
<title>Tuktok ng Mt. Everest naakyat na ng Pinoy!</title>
<author>Ni Danilo Garcia</author>
<date>
<month>May</month>
<day>18</day>
<year>2006</year>
</date>
<body>Tuluyan nang naabot ng Pilipinas ang tuktok ng pinakamataas na bundok sa mundo, ang Mt. Everest sa Nepal, matapos na maakyat ng isang miyembro ng First Philippine Mt. Everest Expedition Team na isang enlisted personnel ng Phil. Coast Guard (PCG) ang summit nito. Sa ulat ni Mark Parlabe, ng Stratworks Marketing Communications, team manager ng grupo, narating ng mountaineer na si Leo Oracion, 31, ang summit dakong alas-5:30 ng hapon kahapon. Matagumpay na naitusok nito ang bandila ng Pilipinas sa pinakamataas na bahagi ng mundo upang makasama sa iilan pa lamang na bansa. Sa monitoring ng PCG kay Team Everest leader, Art Valdez, dakong alas-11 ng gabi (Nepali time) nang umalis si Oracion sa Camp 4, may 26,000 feet na taas at inumpisahan ang &amp;quot;summit assault.&amp;quot; Huling narinig ni Valdez sa radyo si Oracion dakong alas-5:54 ng umaga kahapon at sinabing nasa maayos na siyang kalagayan sa summit ridge. Kasama ni Oracion sa ituktok ng Mt. Everest ang kanyang 24-ayos na Sherpa na si Temba, isang lokal na residente ng Nepal. Si Oracion at mga miyembro ng FPMEE ay pawang mga professional climbers at adventure racers buhat sa PCG. Umabot umano sa higit dalawang taon ang isinagawang pagsasanay ng grupo para sa Mt. Everest Expedition at may tatlong buwan nang nasa Nepal para sa kanilang &amp;quot;acclimatization.&amp;quot; Samantala, dalawa pang Pinoy ang nagtatangka na makarating rin sa tuktok ng Mt. Everest kabilang sina Pastour Emate, 32, miyembro ng Mt. Everest Team at Romeo Garduce. Sa rekord, 179 katao na ang nagbuwis ng buhay sa pag-akyat sa pinakamataas na bundok sa mundo. Mahigit 29,000 feet ang Mt. Everest, ang &amp;quot;Mother Goddess of the Universe&amp;quot; na nasa pagitan ng Nepal at Tibet. Taong 1953 unang naakyat ang bundok ng isang New Zealander at marami na ang sumunod sa kanyang yapak.</body>
<link>http://www.philstar.com/Article.aspx?articleId=337241&amp;publicationSubCategoryId=92</link>
</article>
<article>
<title>Ret. generals gagamitan ng pwersa mapalayas lang</title>
<author></author>
<date>
<month>May</month>
<day>18</day>
<year>2006</year>
</date>
<body>Gagamitan ng puwersa ng Phil. Navy ang overstaying na mga retiradong generals kapag nagmatigas na umalis sa kanilang mga quarters sa Naval Station sa Fort Bonifacio, Makati City sa Sabado. Ito ang babala kahapon ng eviction team commander na si Marine Lt. Col. Gioksan Damang kasabay ng pahayag na bumuo na ang Navy ng Task Force Balik-Bahay na kapapalooban ng 1,300 tropa kaugnay ng itinakdang deadline hanggang Sabado para palayasin ang 56 overstaying na retiradong mga opisyal. &amp;quot;Saturday is our D-Day for the eviction,&amp;quot; ani Damang. Binigyang diin pa ni Damang na wala silang pakialam kung may mga retiradong opisyal na magmamatigas na lumisan bastat susundin nila ang kautusan ng liderato ng Navy na palayasin na ang mga ito sukdulang gumamit ng puwersa. May 100 junior officers at 1,200 sundalo ang pinag-assemble ng Navy sa Marine Headquarters grandstand may ilang metro ang layo mula sa target ng eviction team na Bonifacio Naval station housing. Labing-isang 6x6 trucks, isang payloader at isang bulldozer ang nagsagawa ng troop formation kung saan ay nagsagawa ng briefing sa mga ito ang kanilang commander. Kabilang sa mga pinapalayas ang tatlong dating Navy chief na sina Vice Admirals Mariano Dumangcas, Ernesto de Leon at Victorino Hingco na nag-umpisa nang mag-impake ng kanilang mga kagamitan. Ang eviction team ay nahahati sa tatlong grupo na binubuo ng mga sundalong tutulong sa pag-iimpake ng mga retiradong opisyal, maghahakot ng mga gamit ng mga ito na ilalagak sa Marine gym at mangangalaga sa seguridad ng bisinidad ng Bonifacio naval station. (Joy Cantos)</body>
<link>http://www.philstar.com/Article.aspx?articleId=337251&amp;publicationSubCategoryId=92</link>
</article>
<article>
<title>Paglusaw sa bitay isasalang na sa Senado</title>
<author></author>
<date>
<month>May</month>
<day>18</day>
<year>2006</year>
</date>
<body>Isasalang na sa deliberasyon ng Senado ang pagpapatibay sa mga panukalang lulusaw sa Death Penalty Law kabilang na ang Senate Bill 694 ni Sen. Manny Villar na naglalayong patawan lamang ng habambuhay na pagkakabilanggo ang mga karumal-dumal na krimen sa halip na bitay. Ayon kay Sen. Joker Arroyo, chairman ng committee on justice and human rights, pagsasamahin ang 3 panukalang batas na humihiling na alisin ang death penalty kabilang ang panukala ni Villar, Senate Minority Leader Aquilino Pimentel Jr. at Sen. Serge Osme&amp;ntilde;a. Ang pagbabasura sa death penalty ay laganap na sa buong mundo. Sa ngayon, 88 bansa na ang hindi nagpapataw ng parusang kamatayan sa lahat ng uri ng krimen at 37 bansa na lamang ang may death penalty law ngunit hindi nagpapatupad ng bitay sa nakaraang 10 taon. Sampung bansa naman ang nag-abolish sa death penalty sa lahat ng krimen maliban sa war crimes. (Rudy Andal)</body>
<link>http://www.philstar.com/Article.aspx?articleId=337259&amp;publicationSubCategoryId=92</link>
</article>
<article>
<title>Chicha muna bago Chacha</title>
<author></author>
<date>
<month>May</month>
<day>18</day>
<year>2006</year>
</date>
<body>Dapat unahin muna ang &amp;quot;sikmura&amp;quot; o pangangailangan ng mga nagugutom na mga manggagawa at sambayanang Pilipino bago ang dayalogo sa Charter change. Ito ang naging pahayag kahapon ni Partido ng Manggawa Rep. Renato Magtubo matapos magkaroon ng kompromiso ang Senado at Kamara sa isinagawang LEDAC meeting kamakalawa na magkakaroon ng dayalogo sa isyu nang Chacha. &amp;quot;What is urgent is chicha o pagkain for the masses and not Cha-cha or charter change, which would cater more to the interests of the trapos, principally the illegitimate regime in Malaca&amp;ntilde;ang,&amp;quot; ani Magtubo. Ayon pa kay Magtubo, pangunahing pangangailangan ng mamamayang Pilipino ay pagkain na ihahain sa kanilang hapag, trabaho, basic services at iba pang importanteng pangangailangan. Partikular na dapat unahin aniya ng dalawang kapulungan ay ang pagpasa ng panukalang P125-across-the-board wage increase na matagal nang &amp;quot;inaamag&amp;quot; sa Kongreso at ang pagbibigay ng mas mataas na tax exemptions sa mga manggagawa. Kapwa naghihintay na lamang nang pag-apruba sa ikatlo at pinal na pagbasa sa Kamara ang usapin sa dagdag sahod. (Malou Escudero)</body>
<link>http://www.philstar.com/Article.aspx?articleId=337263&amp;publicationSubCategoryId=92</link>
</article>
<article>
<title>227 kongresista pasok sa millionaires club</title>
<author></author>
<date>
<month>May</month>
<day>18</day>
<year>2006</year>
</date>
<body>Umaabot sa 227 congressmen ang pasok sa &amp;quot;millionaires club&amp;quot; ng Kongreso samantalang siyam lamang sa kabuuang 236 miyembo ng House of Representatives ang maituturing na mahirap at hindi umabot sa isang milyon ang kayamanan. Sa pinakahuling Statement of Assets, Liabilities and Networth (SALN) na ipinalabas ng Records Division ng Kamara, muling nanguna sa listahan ng mga milyonaryo si Las Pi&amp;ntilde;as Rep. Cynthia Villar, maybahay ni Sen. Manuel Villar, na umabot ang networth sa P760 milyon. Pumangalawa si Negros Occ. Rep. Iggy Arroyo, P287.5 milyon; Iloilo Rep. Judy Syjuco, P255 milyon; Iloilo Rep. Ferjenel Biron; P218M; Quezon Rep. Rafael Nantes, Aurora Rep. Juan Edgardo Angara, P107M; Tarlac Rep. Gilberto Teodoro, P102.6M; Surigao del Norte Rep. Glenda Ecleo, P94.2M; Cagayan Rep. Juan Ponce Enrile, Jr., P94 milyon at pang-10 si Davao del Norte Rep. Antonio Floirendo, P92.3M. Si Speaker Jose de Venecia ay pang-33 na may P57M, habang si House minority leader Francis Escudero ay pang-177 at may networth na P6.9M. Ang anak ni Pangulong Arroyo na si Pampanga Rep. Mikey Arroyo ay pang-19 at may networth na P76.9M.(Malou Escudero)</body>
<link>http://www.philstar.com/Article.aspx?articleId=337268&amp;publicationSubCategoryId=92</link>
</article>
<article>
<title>Pirma sa Peoples initiative sinertipikahan na ng Comelec</title>
<author></author>
<date>
<month>May</month>
<day>18</day>
<year>2006</year>
</date>
<body>Naberipika at nasertipikahan na ng Comelec bilang balido ang bilang ng pirma na kailangan para sa Peoples Initiative sa 192 out of 213 legislative districts nationwide, dalawang buwan pagkaraan na ilunsad ang kampanya para makakalap ng suporta para maamyendahan ang 1987 Charter. Sa press conference kahapon, inihayag ng Sigaw ng Bayan coalition na ang kanilang plano ay palakasin pa ang kanilang partnership sa local officials sa pagtulak sa panukalang parliamentary govt. sa grassroot level, para maipaliwanag ng mabuti sa masa ang isyu sa pagsagawa ng plebisito sa Charter change. &amp;quot;The verified signatures in 192 districts, already represent close to 90% of the total number of legislative districts in the country,&amp;quot; sabi ni Sigaw ng Bayan spokesman Atty. Raul Lambino sa press conference sa Rembrandt Hotel sa QC. Aniya, ang local election officials sa mga nabanggit na distrito ay nag-isyu na ng sertipikasyon na nagpapatunay sa mga pirma na isasama sa petisyon para sa Peoples Initiative sa paghain sa Comelec en banc. (Angie dela Cruz)</body>
<link>http://www.philstar.com/Article.aspx?articleId=337271&amp;publicationSubCategoryId=92</link>
</article>
<article>
<title>Juday babasahan ng sakdal ngayon ng BIR sa tax case</title>
<author></author>
<date>
<month>May</month>
<day>18</day>
<year>2006</year>
</date>
<body>Huhusgahan na ngayon ng Bureau of Internal Revenue Court of Tax Appeals (BIR-CTA) ang kasong tax evasion laban sa drama princess na si Judy Ann Santos. Ito ay makaraang ibasura ng CTA ang mosyon ng kampo ng aktres na humihiling na ibasura ang kaso. Naisampa ang tax evasion sa BIR noong March 2005 matapos mapatunayan ng ahensiya na hindi naideklara ni Juday ang tamang kinita nito noong taong 2002. Noong 2002, kumita si Juday ng P16 milyon subalit naideklara lamang ng aktres na kumita ito ng P8 milyon. Nagpapakita ito na hindi nagbayad ng buwis si Juday ng may P2.7 milyon. Una nang sinabi ng Department of Justice (DOJ) na may probable cause upang kasuhan ang aktres ng tax evasion. (Angie dela Cruz)</body>
<link>http://www.philstar.com/Article.aspx?articleId=337277&amp;publicationSubCategoryId=92</link>
</article>
<article>
<title>Pinay sa Saudi naisalba sa bitay</title>
<author></author>
<date>
<month>May</month>
<day>18</day>
<year>2006</year>
</date>
<body>Nailigtas sa parusang bitay ang isang Pinay OFW sa Saudi Arabia nina Pangulong Arroyo at Ambassador Amable Aguiluz V matapos pumayag ang pamilya ng biktima sa pakiusap ng ating gobyerno para sa blood money. Inatasan ng Pangulo si Special envoy to the Gulf Cooperation Council Amb. Aguiluz na sikaping mailigtas sa parusang kamatayan sa pamamagitan ng pagpugot ng ulo si Sarah Dematera, 34, na inakusahang pumatay sa kanyang employer noong Nobyembre 1992. Hinatulan ng kamatayan si Dematera ng local Sharia Court sa Dammam noong Nob. 14, 1993 dahil sa pagpatay umano sa kanyang amo. Matapos ang pagsisikap ni Aguiluz ay pumayag ang pamilya ng biktima para sa 2 milyong Saudi rial (P28 milyon) at nitong Mayo 10 ay tinanggap ng pamilya ng biktima ang paunang bayad sa blood money na 500,000 Saudi Rial o P7 milyon. Ang 175,000 Saudi rial (P2.45 milyon) ay donasyon ni Amb. Aguiluz habang ang iba naman ay nagmula sa kontribusyon ng mga OFWs. Iniutos naman agad ni Abdullah bin Abdul Al Yamani ng Ministry of Justice na itigil ang pagpaparusa kay Dematera matapos tanggapin ng pamilya ng biktima ang paunang blood money. Nagpasalamat naman ang pamilya ni Dematera kina Pangulong Arroyo at Amb. Aguiluz dahil sa ginawang pagtulong sa OFW para mailigtas sa parusang kamatayan. (Rudy Andal)</body>
<link>http://www.philstar.com/Article.aspx?articleId=337278&amp;publicationSubCategoryId=92</link>
</article>
<article>
<title>Justice Velasco nagsampa ng libelo vs huwes</title>
<author></author>
<date>
<month>May</month>
<day>18</day>
<year>2006</year>
</date>
<body>Naghain ng kasong libelo sa Manila Prosecutors Office (MPO) si newly appointed Supreme Court (SC) Justice Presbitero Velasco laban sa dating Huwes ng Binan Regional Trial Court (RTC) na si Atty. Pablo Francisco. Nag-ugat ang kaso nang magsumite si Atty. Francisco ng pagtutol sa Judicial and Bar Council laban sa pagnomina kay Velasco bilang miyembro ng SC. Sa sulat na ipinadala ni Francisco kay dating SC Chief Justice Hilario Davide Jr., napuwersa siyang magbitiw bilang acting Judge dahil sa patuloy na nararanasang &amp;quot;harassment&amp;quot; mula sa mga opisyales ng SC makaraang kuwestyunin niya ang pagkaka-rehistro ng &amp;quot;title&amp;quot; ng RTC Bi&amp;ntilde;an Branch 25 sa 1.5 hectare river bed sa Cabuyao, Laguna sa pangalan ng Science Park of the Philippines, Inc., na ang pangunahing stockholder ay isang Elena Lim. Ngunit lumalabas na narehistro lamang ang naturang titulo nang umakto si Francisco bilang Huwes sa RTC Branch 25, bukod pa sa binigyang halaga rin niya ang argumento ng mga estudyante ng Bantay Katarungan at ilantad ang mga katiwalian sa annexation ng river bed upang gawing industrial estate ng Science park. Subalit nakitaan ni Velasco na may malisya ang ginawang letter ni Francisco laban sa kanya dahil bukod tangi siya lamang ang idiniin sa sulat kay Davide gayong nominado rin sina ex-Solicitor General Alfredo Benipayo at Justice Rodrigo Cosico. Sa panig ni Francisco, sinabi nito na handa siyang sumailalim sa isang preliminary investigation sa kondisyong ang lahat ng kanyang sulat kasama ang Annexes A hanggang SSS-1 ay dapat labas sa gagawing imbestigasyon sa piskalya ng Maynila. (Gemma Amargo-Garcia)</body>
<link>http://www.philstar.com/Article.aspx?articleId=337279&amp;publicationSubCategoryId=92</link>
</article>
<article>
<title>Planta sa QC, hiling ipasara</title>
<author></author>
<date>
<month>May</month>
<day>18</day>
<year>2006</year>
</date>
<body>Muling pinabubuksan ni Quezon City 3rd District councilor Dante de Guzman ang kaso ng ilegal na operasyon ng power manufacturing na posibleng magdulot ng nakamamatay na sakit sa mga residente ng lungsod. Ayon kay de Guzman, ilegal umano ang pagtatayo ng Delta Star Power Manufacturing Corp. na ino-operate ni Reynaldo Daquigan sa Novaliches area Jordan Plaines subdivision. Noong Enero 2002 ay iginiit ni de Guzman na imbestigahan ng konseho ang naturang isyu, subalit apat na taon na ang nakararaan ay walang anumang rekomendasyong ipinalabas dito ang mga miyembro ng komite dahilan upang manatiling tulog ang kaso. Pinangangambahan umano ni de Guzman ang sakit na maaaring idulot ng langis na ginagamit sa pagsasa-ayos ng electric transformers na itinatapon ng kompanya. Maaari umano nitong higupin ang mga nakalalasong langis sa mga tubo ng tubig na pinanggagalingan ng inumin ng mga residente sa lugar. (Doris Franche)</body>
<link>http://www.philstar.com/Article.aspx?articleId=337280&amp;publicationSubCategoryId=92</link>
</article>
<article>
<title>Mayor hinarang sa NAIA, Sec. Gonzalez nagalit</title>
<author></author>
<date>
<month>May</month>
<day>18</day>
<year>2006</year>
</date>
<body>Pinagalitan ni Justice Secretary Raul Gonzalez ang mga kawani ng Bureau of Immigration (BI) na nakatalaga sa Ninoy Aquino International Airport (NAIA) makaraang pigilan ng mga ito si Dingalan, Aurora Mayor Jaime Ylarde na makalabas ito ng bansa patungong Hong Kong sa kabila ng pahintulot ng kalihim. Sinabi ni Gonzalez na ang pagtungo naman ni Ylarde sa HK ay mayroong kaugnayan sa tungkulin nito kaya binigyan niya ito ng go-signal. Subalit sa kabila nito, pinigilan pa rin sa airport ng mga immigration agent si Ylarde dahil sa pagkakasama ng pangalan nito sa watchlist dahil sa umanoy pagkakasangkot nito sa pagpatay sa mamamahayag na si Philip Agustin. Bunga nito, nagpasya na lamang si Ylarde na huwag nang lumabas ng bansa upang ipakita umano na hindi niya tatakasan ang umanoy kasong ibinibintang sa kanya. Malaki ang paniniwala ni Ylarde na ang hindi pagpapalabas sa kanya ng bansa ay maituturing na isang harassment ng mga kalaban niya sa pulitika. (Grace dela Cruz/Butch Quejada)</body>
<link>http://www.philstar.com/Article.aspx?articleId=337281&amp;publicationSubCategoryId=92</link>
</article>
<article>
<title>Pinoy nabaril sa East Timor</title>
<author></author>
<date>
<month>May</month>
<day>27</day>
<year>2006</year>
</date>
<body>Isang opisyal ng Philippine National police (PNP) na kabilang sa limang Pinoy contingent sa East Timor ang nabaril sa tiyan nang magkaroon nang sagupaan sa pagitan ng tropa ng United Nations at grupo ng mga tinanggal na sundalo. Siyam na pulis ang nasawi sa insidente na ikinasugat ng 27 iba pa nitong Huwebes. Kinilala ang nasugatang si Chief. Insp. Edgar Layon, 45, tubong Sta. Mesa, Manila. Ligtas na ito sa tiyak na kapahamakan. Ang sagupaan ang itinuturing ng pamahalaan ng East Timor na &amp;quot;deadliest encounter&amp;quot; ang nangyari sa pagitan ng renegade troops at government forces simula nitong Marso matapos ituos ng kanilang gobyerno na sibakin ang mga sundalo na nagsasagawa ng strike. (Ellen Fernando)</body>
<link>http://www.philstar.com/Article.aspx?articleId=338885&amp;publicationSubCategoryId=92</link>
</article>
<article>
<title>Solon inatake sa puso</title>
<author></author>
<date>
<month>May</month>
<day>27</day>
<year>2006</year>
</date>
<body>Isang congressman ang isinugod kahapon sa Philippine Heart Center matapos itong atakihin sa puso. Ayon sa report, halos isang oras nasa gym at nagpapapawis si Western Samar Rep. Reynaldo Uy, 54, bago ito atakihin sa loob ng kanilang bahay sa North Susana Executive Village, QC. Ayon sa kapatid na si Conchita Uy Lo, sumailalim na ang kongresista sa heart bypass at posibleng sobrang pagkapagod kaya ito inatake. Ayon pa kay Conchita, may history sila ng sakit sa puso at nakatakda sana silang umuwi sa kanilang lalawigan sa Samar para sa death anniversary ng kanilang ina na namatay sa sakit sa puso. Dalawang kapatid din umano ng mambabatas ang namatay dahil sa nasabing sakit. Ayon pa sa ulat, nasa maayos nang kalagayan si Rep. Uy. (Malou Escduero)</body>
<link>http://www.philstar.com/Article.aspx?articleId=338884&amp;publicationSubCategoryId=92</link>
</article>
<article>
<title>Satur di pinayagan sa Jakarta</title>
<author></author>
<date>
<month>May</month>
<day>27</day>
<year>2006</year>
</date>
<body>Hindi pinayagan ni Justice Secretary Raul Gonzalez na makalabas ng bansa si Bayan Muna Rep. Satur Ocampo para dumalo sa isang forum sa Indonesia. Sa ipinalabas na memorandum ni Gonzalez sa Cabinet Oversight Committee on Internal Security (COCIS), sinabi nito na hindi dapat alisin sa watchlist order ng Bureau of Immigration at payagang makabiyahe palabas ng bansa si Ocampo dahil maaaring makaapekto ito sa kasong rebelyon na kinakaharap nito sa Makati Regional Trial Court. Ang memo ay kasunod ng kahilingan ni Ocampo na payagan siyang dumalo sa International Conference on the Cancellation of Illegitimate Debts sa Jakarta. (Grace dela Cruz/Malou Escudero)</body>
<link>http://www.philstar.com/Article.aspx?articleId=338880&amp;publicationSubCategoryId=92</link>
</article>
<article>
<title>AFP di magso-sorry sa 5 Erap supporters</title>
<author></author>
<date>
<month>May</month>
<day>27</day>
<year>2006</year>
</date>
<body>Nanindigan si AFP Chief Gen. Generoso Senga na legal ang pag-aresto sa limang supporters ni dating Pangulong Joseph Estrada at hindi magso-sorry ang militar sa mga ito. Ayon kay Senga, inatasan na niya si Intelligence Service of the Armed Forces of the Philippines (ISAFP) chief Commodore Leonardo Calderon na siyasatin ang operating unit ng Military Intelligence Group (MIG) 15 na siya umanong umaresto kina Virgilio Eustaquio, PO3 Jose Curameng, Jim Cabautan, Dennis Ebona at Ruben Dionisio, pawang kasapi ng Union of the Masses for Democracy and Justice (UMDJ) noong Lunes. Gayunman, tiniyak ni Senga na sakaling mapatunayan na may paglabag sa batas sa panig ng ISAFP ay hindi nila ito kukunsintihin. Unang itinanggi ng AFP ang pagka-aresto sa lima pero inamin din kinabukasan ni AFP spokesman Col. Tristan Kison. Samantala, hindi palalagpasin ng Senado ang umanoy paglabag sa karapatang-pantao ng ISAFP. Ayon kay Sen. Rodolfo Biazon, chairman ng Senate committee on national defense and security, hihimayin nila ang alegasyon ng lima na silay pinahirapan at pinakawalan matapos ang tatlong araw. Sinabi ng lima na nakaranas sila ng mental torture bukod pa sa matinding panggugulpi sa kamay ng mga humuli sa kanila. Sa lima ay si Dionisio ang nakatikim umano ng grabeng pagpapahirap na kinuryente pa ang ari. Ang lima ay nasa pangangalaga ngayon ni Sen. Jinggoy Estrada. (Joy Cantos/Rudy Andal)</body>
<link>http://www.philstar.com/Article.aspx?articleId=338874&amp;publicationSubCategoryId=92</link>
</article>
<article>
<title>4-araw kada linggong litis sa Subic rape case</title>
<author></author>
<date>
<month>May</month>
<day>27</day>
<year>2006</year>
</date>
<body>Para maabot ang one-year time frame na itinakda para resolbahin ang Subic rape case, apat na araw kada linggo ang gagawing paglilitis ng Makati Regional Trial Court. Sa pre-trial kahapon, sinabi ni Judge Benjamin Pozon ng Branch 139, Makati RTC na ang &amp;quot;speedy trial&amp;quot; ay alinsunod sa itinatakda ng Visiting Forces Agreement (VFA) kung saan nakasaad na sa loob ng isang taon ay dapat matapos ang kaso. Kapag hindi naabot ang deadline ay hindi na papayagan pa ng Amerika na maiprisinta ang mga akusadong Kano. Mariing tinutulan ni Atty. Evalyn Ursua, abogado ng biktimang si Nicole, 22, ang kautusan dahil katwiran nito, maituturing na &amp;quot;humanly cruel&amp;quot; ang 4 days hearing. Hindi naman anya sila tutol sa speedy trial kundi dapat namang maging rasonable ito. Hindi rin basta-basta ang kaso at kailangang mabusisi, ayon pa kay Ursua. May hinala ito na ang speedy trial ay hindi sa kapakanan ng biktima kundi pabor sa mga akusado. Nais din ng korte na bawasan ang 44 testigo na ipiprisinta ng prosecution na tinutulan din ng kampo ng biktima. Wala namang nagawa ang prosecution kundi pumayag sa utos ng korte. (Lordeth Bonilla)</body>
<link>http://www.philstar.com/Article.aspx?articleId=338869&amp;publicationSubCategoryId=92</link>
</article>
<article>
<title>112 retired enlisted men ng Navy palalayasin</title>
<author></author>
<date>
<month>May</month>
<day>27</day>
<year>2006</year>
</date>
<body>Muling ikinasa ng pamunuan ng Philippine Navy ang kanilang 1,300 strong &amp;quot;eviction team&amp;quot; upang isabak sa panibagong pagpapalayas sa isa pang pangkat ng mga retiradong tauhan ng Navy na inihalimbawa sa mga anay na dapat puksain. Ayon kay Navy Flag Officer In Command Vice Admiral Mateo Mayuga, binibigyan niya ng hanggang unang araw ng Hunyo o Huwebes ang panibagong 112 retired enlisted personnel (EPs) na nag-overstay sa kanilang mga tinitirhan sa loob ng Fort Bonifacio upang lisanin ang kani-kanilang mga quarters. Ani Mayuga, kailangang pakinabangan naman ng mga aktibong opisyal ang nasabing mga quarters kaya sukdulang gumamit sila ng puwersa ay palalayasin na ang mga overstaying na retiradong EPs. Aminado si Mayuga na malala na ang suliranin sa hukbong dagat kaugnay sa mga overstaying retired officers and enlisted personnel na ikinumpara nito sa anay na sumisira sa kanilang hukbo. Sinabi pa ni Mayuga na ginaya lamang ng mga EPs ang mga retired officers. Umaabot na rin sa mahigit P6 milyon ang panibagong utang sa kuryente at tubig ng nasabing mga retiradong EPs. (Joy Cantos)</body>
<link>http://www.philstar.com/Article.aspx?articleId=338861&amp;publicationSubCategoryId=92</link>
</article>
<article>
<title>Tamad na mga kongresista mag-resign na lang!</title>
<author></author>
<date>
<month>May</month>
<day>27</day>
<year>2006</year>
</date>
<body>Dapat na umanong magbitiw na lamang sa puwesto ang mga kongresistang wala nang balak pang gawin ang kanilang trabaho at palaging absent sa sesyon. Pinayuhan din ng ilang lider sa Kamara de Representates ang mga tamad na kongresista na hindi na dapat tumakbo pang congressman kung hindi na kayang gampanan ang tungkulin sa bayan. Ayon kay Deputy Majority Leader Antonio Cerilles, panahon na para supilin ang pagmamatigas ng mga tamad na mambabatas dahil sa halip na makatulong sa paggawa ng mga panukalang batas ay nakakadagdag lamang sa masamang impresyon ng publiko sa Kamara. Aniya, hindi naman balakid sa trabaho ng mga mambabatas ang pagdalo sa plenaryo at mga pampublikong pagdinig dahil tatlong araw lang naman ang sesyon ng Kongreso at may sapat na araw pang nalalabi ang mga ito para naman asikasuhin ang pangangailangan ng kanilang mga ka-distrito. Sinabi ni Cerilles na ang pagpapataw ng kaparusahan sa mga tamad na kongresista ay naglalayong ireporma ang Mababang Kapulungan ng Kongreso at hindi upang pabanguhin ang imahe ng institusyon. Naniniwala siya na papuri at paggalang ang tatanggapin ni Speaker Jose de Venecia kung ipapatupad nito ang &amp;quot;disciplinary action&amp;quot; sa mga kongresistang idolo si &amp;quot;Juan Tamad.&amp;quot; Ayon pa dito, hindi na rin umano kailangan ang pagsasagawa ng mga tinaguriang marathon session at makakatipid pa ang institusyon, kung makukuha lamang ng Kamara ang kinakailangang quorum para makapagpasa ng panukalang batas. Aminado si House Majority leader Prospero Nograles na malaking problema pa rin ng House leadership ang quorum. Ani Nograles, trabaho ng mga mambabatas na magpasa ng mga national at local measures kahit walang kasiguraduhan na papasa ang mga ito sa Senado. Pabor ang karamihan na tapyasan ang sahod ng mga kongresistang pala-absent at humiling na muling ilathala sa mga pahayagan ang kanilang mga pangalan. (Malou Escudero)</body>
<link>http://www.philstar.com/Article.aspx?articleId=338855&amp;publicationSubCategoryId=92</link>
</article>
<article>
<title>Hit squad ng NPA nasa MM na; GMA, Cabinet member target!</title>
<author>Ni Doris Franche</author>
<date>
<month>May</month>
<day>19</day>
<year>2006</year>
</date>
<body>Nasa Metro Manila na umano ang hit squad ng New Peoples Army (NPA) at ang target ay iligpit si Pangulong Arroyo at ang isang Cabinet member. Ayon kay National Security Adviser Norberto Gonzales, founding-chairman ng Partido Demokratiko Sosyalista ng Pilipinas (PDSP), ang &amp;quot;special team&amp;quot; ay binuo mismo ni Jose Ma. Sison sa tulong umano ng oposisyon. &amp;quot;The communist and some opposition leaders have no option left to bring down the government but to kill the President to attain their political objective,&amp;quot; sabi ni Gonzales sa press briefing sa Rembrandt Hotel sa Quezon City. Nakakalat na umano sa bansa ang hit squad kung saan naghahanap na lamang ng tamang pagkakataon upang isagawa ang plano. Tumanggi naman si Gonzales na pangalanan ang miyembro ng Gabinete na nasa hit list, subalit hinala ng ilan ay si Justice Sec. Raul Gonzalez ito. Tukoy na umano ng gobyerno ang ilan sa mga personalidad na sangkot sa kill plot at gumawa na rin ng kaukulang paghahanda para sa kaligtasan ng Pangulo at iba pang opisyal ng pamahalaan. &amp;quot;Sila yung nangako sa mga NPA na tulungan silang pabagsakin si PGMA at ang kapalit nito ay pwesto sa gobyerno kapag sila ay nanalo,&amp;quot; sabi ni Gonzales. &amp;quot;Mula pa noong panahon ni Pangulong Arroyo, tumutulong na sila pero sa tuwing nagtatagumpay ang opposition hindi sila nabibigyan ng pwesto. Sa puntong ito gusto nilang manigurado kaya pinapaalala nila sa opposition na huwag nyo kami kakaliwain,&amp;quot; dagdag pa ni Gonzales. Samantala, sinabi ni Gonzales na ang plano ay tuluyang pabagsakin ang pamahalaan ni Gloria kayat matinding seguridad ang pinaghahandaan upang pigilan ang assassination at destabilisasyon.</body>
<link>http://www.philstar.com/Article.aspx?articleId=337421&amp;publicationSubCategoryId=92</link>
</article>
<article>
<title>Ex-beauty queen kakasuhan ni Erap</title>
<author></author>
<date>
<month>May</month>
<day>19</day>
<year>2006</year>
</date>
<body>Kakasuhan ng multi-milyong libel case ni dating Pangulong Joseph Estrada ang ex-beauty queen na si Joelle Pelaez dahil sa pagdadawit sa kanya sa umanoy P2.9 bilyong money laundering. Ayon kay Didagen Dilangalen, spokesman ni Estrada, ang expose ni Pelaez ay para sirain ang testimonya ng dating pangulo sa darating na Miyerkules. Timing anya dahil money laundering ang tatalakayin sa pagdinig. Pinabulaanan ni Erap na inalok niya ng P50-M halaga ng condo si Pelaez at hindi rin anya niya ito inalok maging kabit. Si Atty. Rene Saguisag ang naatasan na maghanda ng reklamo laban kay Pelaez habang ihahain naman ni Atty. Leonardo Siguion-Reyna ng Siguion-Reyna, Montecillo and Ongsiako Law Office ng parehong kaso sa Amerika laban kay Pelaez na kasalukuyang naninirahan sa Los Angeles. Una nang sinabi ni Ilocos Sur Gov. Luis &amp;quot;Chavit&amp;quot; Singson na si Pelaez ang paboritong kasama ni Estrada sa kanyang pagma-mahjong. Ipinakita pa ni Chavit ang kopya ng isang tseke na diumanoy ibinalato ni Estrada kay Pelaez noong minsang manalo ito sa mahjong. (Malou Escudero)</body>
<link>http://www.philstar.com/Article.aspx?articleId=337435&amp;publicationSubCategoryId=92</link>
</article>
<article>
<title>Ikalawang Pinoy nakarating na rin sa tuktok ng Mt. Everest</title>
<author>Ni Danilo Garcia</author>
<date>
<month>May</month>
<day>19</day>
<year>2006</year>
</date>
<body>Nabiyayaan pa ang Pilipinas ng dagdag na glorya matapos na makarating na rin sa tuktok ng pinakamataas na bundok sa mundo, ang ikalawang Pinoy mountaineer na si Erwin &amp;quot;Pastour&amp;quot; Emata, miyembro ng First Philippine Mt. Everest Expedition Team ng Philippine Coast Guard. Sa ulat ni team leader Art Valdez, dakong alas-7:34 ng umaga nang makarating ng ligtas sa summit ng Mt. Everest si Emata. Napabilis umano ang pagdating ni Emata sa peak ng bundok dahil sa nabiyayaan ito ng magandang panahon. Una na nilang tinantiya na bandang tanghali pa o hapon ito makakaabot sa tuktok. Samantala, nasa Camp 3 na si Leo Oracion, ang unang Pinoy na nakarating sa summit kamakalawa ng hapon. Nagtagpo pa sila ni Emata sa naturang kampo ngunit 30 minuto pa lamang nakakapagpahinga si Oracion nang tumulak na para sa sarili niyang &amp;quot;summit assault&amp;quot; ang una. Kasalukuyang pinagpapahinga pa ni team physician Dr. Ted Esguerra si Oracion sa Camp 3 bago tuluyang bumaba sa Base Camp. Iniulat ni Valdez na naghihiyawan ang mga Pinoy mountaineers sa kanilang base camp matapos na malaman na nakarating na sa summit si Emata. Kasama ring nagbubunyi ng mga Pilipino ang mga dayuhang mountaineer na umanoy napabilib ng mga Pinoy dahil sa angking talento at tapang sa pagsubok. Ipinagdarasal naman ng buong Philippine team ang ikatlo pang mountaineer na si Romy Garduce na ligtas ring makaakyat sa summit ng bundok upang makumpleto ang tagumpay ng Pilipinas. Nabatid na pare-parehong ruta ang ginamit ng tatlong climber, ang Southridge. Sinabi naman ni PCG spokesman Lt. Commander Joseph Coyme na isasama na nila ngayon sa &amp;quot;special search and rescue team&amp;quot; ang buong team ng First Philippine Mt. Everest Expedition na siyang mangunguna sa mga mahirap na operasyon sa oras ng sakuna. Ikinalugod naman ni Pangulong Arroyo ang matagumpay na pag-akyat sa Mt. Everest nina Oracion at Emata. &amp;quot;The conquest of the worlds highest peak is a mark of Filipino excellence, perseverance and courage in braving the hard trek of nation building,&amp;quot; anang Pangulo. Bibigyan naman ng parangal ng Senado at Kamara ang mga Pinoy na nakaakyat sa Mt. Everest. Ayon kina Sens. Richard Gordon at Pia Cayetano, hindi matatawaran ang determinasyon nina Oracion, Emata at Garduce at iba pang miyembro ng First Philippine Mt. Everest Expedition Team sa ipinakita nilang kakayahan at determinasyon na itinaya ang mga buhay maitayo lamang ang bandila ng Pilipinas sa tuktok ng Mt. Everest. Anang mambabatas, dapat lang bigyan ng parangal ang mga Pinoy na ito dahil higit pa sa pagkapanalo ng gold medal sa Olympics ang katumbas ng kanilang natamong karangalan. (May ulat nina Lilia Tolentino/Rudy Andal/Malou Escudero)</body>
<link>http://www.philstar.com/Article.aspx?articleId=337436&amp;publicationSubCategoryId=92</link>
</article>
<article>
<title>Garcia nagpapasarap sa HK</title>
<author></author>
<date>
<month>May</month>
<day>19</day>
<year>2006</year>
</date>
<body>Pinabulaanan kahapon ng Philippine National Police (PNP) na nakatakas patungong Hong Kong si dating AFP Comptrollership ret. Major Gen. Carlos Garcia at nagliliwaliw na ngayon doon. Ayon kay C/Supt. Raul Bacalzon, director ng PNP Headquarters Support Group, nakakulong sa PNP Custodial Center sa Camp Crame si Garcia at binubuno ang 2-taong &amp;quot;hard labor&amp;quot;. Kasinungalingan anya ang balitang nagpapakasarap ito ngayon sa HK sa halip na pagdusahan ang hatol. Sa pahayag ni dating Maguindanao Rep. Didagen Dilangalen, may sources umano siya na kinukunsinti ng mga top brass sa Crame ang pagbabakasyon ni Garcia sa HK na hinihinalang may kapalit na malaking halaga. Sinabi naman ni Sr. Supt. Gil Meneses, deputy camp commander sa Crame na hindi nakakalabas ng kanyang selda si Garcia dahil bantay-sarado ito at kung pinapayagan man nila itong lumabas ng kulungan ay kapag dadalo lamang sa paglilitis ng kanyang kaso. Sa Lunes ay ipapalabas na ng Sandiganbayan Third Division ang desisyon sa isa sa apat na kasong perjury na kinakaharap ni Garcia. Ito ang unang kasong kriminal ni Garcia na dedesisyunan ng civilian court matapos mapatunayang nagkasala sa court martial noong Dis. 2, 2005 dahil sa graft at ilegal na pagkakaroon ng dual citizenship. Nahaharap din ito sa tatlo pang counts ng perjury, isang plunder at dalawang kaso ng forfeiture para sa kanyang ill-gotten wealth. Nag-ugat ang kaso sa diumanoy misrepresentation na ginawa ni Garcia ng kanyang 2000 statement of assets, liabilities and net worth (SALN) kung saan idineklara niyang mayroon siyang mga motor vehicles na nagkakahalaga lamang ng P870,000. Ayon sa prosecutors, hindi totoo ang nasabing halaga at masyadong maliit ang deklarasyon ni Garcia. Kabilang umano sa pag-aari ni Garcia ang isang Toyota Previa na nagkakahalaga ng P521,797; isang Mitsubishi L-300 de luxe van na nabili ng P424,583 at isang Honda Civic na nagkakahalaga ng P564,000. (Joy Cantos/Malou Rongalerios)</body>
<link>http://www.philstar.com/Article.aspx?articleId=337445&amp;publicationSubCategoryId=92</link>
</article>
<article>
<title>Mosyon vs EO 464 hinirit</title>
<author></author>
<date>
<month>May</month>
<day>19</day>
<year>2006</year>
</date>
<body>Umapela ang gobyernong Arroyo sa Supreme Court (SC) na muling pag-aralan nito ang unang desisyon kaugnay sa kinukuwestiyong legalidad ng Executive Order 464. Sa Motion for Reconsideration ni Solicitor General Eduardo Nachura, iginiit nito na hindi nagkaroon ng pag-abuso sa panig ni Pangulong Arroyo nang ipalabas nito ang EO 464. Ipinaliwanag ng OSG na mayroong kapangyarihan ang Pangulo na obligahin ang mga opisyal na sakop ng ehekutibo na magpaalam muna sa Presidente bago humarap sa mga pagdinig ng Kongreso, sa pamamagitan ng paggigiit ng executive privilege. Aniya, wala ring nilalabag ang EO 464 sa anumang Senate rules at guidelines. Hindi aniya dapat na idineklarang walang bisa ang Sec. 2-B ng EO 464 na nagsasabing sakop ng naturang kautusan ang mga Senior officials ng Executive Dept., General at Flag Officers ng AFP, PNP at Senior National Security Officials. Nilinaw pa sa motion na ang tanging layunin ng EO 464 ay maprotektahan ang mga executive officials na humaharap sa mga congressional investigations. Binigyang-diin pa ng OSG na kadalasan ay pamumulitika na lamang umano ang layunin ng isinasagawang imbestigasyon at hindi na maituturing na &amp;quot;in aid of legislation.&amp;quot; (Grace dela Cruz)</body>
<link>http://www.philstar.com/Article.aspx?articleId=337451&amp;publicationSubCategoryId=92</link>
</article>
<article>
<title>Talamak na extortion sa NPO, ibinuko</title>
<author></author>
<date>
<month>May</month>
<day>19</day>
<year>2006</year>
</date>
<body>Ibinunyag ng isang private printing company ang umanoy sapilitang pangingikil ng ilang tiwaling mga opisyales ng National Printing Office (NPO) sa mga lehitimong private printers kapalit ng transaksyon sa nasabing ahensya. Ang pagkakadiskubre ng katiwalian ay bunga na rin ng kahilingan sa Malaca&amp;ntilde;ang ng mga ito na magsagawa ng lifestyle checks sa mga opisyales ng NPO upang imbestigahan sa hindi maipaliwanag na kayamanan ng mga ito. Sa complaint-affidavit ng mga opisyales ng Eastland Printink Inc., na inihain nito kay NPO office-in-charge Felipe Evardone noong Abril 9, 2006 at Abril 19, ibinulgar nito ang sapilitang pangingikil ng mga tauhan nitong sina Nanette Golez, executive secretary at Marietta de Guzman, chairman ng NPO Bidding and Award Committee (BAC). Sinabi ni Napoleon Bunagan, general manager ng Eastland Printink Inc., na sapilitang humihingi ng kabuuang 6.5 porsiyento sa bawat kumpanya sina de Guzman at Golez bilang bahagi ng ipinatutupad ng mga itong standard operating procedure (SOP). Kapag tumangging magbigay sa nasabing SOP ay iniipit umano ng BAC ang mga papeles ng mga nasabing kumpanya hanggang sa hindi na isali ang mga ito sa isinasagawang bidding. Sinabi naman ni Eastland Printink VP-Finance Manager Robert Bunagan, na maliban sa 1.5 porsiyentong hinihinging SOP nina de Guzman at Golez ay awtomatiko ring may napupuntang 5 porsiyento sa tanggapan ni Evardone. Mistula namang walang aksyon sa reklamo si Evardone sa idinulog ng mga private printers kung kayat naniniwala ang mga itong may nagaganap na sabwatan. (Doris Franche)</body>
<link>http://www.philstar.com/Article.aspx?articleId=337453&amp;publicationSubCategoryId=92</link>
</article>
<article>
<title>MTRCB chief pinagre-resign</title>
<author></author>
<date>
<month>May</month>
<day>26</day>
<year>2006</year>
</date>
<body>Nagdaos ng rally kahapon si 6th district Rep. Benny Abante, Jr., mga constituents nito at ang miyembro ng Baptist organization upang hilinging magbitiw na sa puwesto ang mga empleyado ng Movie Television Review and Classification Board (MTRCB) sa pangunguna ng chairman nitong si Consoliza Laguardia kasabay ng pagbubuwag sa nasabing ahensiya. Ayon kay Abante, habang nagsasagawa ng rally ang kanyang mga kasamahan sa labas ay nagtungo siya sa loob ng tanggapan ni Laguardia subalit hindi niya ito nakita at sa halip ay sinagot siya ng secretary ni Laguardia na pumupunta lamang ang chairman kung may ire-review na pelikula. Bunga nito, nagalit si Abante at sinabing pera ng bayan ang binabayad sa kanila kaya dapat lamang na sila ay magtrabaho. Sinabi ni Abante na magsusumite siya ng resolusyon na buwagin na ang MTRCB dahil wala din naman umano itong silbi partikular na sa pag-apruba sa pagpapalabas ng The Da Vinci Code matapos umanong suhulan ng P5 milyon ang MTRCB. Aniya, ang Da Vinci Code ay lantarang pambabastos sa Diyos at sa mga Katoliko na nananalig. (Doris Franche)</body>
<link>http://www.philstar.com/Article.aspx?articleId=338719&amp;publicationSubCategoryId=92</link>
</article>
<article>
<title>Erap, inilibing ang sarili</title>
<author></author>
<date>
<month>May</month>
<day>26</day>
<year>2006</year>
</date>
<body>Mistulang inilibing na mismo ni dating Pangulong Joseph Estrada ang kanyang sarili matapos aminin sa korte na pinirmahan niya ang Jose Velarde account. Sinabi ni House Majority leader Prospero Nograles na mas maraming tanong pa ang lumutang matapos sabihin ni Estrada na nagsilbi lamang siyang guarantor sa pagitan ng kanyang kaibigang si Jaime Dichaves at businessman William Gatchalian. &amp;quot;As guarantor, why did Erap need to use a different name?&amp;quot; pagtatanong ni Nograles. Kuwestiyonable rin aniya kung bakit si Estrada ang lumagda sa mga bank documents gayong ang uutang sa bangko ay ang kanyang cronies. Buko na aniya si Estrada sa ginawang testimonya ng mga opisyal ng bangko kaya kailangan na nitong aminin ang ginawang pagpirma bilang si Jose Velarde. Lalo lamang aniyang nalulubog sa kumunoy ng kasinungalingan ang dating presidente. (Malou Escudero)</body>
<link>http://www.philstar.com/Article.aspx?articleId=338718&amp;publicationSubCategoryId=92</link>
</article>
<article>
<title>5 Erap supporters pinakawalan na</title>
<author></author>
<date>
<month>May</month>
<day>26</day>
<year>2006</year>
</date>
<body>Pinalaya na kagabi ng Philippine National Police (PNP) ang limang supporters ni dating Pangulong Joseph Estrada alinsunod sa utos ng Department of Justice (DOJ) upang matiyak na maisasailalim ang mga ito sa tamang proseso ng paglilitis ng kasong rebelyon na isinampa ng pulisya. Ipinaliwanag naman ni State Prosecutor Emmanuel Velasco na ang pagpapalaya kina Ruben Dionisio, Dennis Ibona, Virgilio Eustaquio, PO2 Jose Curameng at Jim Cabauatan ay nangangahulugan na ibinasura na ng DOJ ang kasong rebelyon laban sa lima. Anya,tinitiyak lamang ng prosecution na dadaan sa due process ang kaso ng mga ito. Nagbanta naman ang Commission on Human Rights (CHR) na mananagot ang Armed Forces of the Philippines (AFP) dahil sa umanoy ilegal na pag-aresto sa tinaguriang &amp;quot;UMDJ 5.&amp;quot; &amp;quot;The Armed Forces of the Philippines (has a lot of explaining to do) because (its) spokesman denied the arrest at first but admitted later that those arrested were in (its) custody,&amp;quot; pahayag ni CHR Commissioner Wilhelm Soriano. Ayon kay Dionisio, piniringan siya ng ISAFP operatives at inumbag sa pader. Hindi pa nakuntento ay kinuryente ang kanyang ari at nilagyan ng plastic bag sa ulo. Pilit umanong pinapaamin si Dionisio na siya ang secretary ng Metro Rizal Party committee ng CPP-NPA. Hindi naman aatrasan ng AFP ang kasong isasampa ng lima kasabay ng pagtanggi na tinortyur nila ang mga ito. (Grace dela Cruz/Angie dela Cruz/Joy Cantos)</body>
<link>http://www.philstar.com/Article.aspx?articleId=338715&amp;publicationSubCategoryId=92</link>
</article>
<article>
<title>Gumagamit ng freon sa Hulyo huhulihin ng LTO</title>
<author></author>
<date>
<month>May</month>
<day>26</day>
<year>2006</year>
</date>
<body>Sa Hulyo pa manghuhuli ang Land Transportation Office (LTO) ng mga sasakyang gamit ay freon sa kanilang aircon upang mabigyan ng sapat na pagkakataon ang mga car owners na makapag-convert ng aircon na environment friendly tulad ng HFC 134 A. Ayon kay LTO Chief Anneli Lontoc, ang freon na gamit ngayon sa aircon ng mga sasakyang may model 98 pababa ay nakakabutas ng ozone layer kaya ipinagbabawal na itong gamitin. Niliwanag din ni Lontoc na hindi na sila nagrerehistro ng mga naturang sasakyan na hindi pa converted ang aircon sa HFC 134 A. Ang di pagpapagamit sa freon bilang aircon sa mga sasakyan ay bahagi ng pagsuporta ng Pilipinas sa Montreal Protocol na layuning maibsan ang pagkasira ng ozone layer ng mundo. Maging sa pagpapalamig ng refrigerators na gamit ay freon ay ipinagbabawal na rin ng DENR. (Angie dela Cruz)</body>
<link>http://www.philstar.com/Article.aspx?articleId=338713&amp;publicationSubCategoryId=92</link>
</article>
<article>
<title>Absenerong congressmen,tapyasan ng sahod!</title>
<author></author>
<date>
<month>May</month>
<day>26</day>
<year>2006</year>
</date>
<body>&amp;quot;Bawasan na lang ang sahod ng mga kongresistang pala-absent.&amp;quot; Isa lamang ito sa mga suhestiyon ng ilang mambabatas na parusang dapat ipataw sa mga tamad pumasok na mga kongresista. Ayon kay House Majority Leader Prospero Nograles, malaking problema ng House of Representatives ang mga absenerong congressmen dahil bumabagal ang legislative functions ng Kongreso dahil madalas walang quorum, na nagiging dahilan upang maantala ang pagpasa ng ilang mahahalagang panukalang batas. Ani Nograles, trabaho ng mga mambabatas na magpasa ng mga national at local measures kahit walang kasiguraduhan na papasa ang mga ito sa Senado. (Malou Escudero)</body>
<link>http://www.philstar.com/Article.aspx?articleId=338706&amp;publicationSubCategoryId=92</link>
</article>
<article>
<title>Parangal ni FPJ wag tanggapin</title>
<author></author>
<date>
<month>May</month>
<day>26</day>
<year>2006</year>
</date>
<body>Nananatiling tahimik ang kampo ni Ms. Susan Roces kung tatanggapin ba o hindi ang parangal na National Artist kay Fernando Poe, Jr. Tutol ang mga kaalyado ni Poe sa oposisyon na pumunta si Roces sa Malaca&amp;ntilde;ang para sa awarding ceremony. Idiniin ng oposisyon na kung tatanggapin ni Roces ang award, para na rin niyang tinanggap na lehitimong Pangulo si Mrs. Arroyo. Pinayuhan din ni ex-Sen. Ernesto Maceda si Roces na huwag pumunta sa Palasyo dahil hindi magiging maganda matapos niya itong akusahang nagnakaw ng posisyon sa paka-pangulo ng dalawang beses. Duda ang oposisyon sa motibo ng Malaca&amp;ntilde;ang sa pagbibigay ng award dahil una umano itong inialok noong Disyembre 2004 habang agaw-buhay si Poe matapos ma-stroke. Ani dating Sen. Tito Sotto, hindi na kailangan ng naturang parangal para kilalanin si Poe dahil batid ng buong Pilipinas ang mga nagawa at naiambag nito sa industriya ng pelikulang Pilipino. Itinanggi naman ni Press Secretary Ignacio Bunye na may halong pulitika ang pagkilala nila kay Da King. (Lilia Tolentino/Ellen Fernando)</body>
<link>http://www.philstar.com/Article.aspx?articleId=338702&amp;publicationSubCategoryId=92</link>
</article>
<article>
<title>MJ nagbigay ng P10-M sa Pacific Plans victims</title>
<author></author>
<date>
<month>May</month>
<day>26</day>
<year>2006</year>
</date>
<body>Nakakuha ng kakampi ang mga miyembro ng Parents Enabling Parents (PEP) coalition na kinasuhan ng libelo ng Pacific Plans Inc. (PPI) matapos magkaloob ng P10 milyong tulong pinansyal si dating Manila Rep. Mark Jimenez para sa tuition fees ng mahihirap nitong miyembro. Nagpasyang magkaloob ng P10 milyong tulong si Rep. Jimenez sa sobrang awa sa inabot na kapalaran ng may 34,000 miyembro ng PEP na sa halip na ayusin ng PPI ang naging problema nito sa kanilang educational plan holders ay kinasuhan pa ng libelo nang ihayag ang kanilang hinaing laban sa kumpanya. Bukod sa tulong pinansyal, nagkaloob din ni Jimenez sa PEP coalition ng legal assistance para sa kasong kinakaharap nito. Lubos na nagpasalamat naman ang miyembro ng koalisyon sa tulong ni Jimenez. Sinabi naman ng PEP coalition, ang pinaka-mahirap na miyembro ng kanilang koalisyon ang magiging prayoridad sa ibinigay na tulong ni Jimenez upang makapag-aral sa darating na pasukan ang kanilang mga anak na dapat sana ay tungkulin ng PPI. Nakatakda namang magharap ng motion for reconsideration sa Makati Prosecutors Office at motion for suspension ang PEP coalition ngayon kaugnay sa isinampang libel case ng PPI laban sa kanila. (Rudy Andal)</body>
<link>http://www.philstar.com/Article.aspx?articleId=338695&amp;publicationSubCategoryId=92</link>
</article>
<article>
<title>Gunman ng brodkaster timbog!</title>
<author>Nina Arnell Ozaeta At Joy Cantos</author>
<date>
<month>May</month>
<day>26</day>
<year>2006</year>
</date>
<body>Bumagsak sa mga operatiba ng Philippine National Police (PNP) ang isa nilang tauhan na kaanib sa 402nd Palawan Police Mobile Group matapos ituro ng apat na testigo na siyang bumaril at nakapatay kay dyPR radio broadcaster Fernando &amp;quot;Dong&amp;quot; Batul noong Lunes ng umaga. Kinilala ni Chief Supt. Delfin Genio, Jr., Region 4-B (Mindoro, Marinduque, Romblon, Palawan) Police Chief ang suspek na si PO1 Aaron Golifardo. Ayon kay Genio, isinailalim nya sa protective custody si Golifardo matapos niya itong matiyempuhan na dumadalo ng isang hearing sa Camp Crame, Quezon City noong Miyerkules ng hapon. &amp;quot;I was attending a conference in Camp Crame when my Palawan police director called me up over the cellphone at sinabi niyang positibong itinuturo si Golifardo ng mga witnesses,&amp;quot; ani Genio sa PSN. Dahil doon, mabilis na kinontak ni Genio ang staff ng kanyang personnel sa Camp Vicente Lim para kunin ang personal record/file nito at ang kanyang cellphone number. &amp;quot;Tinawagan ko siya while in Camp Crame at sinabihan ko na stand-by at kakausapin ko, hanggang sa hindi ko na siya inalpasan,&amp;quot; kwento ni Genio. Ayon kay Genio, ang suspek ay binabanatan ni Batul sa kanyang radio program na Bastonero dahil sa pagkakasangkot umano ng nasabing parak sa &amp;quot;gun toting&amp;quot;. Sabi pa ni Genio, nahaharap din sa kasong murder at attempted murder si Golifardo sa Palawan na naganap noon pang 2002 bukod sa inihaing reklamo ng kanyang asawa ng kasong &amp;quot;insufficient financial support&amp;quot; sa pamunuan ng PNP. &amp;quot;We have strong evidence against him,&amp;quot; pahayag ni Genio na kinumpirma pang apat ang hawak nilang testigo na nagtururo sa suspek na isa sa dalawang gunman na tumira kay Batul. Mariin naming itinanggi ni Golifardo ang mga bintang sa kanya. Si Golifardo ay itinurn-over nina Genio sa Task Force Usig sa Puerto Princesa, Palawan na siyang mangunguna sa imbestigasyon sa kaso ni Batul. Tinanong ng PSN kung may mastermind na nasa likod ni Golifardo sa pagpatay kay Batul, &amp;quot;were still looking on it,&amp;quot; sagot ni Genio. &amp;quot;But initially, the motive that has been established on our investigation was revenged,&amp;quot; sabi pa ni Genio.</body>
<link>http://www.philstar.com/Article.aspx?articleId=338688&amp;publicationSubCategoryId=92</link>
</article>
<article>
<title>Bomba vs Gloria sasabog!</title>
<author>Nina Malou Escudero At Lilia Tolentino</author>
<date>
<month>May</month>
<day>20</day>
<year>2006</year>
</date>
<body>Isang &amp;quot;bomba&amp;quot; ang umanoy nakatakdang pasabugin ng oposisyon na magiging daan upang magtagumpay ang ikalawang impeachment complaint laban kay Pangulong Arroyo na posibleng tatapos sa panunungkulan nito. Sa panayam sa telepono, sinabi ni Taguig-Pateros Rep. Alan Peter Cayetano na mas madidiin si Arroyo sa ginawa nitong pandaraya at mga katiwaliang nagaganap sa gobyerno sa sandaling umusad na ang panibagong impeachment na pinaghahandaan ng oposisyon. Si Cayetano ang tumatayong spokesman ng minorya sa House of Representatives kaugnay sa round 2 ng pagsasampa ng reklamo laban sa Pangulo na ihahain sa Hulyo 26. Pero tumanggi si Cayetano na sabihin kung ano ang bagong &amp;quot;bomba&amp;quot; na hawak nila dahil masyado pa anyang maaga para itoy pag-usapan. Sinabi ni Cayetano na sa ngayon ay tinitiktikan na sila ng Malaca&amp;ntilde;ang kaya ito na anya ang huling pagkakataon na magsasalita siya tungkol sa impeachment. Bukod sa sinasabing &amp;quot;bomba,&amp;quot; gagamitin din ng oposisyon ang naging desisyon ng Korte Suprema kaugnay sa Executive Order 464, Calibrated Preemptive Response at Proclamation 1017 bilang bahagi sa ihahaing reklamo. Handa naman ang kampo ni Pangulong Arroyo sa panibagong impeachment at inaasahan na ng Palasyo na muling magtatangka ang oposisyon matapos mabigo sa unang tangkang mapaalis ito sa puwesto. Naniniwala si Executive Secretary Eduardo Ermita na sa basurahan din babagsak ang panibagong reklamong ihahain ng oposisyon dahil sa kawalan nito ng sustansiya at porma. Ito anya ay sa dahilang mga dating isyu na hindi tinanggap ng Kamara noon ang muling ipiprisinta. Kung numero lamang aniya ang pagbabatayan, tiyak na hindi magtatagumpay ang reklamo dahil mayorya ng mga kongresista ay kaalyado ng administrasyon.</body>
<link>http://www.philstar.com/Article.aspx?articleId=337583&amp;publicationSubCategoryId=92</link>
</article>
<article>
<title>Garduce nakaakyat na!</title>
<author></author>
<date>
<month>May</month>
<day>20</day>
<year>2006</year>
</date>
<body>Nakumpleto na rin ng Pilipinas ang tagumpay sa pag-akyat sa tuktok ng Mt. Everest sa Nepal matapos na makarating na rin dito ang ikatlong Pinoy mountaineer na si Romy Garduce kahapon ng hapon. Sa pamamagitan ng radyo, ibinalita mismo ni Garduce ang kanyang tagumpay sa pagdating sa summit ng pinakamataas na bundok sa mundo katulong ang tatlong Sherpa o lokal na residente ng Nepal. Tinatayang nasa pagitan ng ala-1:30 at alas-2 ng hapon (RP time) nang makarating si Garduce sa tuktok at maitusok ang ikatlong bandila ng Pilipinas. Bago si Garduce, unang nakarating sa summit si Leo Oracion at sinundan ni Erwin &amp;quot;Pastour&amp;quot; Emata. Silay mga dating draftee ng Phil. Coast Guard at miyembro First Philippine Mt. Everest Expedition Team. Pinapurihan naman ni PCG Vice Admiral Arthur Gosingan si Garduce sa tagumpay nito. Sinabi nito na isa pa ring Pilipino si Garduce at ang tagumpay niya ay tagumpay rin ng sambayanan tulad nina Oracion at Emata. Samantala, tatangkain naman ng tatlong Pinay mountaineer na maging kauna-unahang Asyanong babae na makarating sa bundok ng Mt. Everest sa ikalawang expedition na isasagawa ng Pilipinas sa susunod na taon. Kabilang sa team sina draftee Carina Dayundon, Noel Cristina Wenceslao at Janet Belarmino, mga professional mountaineers kasama ang apat pang mga lalaking mountaineers. Sinabi ni Coyme na kasama rin ang tatlong babae sa 3 buwang &amp;quot;acclimatization sa Mt. Everest nina Oracion at Emata kaya sanay na ang mga ito sa klima doon. Magsisilbi namang &amp;quot;guide&amp;quot; sina Oracion at Emata ng bagong grupo na aakyat sa bundok. Tutulak muna ang grupo sa Alaska upang magsanay sa pag-akyat sa ilang mga bundok bago magtungo sa Nepal sa Mayo 2007 para lumikha na naman ng bagong kasaysayan hindi lang sa Pilipinas kundi maging sa Asya. (Danilo Garcia)</body>
<link>http://www.philstar.com/Article.aspx?articleId=337597&amp;publicationSubCategoryId=92</link>
</article>
<article>
<title>2 congressmen nagkakainitan</title>
<author></author>
<date>
<month>May</month>
<day>20</day>
<year>2006</year>
</date>
<body>Hindi pa man umuusad ang pangalawang impeachment complaint laban kay Pangulong Arroyo ay nagsimula nang magkainitan ang dalawang kongresista. Kahapon ay sinupalpal ng Kabalikat ng Malayang Pilipino (KMP) ang pahayag ni Iloilo Rep. Rolex Suplico na may mga dismayadong congressman na kumontra noon sa unang impeachment na nagbabalak na ngayong pumirma sa pangalawang complaint. Ayon kay Kampi spokesman at Isabela Rep. Anthony Miranda, ang pahayag ni Suplico ay isa lamang cheap at bulgar na pagtatangkang kondisyunin ang isipan ng kanilang mga kapwa kongresista na pumirma sa pangalawang impeachment complaint. &amp;quot;Hindi makapagbigay ng pangalan si Congressman Suplico. Ibig sabihin lamang ay hindi totoo ang kanyang sinasabi at patunay itong walang sapat na kakampi ang kanyang grupo para sa pangalawang reklamo. Sa pahayag umano ni Suplico, dismayado ang mga congressman dahil hindi natanggap ang pera at posisyong ipinangako sa kanila kapalit ng pagkontra sa unang impeachment kaya nagbabalak lumagda sa panibagong reklamo. &amp;quot;At wala ring pakialam si Congressman Suplico na magkaintrigahan o magkagulo man sa Kamara matupad lamang ang kanyang balak,&amp;quot; ayon pa kay Miranda. Pinayuhan ni Miranda si Suplico na huwag idamay ang House sa kanyang mga gimik para sa pangalawang impeachment complaint na balak ng grupo nito. &amp;quot;Pagod na ang taumbayan sa pamumulitika. Trabaho nating mga kongresista ang gusto nilang marinig, hindi ang ating mga personal na ambisyon,&amp;quot; patungkol pa ni Miranda kay Suplico. (Malou Escudero)</body>
<link>http://www.philstar.com/Article.aspx?articleId=337598&amp;publicationSubCategoryId=92</link>
</article>
<article>
<title>Mediamen, militant killings bahagi ng destab vs GMA</title>
<author></author>
<date>
<month>May</month>
<day>20</day>
<year>2006</year>
</date>
<body>Malaki ang paniniwala ni National Security Adviser Norberto Gonzales na ang sunud-sunod na pagpatay umano sa mga mediamen at miyembro ng militant groups ay bahagi ng destabilisasyon upang pabagsakin ang kasalukuyang administrasyon ni Pangulong Arroyo. Ayon kay Gonzales, wala umanong pagkakaiba ito sa Plaza Miranda bombing noong 1971 na ang itinuturong may pakana ay ang administrasyon ng yumaong Pangulong Ferdinand Marcos, gayong si CPP-NPA founder Jose Ma. Sison ang may kagagawan. Maging ang pagpatay kina leftist leaders Rolando Olalia at Lean Alejandro na kapwa mga military adventurist ay isinisisi naman kay dating Pangulong Cory Aquino. Bunga nito, sinabi ni Gonzales na pinaiigting na nila ang kanilang monitoring o counter measure hinggil sa assassination plot at paghahanda laban sa communist movement at legal fronts nito na umanoy nakakalat sa bansa kabilang na ang Batasan 5 na may nakabinbing kaso sa Makati City Regional Trial Court. Iginiit ni Gonzales na nais nilang maipakulong ang mga ito dahil sa panggugulo at destabilisasyon sa pamahalaan upang maging maayos na ang sitwasyon ng bansa. Nilinaw din ni Gonzales na hindi naman krimen ang pagiging komunista subalit ang pagkakasangkot ng isang grupo sa mga armed struggle upang pabagsakin ang pamahalaan ay isang iligal na pamamaraan kung kayat kailangan na ipataw sa mga ito ang karampatang parusa. (Doris Franche)</body>
<link>http://www.philstar.com/Article.aspx?articleId=337608&amp;publicationSubCategoryId=92</link>
</article>
<article>
<title>Kritiko ng EO 464 binigyan ng 10 araw para magkomento</title>
<author></author>
<date>
<month>May</month>
<day>20</day>
<year>2006</year>
</date>
<body>Binigyan ng 10 araw ng Supreme Court (SC) ang mga kritiko o petitioners ng legalidad ng Executive Order 464 para kontrahin ang motion for reconsideration na isinampa ng gobyernong Arroyo. Sa 3-pahinang en banc order ni Senior Associate Justice Reynato Puno, ipinaliwanag ng SC na mahalagang mabigyang pagkakataon ang mga petitioner na makapagpaliwanag kontra sa mosyon na isinampa ni Solicitor General Eduardo Nachura. &amp;quot;Now therefore, you petitioners are hereby required to comment on the subject motion for reconsideration within a non-extendible period of ten (10) days from notice hereof,&amp;quot; ani pa ng SC. Kabilang sa inatasang magsumite ng paliwanag ay ang Senado, Bayan Muna, Alternative Law Group (ALG), dating Solgen Frank Chavez, PDP Laban at Integrated Bar of the Philippines (IBP). Una nang hiniling ni Nachura sa SC na muling pag-aralan ang naunang desisyon nito na nagpapawalang-bisa sa ilang probisyon ng EO 464 dahil hindi naman nagkaroon ng pag-abuso sa panig ng Pangulo nang iisyu nito ang naturang kautusan. Sa inihaing mosyon, iginiit nito na may kapangyarihan ang Pangulo ng bansa na obligahin ang mga opisyal na sakop ng ehekutibo na magpaalam muna sa Presidente bago humarap sa mga pagdinig ng Kongreso, sa pamamagitan ng paggigiit ng executive privilege. (Grace dela Cruz)</body>
<link>http://www.philstar.com/Article.aspx?articleId=337609&amp;publicationSubCategoryId=92</link>
</article>
<article>
<title>Pag-aprub sa P1T budget tatapusin</title>
<author></author>
<date>
<month>May</month>
<day>20</day>
<year>2006</year>
</date>
<body>Siniguro ni Sen. Manny Villar na tatapusin nila sa loob ng isang linggo ang pagpapatibay ng panukalang P1.053 trilyong budget ng pamahalaan ngayong taon. Sa Lunes ay ihaharap ni Sen. Villar sa plenaryo ang panukalang budget upang mapagdebatehan agad. Bubuo ng bicameral conference committee upang plantsahin ang magkaibang bersiyon ng Kamara at Senado. Nangangamba naman si Villar na magkaroon ng brasuhan sa bicam meeting dahil sa mga kuwestiyunableng alokasyon. Pinakamalaking halaga ang mapupunta sa DepEd, P119.1 bilyon; pangalawa ang DPWH, P62.3-B at Defense, P46.6-B. (Rudy Andal)</body>
<link>http://www.philstar.com/Article.aspx?articleId=337615&amp;publicationSubCategoryId=92</link>
</article>
<article>
<title>Asamblea ng mga saksi ni Jehova</title>
<author></author>
<date>
<month>May</month>
<day>20</day>
<year>2006</year>
</date>
<body>Mahigit 2,000 Saksi ni Jehova mula sa Maynila, Malabon, Navotas, Mindoro at Palawan ang magtitipon ngayong araw at bukas para sa kanilang dalawang araw na taunang Pansirkitong Asamblea na gaganapin sa Metro Manila Assembly Hall of Jehovahs Witnesses sa Quirino highway, Kaligayahan, Novaliches, Quezon City. Ayon kay Geoffrey Guevara, tagapangasiwa ng Manila Circuit No.2 ng mga Saksi ni Jehova, ang tema ng asamblea ay &amp;quot;Damtan Ninyo ang Inyong Sarili ng Bagong Personalidad.&amp;quot; Sa unang araw ng pagtitipon ay itatampok ang paksa tungkol sa paglilinang ng bagong personalidad sa bawat pitak ng buhay, habang sa araw ng Linggo ay tatalakayin kung paano nakakaimpluwensiya ang bagong personalidad sa paggamit ng dila. Bukas sa lahat ang asamblea at walang anumang sisingilin sa mga dadalo. Magsisimula ang programa sa alas-8:50 ng umaga.</body>
<link>http://www.philstar.com/Article.aspx?articleId=337618&amp;publicationSubCategoryId=92</link>
</article>
<article>
<title>Short-time sa QC target ng TF Quickie</title>
<author></author>
<date>
<month>May</month>
<day>25</day>
<year>2006</year>
</date>
<body>Sa kabila ng layuning patatagin ang moralidad ng mga residente ng lungsod, tahasang binatikos ni Quezon City 3rd District Councilor Dante de Guzman ang pambabastos ng pamunuan ng Sogo Hotel nang pasukin ng Task Force Quickie ng konsehal ang nasabing establisimiyento noong Martes upang patotohanan ang sumbong na nagpapatupad ito ng short-time operations na mahigpit na ipinagbabawal ng lokal na pamahalaan. Ayon kay de Guzman, noong Mayo 21 ay isang miyembro ng TFQ ang kumuha ng isang kuwarto ng Sogo Hotel sa halagang P465 at naging maayos naman ang sistema at walang palatandaan na may short-time operation. Subalit laking gulat ng miyembro ng TFQ nang makatanggap ito ng tawag 20 minuto bago ang ikatlong oras na nagsasabing malapit ng matapos ang kanilang oras. Upang makumpirmang may short-time operations, muling pumasok sa naturang hotel ang TFQ noong Mayo 23 kung saan naulit ang insidente. Mahigpit na ipinagbabawal ang short time operations o pananatili sa kuwarto ng bababa sa 12 oras. &amp;quot;This is a clear manifestation of violating intentionally the existing ordinance governing hotel operation and other similar business in the city&amp;quot;, ani de Guzman. (Doris Franche)</body>
<link>http://www.philstar.com/Article.aspx?articleId=338547&amp;publicationSubCategoryId=92</link>
</article>
<article>
<title>Palasyo sali sa Senate probe vs NPO anomaly</title>
<author></author>
<date>
<month>May</month>
<day>25</day>
<year>2006</year>
</date>
<body>Damay ang Malaca&amp;ntilde;ang sa gagawing imbestigasyon ng Senado hinggil sa maanomalyang transaksyon na kinakasangkutan ng National Printing Office (NPO) dahil na rin sa paggamit ng naturang ahensya sa isinusulong ng gobyernong Charter change. Ayon kay Sen. Richard Gordon, inuumpisahan na nilang bulatlatin ang mga pangalan ng NPO officials para maigisa ito at malaman din kung hanggang saan ang naging partisipasyon nito sa paglimbag ng praymer ng Charter change at kung may nilabag itong batas. Ang imbestigasyon na isusulong ng Senado ay batay na rin sa complaint letter na ginawa ni Anselmo Badillo, sales mana-ger ng Ernest Printing Corporation (EPC) hinggil sa maanomalyang bidding na pinasok ng NPO sa pamamagitan ng officer-in-charge na si Philip Evardone, kapatid ni Eastern Samar Gov. Ben Evardone, isa sa mga tagataguyod ng Chacha. Bukod sa EPC, dismayado din ang Eastland Printing Inc., (EPI) na pinamumunuan naman ng magkapatid na Robert at Napoleon Bunagan dahil sa pagpabor ng pamu- nuan ng NPO sa ilang bidders. Tinukoy din ng EPC ang maanomalyang bidding noong Abril 6, 2006 para sa mga accountable forms ng Bureau of Customs, kung saan inihayag na P3M lang ang pondo para sa naturang bidding pero sa hindi malamang dahilan umabot ito sa P91M para sa buong taon ng 2006. Ayon kay Badillo, labag sa batas ang bidding dahil hindi man lang nailathala sa pahayagan ang P91-M proyekto alinsunod na rin sa itinakda ng batas hinggil sa bidding sa mga government offices. (Rudy Andal)</body>
<link>http://www.philstar.com/Article.aspx?articleId=338546&amp;publicationSubCategoryId=92</link>
</article>
<article>
<title>Jose Velarde account pinirmahan ko  Erap</title>
<author></author>
<date>
<month>May</month>
<day>25</day>
<year>2006</year>
</date>
<body>Itinanggi kahapon ni dating Pangulong Joseph Estrada na pag-aari niya ang kontrobersiyal na Jose Velarde account na minsan ay nagkaroon ng depositong P3.2 bilyon, pero inamin niya na nilagdaan niya ang nasabing account na pag-aari ng kanyang kaibigang si Jaime Dichaves. &amp;quot;Thats true pinirmahan ko po yan,&amp;quot; pahayag ni Estrada nang tanungin sa witness stand ng kanyang abogadong si Atty. Jose Flaminiano. Sa kanyang ika-6 beses na pagharap sa Sandiganbayan Special Division, sinabi ni Estrada na nilagdaan niya ang savings at current accounts sa ilalim ng pangalang Jose Velarde noong Pebrero 4, 2000 nang dalhin sa Malaca&amp;ntilde;ang nina Equitable Bank officials Clarissa Ocampo at Manuel Curato ang mga bank documents. Totoo anya ang sinabi ni Ocampo noon sa impeachment trial sa Senado na malapit lamang siya sa presidente habang lumalagda sa dokumento. &amp;quot;Itinuturo niya sa akin kung saan ako pipirma,&amp;quot; ani Estrada. Sa salaysay ni Estrada, hiniling sa kanya ni Dichaves na akuin ang naturang account dahil nais mangutang sa kanya ng malaking halaga ni businessman William Gatchalian para sa kanyang negosyo. &amp;quot;Di lang po dahil gusto kong tulungan si Mr. William Gatchalian. Higit sa lahat ay naisip ko po ang kapakanan ng may 3,000 empleyado ng Wellex (kompanya ni Gatchalian) na kung hindi mapapautang si Mr. Gatchalian ay mawawalan ng trabaho, kawawa naman po ang kanilang pamilya,&amp;quot; pahayag ni Estrada. Natatakot umano si Dichaves na hindi siya bayaran ni Gatchalian kaya ginamit nito si Estrada. Nagkaroon na umano ng internal agreement si Dichaves sa Equitable PCI Bank na magbubukas ito ng account sa ilalim ng pangalang Jose Velarde. Sinabi pa ni Estrada na wala siyang intensiyon na gamitin ang kanyang lagda sa mga official bank documents. Ipinakita ng kampo ni Estrada sa korte ang isang sulat ni Dichaves kay Romualdo Dy-Tang, senior vice president ng Equitable PCI Bank na humihiling na magbubukas siya ng Jose Velarde account. Ang sulat ay kabilang sa laman ng kontrobersiyal na &amp;quot;second envelope&amp;quot; na hindi nabuksan sa impeachment trial sa Senado. (Malou Escudero)</body>
<link>http://www.philstar.com/Article.aspx?articleId=338544&amp;publicationSubCategoryId=92</link>
</article>
<article>
<title>Pasukan gagawin nang Setyembre</title>
<author></author>
<date>
<month>May</month>
<day>25</day>
<year>2006</year>
</date>
<body>Gagawin nang Setyembre ang pasukan sa 2007-2008 school year itoy matapos aprubahan ng Kamara sa committee level ang isang batas na magpapalit sa school calendar. Ayon kay Sen. Manny Villar, suportado ng mga mambabatas, mga may-ari ng paaralan at maging mga opisyal ng Department of Education ang kanyang panukala dahil tag-ulan ang buwan ng Hunyo at natatapat ito sa pagpasok ng mga bagyo. Ani Villar, sa panahong ito ay problema ng mga estudyante ang baha at trapiko, nagkakasakit ang marami sa kanila at may naaksidente pa bunga ng mga bukas na manhole at dagliang pagtaas ng tubig-baha. At para maprotektahan ang mga mag-aaral, pumasa sa House committee on higher education and technical education ang panukala ni Quezon City Rep. Mary Ann Susano, ang counterpart ng Senate Bill 565 na inihain naman ni Villar sa Senado. &amp;quot;If these bills would be passed into law in the 13th Congress, it may be too late to be implemented for the 2006-2007 school year which would start next month already. But definitely next school year, school opening would be on September 2007,&amp;quot; ayon sa senador. (Rudy Andal)</body>
<link>http://www.philstar.com/Article.aspx?articleId=338543&amp;publicationSubCategoryId=92</link>
</article>
<article>
<title>Mag-asawang Pinoy kinatay sa Malaysia</title>
<author></author>
<date>
<month>May</month>
<day>25</day>
<year>2006</year>
</date>
<body>Mistulang mga hayop na kinatay ang isang mag-asawang Pinoy sa Malaysia matapos pagtulungang hatawin ng palakol hanggang sa mapatay ng hinihinalang mga tinanggal na trabahador sa loob ng kanilang tahanan. Sa ulat na nakarating sa Department of Foreign Affairs (DFA), kinilala ang mga biktima na sina Jason Lansuin, 42 at asawang si Blandrina Sandiego, 45, pawang nakatira sa Penampang district sa Sabah at subcontractors sa pagpapatayo ng bahay. Nakasagutan umano ng mga ito ang kanilang dating mga manggagawa dahil sa pera. Dumaan ang mga suspek sa likod ng bahay at agad pinaghahataw ang mag-asawa na nooy nagpapahinga na. Narekober ang palakol na ginamit sa krimen. (Ellen Fernando/Mer Layson)</body>
<link>http://www.philstar.com/Article.aspx?articleId=338535&amp;publicationSubCategoryId=92</link>
</article>
<article>
<title>FPJ, Nat'l Artist</title>
<author></author>
<date>
<month>May</month>
<day>25</day>
<year>2006</year>
</date>
<body>Pormal nang iprinoklama ni Pangulong Arroyo bilang National Artist ang yumaong si Fernando Poe Jr., kasama ang 6 pa. Sa bisa ng Presidential Proclamation Nos. 1065 at 1071 na nilagdaan ng Pangulo, hinirang si Poe bilang National Artist for film, habang sina Bienvenido Lumbera ay sa literature; Ramon Obusan, dance; Benedicto Cabrera, visual arts (painting); Ildefonso Santos, architecture; Ramon Valera (posthumous), architecture, design at allied arts (fashion design); at Abdulmari Asia Imao, visual arts (sculpture). Si Poe ay kinilala sa kanyang husay at nagawa sa industriya ng pelikula at larangan ng sining hindi lamang sa Pilipinas kundi sa buong mundo. Una nang inanunsiyo noong Abril 11 na gagawing national artist si Poe subalit binawi ng Palasyo dahil hindi pa kumpleto ang proseso ng pagpili. (Ellen Fernando)</body>
<link>http://www.philstar.com/Article.aspx?articleId=338534&amp;publicationSubCategoryId=92</link>
</article>
<article>
<title>Bakla, tomboy pasok sa PNPA</title>
<author></author>
<date>
<month>May</month>
<day>25</day>
<year>2006</year>
</date>
<body>Bakla man o tomboy ay kuwalipikadong mag-enrol sa Philippine National Police Academy (PNPA) para mapabilang sa organisasyon ng kapulisan. Ito ang binigyang diin ni Sr. Supt. Melvin Mongcal, Dean of Academics ng PNPA sa gitna na rin ng mga isyu na hindi tinatanggap sa PNPA ang mga 3rd sex kahit pasado ang mga ito sa entrance at medical exam. Ayon kay Mongcal, walang umiiral na diskriminasyon sa PNPA at lahat ng babae at lalaki na ibig mag-pulis ay kanilang tinatanggap bastat kuwalipikado, ke bakla pa siya o tomboy. &amp;quot;We are more particular in the capability of our cadettes rather than to give focus about their respective genders,&amp;quot; ani Mongcal. Kaugnay nito, inihayag ni Mongcal na maaari nang magpatala sa PNPA para sa entrance exam ang sinumang nagnanais na maging pulis mula 18-23 anyos, 52&amp;quot; pataas ang height sa babae at 54&amp;quot; sa lalaki. (Joy Cantos)</body>
<link>http://www.philstar.com/Article.aspx?articleId=338523&amp;publicationSubCategoryId=92</link>
</article>
<article>
<title>4 sa 10 vendors no read, no write pero genius sa numbers</title>
<author></author>
<date>
<month>May</month>
<day>25</day>
<year>2006</year>
</date>
<body>Apat sa bawat 10 Pinoy vendors ang hindi marunong bumasa, sumulat at hindi marunong umintindi ng salitang Ingles subalit hindi matatawaran ang husay sa pagkukuwenta, ayon sa isang French funded survey group. Base sa &amp;quot;Literado Mundial,&amp;quot; isang French-based world literacy organization, nagsagawa sila ng survey sa may 1,000 respondent ng mga street vendors sa buong Metro Manila at dito lumalabas na apat sa 10 dito ay hindi marunong sumulat at bumasa. Subalit sa kabila nito, nadiskubre ni Jean Jacques Motlier sa inilathala nitong release na bagamat hindi marunong makaintindi ng Ingles at hindi marunong bumasa at sumulat ang mga vendor ay magaling naman sa numero at magkuwenta kahit na walang ginagamit na panulat o calculator. &amp;quot;It is worth knowing that sidewalk vendors from key cities of the Philippines has a mind of a computer in number computations yet they hardly know how to read and write,&amp;quot; komento ng leader ng research group na si Motlier. Katangi-tangi umano ang kagalingan ng mga street vendors na kayang sumabay sa isang computer sa bilis nitong magkuwenta ng numero gamit lamang ang isip subalit sandali itong nahihinto kapag pinagbasa mo na at pinasulat dahil limot na aniya ang mga ito. Ipinaliwanag pa ni Motlier na kakaiba ang kaso ng mga vendors sa bansa kung ihahambing sa mga illiterate sa bansang Africa, Latin America at iba pa dahil ang mga &amp;quot;mangmang&amp;quot; sa mga lugar na ito ay literal na walang alam at hindi kayang kilalanin ang numero sa letra, di tulad ng Pinoy na ang &amp;quot;kamangmangan&amp;quot; ay dahil sa kahihiyan na ng mga ito na magbasa at sumulat ng mahahaba dahil sa kanilang edad. Bukod dito, napuna din ni Motlier na malaking dahilan ang edad upang magkaroon ng full literacy ang mga Filipino vendors, subalit sinisikap itong masolusyunan sa pamamagitan ng sidewalk-based program na bumasa, sumulat at magkuwenta. (Gemma Amargo-Garcia)</body>
<link>http://www.philstar.com/Article.aspx?articleId=338521&amp;publicationSubCategoryId=92</link>
</article>
<article>
<title>ISAFP umaming hawak ang 5 Erap supporters</title>
<author>Nina Joy Cantos At Grace Dela Cruz</author>
<date>
<month>May</month>
<day>25</day>
<year>2006</year>
</date>
<body>Matapos itangging hawak nila ang limang tagasuporta ni dating Pangulong Joseph Estrada na dinukot nitong Lunes, umamin na rin kahapon ang Intelligence Service of the Armed Forces of the Philippines (ISAFP) na nasa custody nila ang tinaguriang &amp;quot;UMDJ 5&amp;quot; subalit idinepensang hindi ito dinukot kundi inaresto dahil sangkot umano sa &amp;quot;kill GMA&amp;quot; plot. Ayon kay AFP-Public Information Office (AFP-PIO) Chief Col. Tristan Kison, nasa ISAFP si Virgilio Eustaquio, chairman ng Union of the Masses for Democracy and Justice (UMDJ), at mga miyembro nitong sina Ruben Dionisio, Dennis Ibona, Jim Cabauatan at PO3 Jose Curameng ng Special Operation Group (SOG) ng Intelligence Division ng Quezon City Police. Ikinatwiran ni Kison na kamakalawa lamang ng gabi natanggap ni ISAFP Chief Commodore Leonardo Calderon na nasa kanila ang &amp;quot;UMDJ 5&amp;quot; kaya hindi agad nila ito nakumpirma. Sa interogasyon anya ng ISAFP operatives ay nakikipag-alyansa ang lima sa New Peoples Army (NPA) at kabilang sa plano ay itumba si Pangulong Arroyo, Justice Sec. Raul Gonzalez, National Security Adviser Norberto Gonzales, DENR Sec. Angelo Reyes, DPWH Sec. Hermogenes Ebdane, Sec. Mike Defensor at ex-PNP director Leandro Mendoza. Si Dionisio ay tumatayo umanong Special Operations Group ng NPA na naatasang magsakaturapan ng mga pananabotahe at posibleng kontak ng mga rebelde sina Eustaquio. Ani Kison, target talaga ng operasyon ng ISAFP ay si Dionisio at nadamay lamang ang apat dahil magkakasama ang mga ito sa grupo. Inaresto ang lima matapos ikanta ng nahuling NPA hitman na si Delfin de Guzman na kasamahan nila sa kill plot, sa Norzagaray, Bulacan. Kahapon ay dinala sa Department of Justice (DOJ) ang lima at sinampahan ng kasong rebelyon bunsod umano sa planong pagpapabagsak sa gobyerno, pagpatay sa Pangulo at apat na miyembro ng Gabinete. Nakuha umano ng mga awtoridad sa mga suspek ang ilang matataas na kalibre ng armas at bala, ilang libro na ginagamit ng mga makakaliwang grupo. Sa inquest proceedings ay sumigaw ng torture ang lima kung saan sinabi ni Dionisio na pinagsisipa siya at kinuryente sa ari para lamang aminin ang kasong ibinibintang sa kanila. Itinanggi rin ni Eustaquio na nagpupulong sila para sa destabilisasyon. Nagkakape lamang anya sila ng hulihin.</body>
<link>http://www.philstar.com/Article.aspx?articleId=338509&amp;publicationSubCategoryId=92</link>
</article>
<article>
<title>3 Pinay aakyat din!</title>
<author>Ni Mer Layson</author>
<date>
<month>May</month>
<day>21</day>
<year>2006</year>
</date>
<body>Ngayon pa lamang ay puspusan na ang ginagawang pagsasanay ng tatlong female draftee ng Philippine Coast Guard (PCG) para gumuhit din ng bagong kasaysayan sa mundo sa pamamagitan ng pag-akyat sa tuktok ng Mt. Everest. Kahapon ay tumulak patungong Alaska sina Janet Belarmino, Carina Dayondon at Noelle Wenceslao, mga professional mountaineers at teammate nina Leo Oracion at Erwin &amp;quot;Pastour&amp;quot; Emata sa First Philippine Mt. Everest Expedition upang magsanay sa pag-akyat sa ilang mga bundok doon bago magtungo sa Nepal sa Mayo 2007. Ayon sa tatlo, susunod sila sa yapak nina Oracion, Emata at Romi Garduce dahil kung kaya ng Pinoy ay kaya rin ng Pinay na umakyat sa tuktok ng mundo para iwagayway at itirik ang bandila ng Pilipinas. Ipinagmalaki ng tatlo na may taas na 29,035 feet ang Everest at mahigit sa kalahati na nito, o 17, 500 taas, ang kanilang naakyat na kaya natitiyak nilang hindi sila masyadong mahihirapan sa pagtahak dito sa susunod na taon. Kasama ang tatlo sa 3-buwang &amp;quot;acclimatization&amp;quot; nina Oracion at Emata kaya sanay na ang mga ito sa tindi ng lamig ng yelo sa nasabing bundok. Ipinagmalaki pa nila na ang Mt. Apo na may taas na 10,311 feet at pinakamataas na bundok sa Pilipinas ay sisiw lamang kung akyatin nila. Si Oracion ay unang nakaakyat sa tuktok noong Miyerkules, sinundan ni Emata noong umaga ng Huwebes at si Garduce kamakalawa ng tanghali. Pansamantalang nabalam ang pag-akyat ni Garduce at pagbaba nina Oracion at Emata ng malalakas na hangin na umabot ng 55 kph. Pagkalipas ng snowstorm ay umusad na sila.</body>
<link>http://www.philstar.com/Article.aspx?articleId=337739&amp;publicationSubCategoryId=92</link>
</article>
<article>
<title>Ex-generals 'di aalis sa Boni quarters'</title>
<author></author>
<date>
<month>May</month>
<day>21</day>
<year>2006</year>
</date>
<body>Naghari ang tensiyon kahapon sa Fort Bonifacio matapos magmatigas na umalis sa kani-kanilang quarters sa Bonifacio Naval Station ang walong retired Navy officers, kabilang ang dalawang dating Marine generals sa kabila ng eviction order ng militar. Kahapon ang itinakdang deadline sa mga overstaying officers na lisanin ang BNS housing, subalit sa halip na payapang umalis ay nagkaroon ng tulakan at sigawan sa pagitan ng mga overstaying officers at eviction team. Dalawa sa tumangging lumayas sina Brig. Gen. Eduardo Cabanlig at Lt. Gen. Edgardo Espinosa, gayundin sina retired Commodores Antonio Suratos, Alberto Orevillo, Pablo Perez; at retired Navy Captains Walter Briones, Renato Santos at Pablo Viray. Si Cabanlig ang chief of staff umano ni Sen. Rodolfo Biazon. May 100 junior officers at 1,200 sundalo na miyembro ng Task Force Balik-Bahay ang nag-serve ng order at tumulong sa pag-iimpake ng mga retired officers. Nagsimula ang tensiyon nang sumigaw si Viray sa mga miyembro ng eviction team ng &amp;quot;Marines di ito giyera. Why do you carry guns? We dont have guns here,&amp;quot; ani Viray. Nakahanap naman ito ng kakampi sa katauhan ni ret. Marine Brig. Brigido Paredes na naghamon sa eviction team na barilin na lamang siya. &amp;quot;You load your guns and kill me and Ill show you how to die,&amp;quot; sabi ni Paredes sa Marines. Sa gitna ng komprontasyon ay inutos ni eviction team commander Marine Lt. Col. Gioksan Damang sa tropa nito na pasukin ang quarters ni Viray at nagbanta na kung hindi kayang sundin ang kanyang utos ay umalis na sa BNS. &amp;quot;Ang hirap itong buhay nating ito, tayo ang naiipit dito,&amp;quot; pahayag ng mga miyembro ng task force na dating nagsilbi kay Viray sa Sulu at Tawi-Tawi. Wala nang nagawa ang tropa kundi sundin ang order ni Damang at sa loob ng 15 minuto ay nailabas ang mga gamit ni Viray. &amp;quot;Hindi naman kami mga balasubas, ang gusto lang natin dito ay pairalin ang rule of law hindi military law. Mga civilians na kami at hindi military,&amp;quot; pahayag ni ret. Capt. Proceso Maligalig. Ayon kay Maligalig, ang Navy Officers Village Asso. Inc. (NOVAI) ang tunay na may-ari ng naval station housing matapos manalo ang kaso sa korte at ang kinukuwestiyong lupa ay nai-titulo sa ilalim ng NOVAI. Ang task force ay binuo ng Armed Forces of the Philippines (AFP) para siyang magpatupad ng eviction order sa &amp;quot;squatting&amp;quot; officers. Silay binubuo ng 1,300 officers at enlisted men. Inisyu noong May 12 ang notice of eviction kasunod ng pagbasura ng Makati at Pasig regional trial courts sa apela ng retired officers na temporary restraining order upang mapigilan ang eviction order. Sa ilalim ng Navy rules, ang mga retired officers ay dapat ipamana na sa mga aktibo sa serbisyo ang kanilang quarter, 60 araw matapos na magretiro ang mga ito. Nagpahayag naman ng kagustuhang umalis subalit wala pang nahahanap na malilipatan sina rear Admirals Guerrero Guzman at Commodores Alberto Orevillo, Arturo Orevillo, Arturo Capada at Justo Manlongat. Nauna nang umalis sina ex-Navy chief Vice Admirals Victorino Hingco at Ernesto de Leon. (Rose Tamayo-Tesoro/Jaime Laude)</body>
<link>http://www.philstar.com/Article.aspx?articleId=337755&amp;publicationSubCategoryId=92</link>
</article>
<article>
<title>Benepisyo ng Maynilad employees unahin bago ang La Mesa housing</title>
<author></author>
<date>
<month>May</month>
<day>21</day>
<year>2006</year>
</date>
<body>Dismayado ang mga rank and file employees ng Maynilad Water Services, Inc. sa malasadong pamamalakad sa ahensiya matapos magpatayo ng mga mansion na housing project sa La Mesa Dam gayong &amp;quot;hulugan&amp;quot; ang pagbabayad na ginagawa sa kanilang nabinbing mga benepisyo. Tinuligsa ng mga kawani ng MWSI ang nasa likod ng pabahay sa La Mesa Dam sa kawalan ng konsiderasyon at patuloy na panggigipit sa kanilang Cost of Living Allowance (COLA). Nabatid na may mahigit 9,000 empleyado ang naghihintay na mabayaran ng benepisyo kabilang na rito ang mga nag-avail sa early retirement program ng gobyerno. Ilan dito ay nakamatayan na ang paghihintay na matanggap ang nasabing allowance. Kontrobersiyal ang housing project sa La Mesa makaraang largahan ang pagpopondo nito kapalit ng matinding sakripisyo ng mga malilit na kawani na pinag-iispan pa kung babayaran o patutubuan pa sa bangko ang pera na nakalaan sa kaila. Gasgas na umano ang linya ng management na walang pondo ang ahensiya para bayaran ang naantalang benepisyo ng mga empleyado dahil itinatapon ang budget sa ilang hindi makabuluhang proyektot ulad ng La Mesa housing. (Lordeth Bonilla)</body>
<link>http://www.philstar.com/Article.aspx?articleId=337756&amp;publicationSubCategoryId=92</link>
</article>
<article>
<title>Bomba ng oposisyon, kwitis</title>
<author></author>
<date>
<month>May</month>
<day>21</day>
<year>2006</year>
</date>
<body>Parang kwitis o maliit na paputok ang sinasabing malaking bombang pasasabugin ng oposisyon sa pagsasampa nila ng panibagong impeachment complaint laban kay Pangulong Arroyo. Naniniwala sina Majority Leader Prospero Nograles at Ilocos Sur Rep. Salacnib Baterina na mas mabilis pa sa pagkakadismis sa unang impeachment case ang ihahain ngayong reklamo laban kay Arroyo. Ayon sa dalawang kongresista, sanay at sawa na ang mamamayan sa mga nakakasirang akusasyon batay umano sa tinagpi-tagping ebidensiya sa nakalipas na impeachment complaint at ipinalabas sa media. Marami pa anyang importanteng trabaho ang gobyerno kaysa paghahain ng imepachment na mag-aalog sa sitwasyon ng bansa. (Malou Escudero)</body>
<link>http://www.philstar.com/Article.aspx?articleId=337765&amp;publicationSubCategoryId=92</link>
</article>
<article>
<title>Gobyerno walang mapapala sa militant killings  Gonzales</title>
<author></author>
<date>
<month>May</month>
<day>21</day>
<year>2006</year>
</date>
<body>Oposisyon at hindi gobyerno ang makikinabang sa sunud-sunod na pagpaslang sa mga aktibista at mamamahayag. Ito ang tahasang ipinahayag kahapon ni National Security Adviser Norberto Gonzales kaugnay sa mga bintang na ang administrasyon umano ang responsable sa pagpatay sa mga militante at mediamen sa bansa. Naniniwala pa si Gonzales na nakakatulong sa pagwasak ng administrasyon ang tensiyon, takot at kalituhan upang masira at maalis sa puwesto si Pangulong Arroyo na bahagi pa rin ng planong destabilisasyon ng oposisyon. &amp;quot;The opposition has more to gain from the increasing conflict. The spate of slayings works to their advantage because they can gloat and claim that the government is helpless in protecting its citizens. That is what they want, to get the whole world to notice these killings which they conveniently blame on the government,&amp;quot; ayon pa kay Gonzales. Kamakailan lamang ay kinumpirma ng militar ang pagkakadiskubre ng mga mass graves sa NPA camps sa Misamis Oriental at ang pagpaslang sa tatlong rebelde sa Cagayan de Oro City. Aniya, dapat lamang na malaman kung sino ang nasa likod ng mga pagpaslang dahil nakaaalarma na sa maiksing panahon ay mataas na ang bilang ng mga ito. (Doris Franche)</body>
<link>http://www.philstar.com/Article.aspx?articleId=337768&amp;publicationSubCategoryId=92</link>
</article>
<article>
<title>Mga negosyante sa Subic umaray sa panggigipit</title>
<author></author>
<date>
<month>May</month>
<day>24</day>
<year>2006</year>
</date>
<body>Umapila kahapon ang mga negosyante kay Bureau of Customs Commissioner Napoleon Morales na balasahin na nito ang mga opisyal ng Customs Intelligence and Investigation Service (CIIS) sa Subic Bay Freeport sa Olongapo City. Umalma ang mga negosyante dahil umano sa ginagawang matinding panggigipit sa kanila ni CIIS chief Aris de Guzman ng Port of Subic. Si de Guzman ay una ng ipinagharap ng reklamo sa tanggapan ni Customs Deputy Commissioner Celso Templo ng negosyanteng si Norma Dizon dahil umano sa pagiging sangkot nito sa importasyon ng smuggled na imported na sigarilyo at alak. Hanggang ngayon ay hindi batid ng mga negosyante kung bakit patuloy pa ring nananatili sa puwesto si de Guzman. Hinamon ng mga negosyante si Morales na magwalis hindi lamang sa hanay ng mga tinaguriang smuggler sa Aduana kundi maging sa kanilang hanay na maituturing na bugok na itlog sa BoC. Mistula umanong bulok na kamatis si de Guzman na marapat ng alisin sa kanyang puwesto. (Mer Layson)</body>
<link>http://www.philstar.com/Article.aspx?articleId=338391&amp;publicationSubCategoryId=92</link>
</article>
<article>
<title>P5-M utang sa kuryente iniwan ng ret. officers</title>
<author></author>
<date>
<month>May</month>
<day>24</day>
<year>2006</year>
</date>
<body>Kung kinakailangang asuntuhin ay gagawin ito ng pamunuan ng Phil. Navy masingil lang ang pinalayas na mga retirado nilang opisyal dahil sa iniwang P5 milyong utang sa hindi nabayarang bill sa kuryente sa panahon ng kanilang pag-o-overstay sa kanilang mga quarters sa naval station sa Fort Bonifacio, Makati City. Kamakalawa ay napasailalim na sa kontrol ng Navy ang nasabing military housing facility matapos na mapalayas ang 56 &amp;quot;squatting&amp;quot; officers pagkaraan ng tensiyon sa isinagawang eviction noong Sabado. Kabilang sa mga may utang sa kuryente sina ret. Commodore Jolito Casillan, P200,000; ex-Commodore Rene Leandro Ebro, P150,000 at ret. Col. Pablo Viray, P130,000. Nanawagan naman si Navy spokesman Capt. Geronimo Malabanan sa mga retiradong opisyal na bayaran ang kanilang mga bills dahil ang pera ay mula sa buwis ng taumbayan. Sa patakaran ng Navy, dapat bakantehin ang kanilang mga quarters sa loob ng 60 araw matapos ang mga itong magretiro sa serbisyo. (Joy Cantos)</body>
<link>http://www.philstar.com/Article.aspx?articleId=338389&amp;publicationSubCategoryId=92</link>
</article>
<article>
<title>Escudero patatalsikin</title>
<author></author>
<date>
<month>May</month>
<day>24</day>
<year>2006</year>
</date>
<body>Inihirit kahapon ni Negros Oriental Rep. Jacinto Paras ang pagpapatalsik kay House Minority Floor Leader Francis Escudero at pagkakaroon ng revamp sa liderato ng oposisyon sa Kamara. Ayon kay Paras,ang iringan sa pagitan nina Escudero at Rep. Imee Marcos ay posibleng mauwi sa revamp. Sinabi ni Paras na dapat nang magkaroon ng pagbabago sa liderato ng minorya upang magkaroon ng kredibilidad ang kanilang grupo at maengganyo ang mga kongresista sa mayorya na suportahan ang ikalawang reklamo na nais ihain ng oposisyon laban kay Pangulong Arroyo. Sinabi pa ni Paras na hindi umano solid ang minority bloc sa pagsuporta kay Escudero kaya malabong makuha ang suporta ng 79 para magtagumpay ang ikalawang impeachment. Pinabulaanan rin nito na consensus ng buong minority bloc ang inihayag kamakailan ni Escudero na papatalsikin sa kanilang hanay ang mga hindi susuporta sa impeachment. (Malou Escudero)</body>
<link>http://www.philstar.com/Article.aspx?articleId=338382&amp;publicationSubCategoryId=92</link>
</article>
<article>
<title>P35M suhol sa anti-impeach congressmen</title>
<author></author>
<date>
<month>May</month>
<day>24</day>
<year>2006</year>
</date>
<body>Tumataginting na P35 milyon umano ang tinanggap na suhol mula sa Malaca&amp;ntilde;ang ng mga kongresistang kumontra sa impeachment complaint laban kay Pangulong Arroyo noong nakaraang taon. Ito ang ibinunyag kahapon ni House senior deputy minority leader Rolex Suplico sa gitna nang pinaghahandaan na namang ikalawang impeachment complaint ng oposisyon laban sa Presidente. Sinabi ni Suplico na malaki ang nagastos ng administrasyon noong nakaraang taon para masiguradong hindi magtatagumpay ang impeachment complaint. Ipinaliwanag ni Suplico na mula sa P70 milyong pork barrel noong 2004 ng bawat kongresista, ginawa itong P40 milyon dahil nagtipid ang gobyerno sa ilalim ng 2005 national budget matapos dumanas ng fiscal crisis ang bansa. Pero sa halip na makatanggap ng P40 milyon lamang ang mga maka-administrasyong mambabatas, nagkaroon pa sila ng karagdagang P35 milyon sa kanilang pork barrel funds kaya naging P75 milyon ang kanilang pondo. Kung may isang nakinabang aniya sa impeachment complaint na inihain ng oposisyon, ito ay ang mga maka-administrasyong mambabatas dahil sila ang nakatanggap ng &amp;quot;biyaya&amp;quot; mula sa Palasyo. Pero sinabi ni Suplico na isusulong pa rin ng minorya sa Kamara ang ikalawang reklamo sa kabila nang mga naunang pahayag ng mga maka-administrasyong congressmen na siguradong &amp;quot;dead-on-arrival&amp;quot; na agad ito sa Kamara. (Malou Escudero)</body>
<link>http://www.philstar.com/Article.aspx?articleId=338375&amp;publicationSubCategoryId=92</link>
</article>
<article>
<title>Wala munang umento</title>
<author></author>
<date>
<month>May</month>
<day>24</day>
<year>2006</year>
</date>
<body>Ito ang nagkakaisang posisyon ng mga may-ari ng kumpanya kaugnay ng pahayag ni Pangulong Arroyo noong Mayo 1 na ipinauubaya na niya ang isyu ng dagdag sahod ng manggagawa sa Regional Wage Board. Sa idinaos na ika-27 National Conference of Employers sa Manila Hotel na dinaluhan ng Pangulo, sinabi ni ECOP president Rene Soriano na hindi pa napapanahon na magtaas ng suweldo ng mga manggagawa. Isa anyang kumplikadong isyu ang wage increase dahil ang hakbang na ito ay may masamang epekto sa presyo ng pangunahing bilihin. Kung ang dahilan anya ng paghingi ng umento ay dahil sa pagtaas ng presyo ng langis, hindi naman ito nagkaroon ng epekto sa halaga ng bilihin. Sinabi pa ni Sarmiento na sasali sila sa pulong ng regional wage board pero ipaglalaban nila na huwag munang magtaas sa sahod. &amp;quot;We think its not timely, it will be inflationary. And I think it will result in further uncompetitiveness of Filipino products in the domestic and world market. And we think it is not good for the country as whole,&amp;quot; ani Sarmiento. (Lilia Tolentino)</body>
<link>http://www.philstar.com/Article.aspx?articleId=338370&amp;publicationSubCategoryId=92</link>
</article>
<article>
<title>5 Erap supporters sinalvage na?</title>
<author>Nina Joy Cantos, Doris Franche At Angie Dela Cruz</author>
<date>
<month>May</month>
<day>24</day>
<year>2006</year>
</date>
<body>Pinangangambahan ng mga kaanak na pinatay na ang lima kataong taga-suporta ni dating Pangulong Joseph Estrada na dinukot kamakalawa ng hapon sa Kamuning, Quezon City ng tinatayang 15 armadong lalaki. Itoy matapos itanggi ng militar na nasa kanila ang mga biktima at ang Intelligence Service of the Armed Forces of the Philippines (ISAFP) ang may pakana nito. &amp;quot;As of this time we have no report of such arrest. I have consulted with ISAFP, theres no report that they are in their custody, even in other units,&amp;quot; paliwanag naman ni AFP spokesman Col. Tristan Kison. Hanggang kahapon ay wala pang balita sa kinaroroonan ng mga biktima dahilan para dumulog na ang kanilang mga pamilya sa Commission on Human rights (CHR) para imbestigahan ang pangyayari. Batay sa report, dakong alas-3 pasado noong Lunes ng hapon ng puwersahang tangayin ng armadong mga lalaki si Virgilio Eustaquio, 47, chairman ng Union of the Masses for Democracy and Justice (UMDJ) at kilalang masugid na supporter ni Estrada. Pinasok ang bahay niya sa #4D K 4th st., Kamuning, QC at puwersahang tinangay. Apat pang ka-miting niya ang dinukot din na sina Ruben Dionisio, Jim Cabautan, Dennis Ibona na pawang kasapi ng UMDJ at PO3 Jose Curameng, miyembro ng Special Operations Group-Police Intellience Division ng QCPD. Si Cabautan ay anak ni ret. Constabulary Col. Reynaldo Cabautan, isa sa mga retiradong opisyal na sumuporta sa presidential bid ng yumaong si Fernando Poe, Jr. Sumigaw naman ng &amp;quot;political harassment&amp;quot; ang misis ni Eustaquio na ang layunin ay patahimikin ang mga lider ng grupo. &amp;quot;My husband is known to criticize the President at her every fault,&amp;quot; ani Miriam. Kahapon ay sumugod ang mga miyembro ng FPJ volunteers Brigade sa compound ng ISAFP upang kalampagin sa hinalang may kinalaman ito sa pagdukot kina Eustaquio. Ang pagdukot ay naganap sa kabila ng pagtatatag ng PNP ng Task Force USIG upang imbestigahan ang pamamaslang sa mga lider aktibista at mediamen.</body>
<link>http://www.philstar.com/Article.aspx?articleId=338363&amp;publicationSubCategoryId=92</link>
</article>
<article>
<title>Escudero, Marcos nagkakainitan</title>
<author></author>
<date>
<month>May</month>
<day>23</day>
<year>2006</year>
</date>
<body>Nagkakainitan sina House Minority Leader Francis Escudero at Ilocos Norte Rep. Imee Marcos dahil sa pagbabanta ng una na sisipain sa hanay ng oposisyon ang hindi susuporta sa 2nd impeachment laban kay Pangulong Arroyo. Sinabi ni Rep. Marcos, walang karapatan si Escudero na manakot na sisipain sa oposisyon ang hindi susuporta sa 2nd impeachment complaint kay PGMA. &amp;quot;Walang karapatang manakot si Escudero laban sa amin. Bakit, monopolisado ba niya ang minority bloc? Siya lang ba ang marunong lumaban sa administrasyon,&amp;quot; wika pa ni Marcos. Hinamon din ng lady solon si Escudero na patunayang tunay siyang oposisyon sa pamamagitan ng pagkontra sa usapin ng mataas na singil sa kuryente at tubig at sa pamilyang nagmamay-ari nito. Magugunita na isa si Marcos sa mga miyembro ng oposisyon sa Kamara na hindi bumoto para sa unang impeachment complaint laban kay Pangulong Arroyo. (Malou Rongalerios)</body>
<link>http://www.philstar.com/Article.aspx?articleId=338259&amp;publicationSubCategoryId=92</link>
</article>
<article>
<title>Legislated Cha-cha hindi puwede  Miriam</title>
<author></author>
<date>
<month>May</month>
<day>23</day>
<year>2006</year>
</date>
<body>Iginiit kahapon ni Sen. Miriam Defensor-Santiago na hindi puwedeng tratuhing simpleng panukalang batas ang pag-amyenda sa Konstitusyon para lamang iwasan ang isyu ukol sa Constituent Assembly (Con-Ass). Ayon kay Sen. Santiago, isang constitutional law expert, hindi solusyon ang naging mungkahi ng ilang mambabatas na tratuhin na lamang bilang ordinaryong bill ang pag-amyenda sa 1987 Constitution. &amp;quot;The disagreement between the Senate and the House on whether to convene a Constituent Assembly needs judicial adjudication. It does not serve as a solution to sidestep the issue, by pretending that a new charter is just like an ordinary bill. That is contrary to decided cases in our country and in the US,&amp;quot; wika pa ni Santiago. Nangangamba din ang mambabatas na baka magkaroon ng panibagong impasse sa pagitan ng Senado at Kamara kaugnay sa interpretasyon na dapat bumoto bilang isa o hiwalay ang dalawang kapulungan sa pag-amyenda sa Konstitusyon sa pamamagitan ng 3/4 votes nito. (Rudy Andal)</body>
<link>http://www.philstar.com/Article.aspx?articleId=338258&amp;publicationSubCategoryId=92</link>
</article>
<article>
<title>Sec. Panganiban gigisahin sa CA</title>
<author></author>
<date>
<month>May</month>
<day>23</day>
<year>2006</year>
</date>
<body>Isasalang ngayon sa makapangyarihang Commission on Appointments (CA) si Agrilculture Secretary Domingo Panganiban para sa kanyang kumpirmasyon matapos ang 10 buwan nang italaga siyang kalihim ng Department of Agriculture ni Pangulong Arroyo. Bitbit ni Sec. Panganiban sa pagharap niya sa mga miyembro ng CA ang kanyang credentials bilang organic na empleyado ng DA mula sa pagiging plant pest control worker ng Bureau of Plant Industry hanggang sa maging kalihim ng nasabing ahensiya. Kilala sa DA si Panganiban, ang kauna-unahang naitalagang DA chief na agriculturist, mula sa Marcos administration hanggang sa kasalukuyan bilang action man ng kanilang departamento lalo ng maging action officer ito ng popular na programa ng DA na Masagana 99. Nang italaga siya ni PGMA sa DA ay inuna nitong alisin ang red tape sa nasabing ahensiya ng gobyerno at kanyang isinusulong ang rural empowerment para sa mga magsasaka at mangingisda. Bagama't naging chief of staff ito ni dating opposition Sen. Loren Legarda ay hindi ito naging hadlang upang kunin ng Arroyo administration si Panganiban bilang senior adviser ni dating Agriculture Sec. Arthur Yap dahil sa angkin nitong kaalaman sa sektor ng agrikultura hanggang sa italaga na siyang kalihim ng DA. (Rudy Andal)</body>
<link>http://www.philstar.com/Article.aspx?articleId=338252&amp;publicationSubCategoryId=92</link>
</article>
<article>
<title>General Garcia absuwelto sa perjury</title>
<author></author>
<date>
<month>May</month>
<day>23</day>
<year>2006</year>
</date>
<body>Inabswelto ng Sandiganbayan 3rd division si Retired Maj. Gen. Carlos Garcia sa kasong perjury na isinampa dito dahil sa kakulangan ng ebidensiya. Ayon sa korte, hindi napatunayang nagkasala si Garcia &amp;quot;beyond reasonable doubt&amp;quot; kaya pinawalang-sala ang retiradong heneral kaugnay sa akusasyong sinadya umano nitong hindi isama ang kanyang mga mamahaling sasakyan sa isinumite nitong Statement of Assets and Liabilities and Networth (SALN) noong 1999. Pero may 3 pang perjury cases na hinaharap si Garcia bukod sa plunder case nito kaugnay sa pagkakamal umano nito ng milyon-milyong kayamanan habang nanunungkulan sa Armed Forces of the Philippines (AFP). Samantala, kinasuhan naman si GSIS president at general manager Winston Garcia ng graft sa tanggapan ng Ombudsman. Ang nagharap ng graft case kay Garcia at sa GSIS chairman ng board of trustees na si Bernardino Abes ay ang mismong mga empleyado ng GSIS. Nag-ugat ang kaso sa umanoy P2 bilyong dibidendo mula sa General Insurance Fund na ibinigay umano ng GSIS sa Office of the President noong 2004 at 2005. Sinabi ni Atty. Albert Velasco, chairman ng Kapisanan ng mga Manggagawa sa GSIS, labag sa batas, imoral at ilegal ang ginawang paghahatid ng GSIS ng pondo sa tanggapan ng Pangulo ng bansa. (Malou Rongalerios/Angie dela Cruz)</body>
<link>http://www.philstar.com/Article.aspx?articleId=338251&amp;publicationSubCategoryId=92</link>
</article>
<article>
<title>P31-B tatapyasin sa 2006 budget</title>
<author></author>
<date>
<month>May</month>
<day>23</day>
<year>2006</year>
</date>
<body>Tatapyasan ng Senado ng halos P31.11-B ang panukalang 2006 budget na isinumite ng Mababang Kapulungan na P1.035Trilyon matapos na pormal na iharap ito ni Sen. Manny Villar Jr. sa plenaryo. Kabilang sa panukalang tatapyasan ay mga kwestyonableng proyekto ni Pangulong Arroyo kung saan nakita ng Senado na hindi na kailangan ito at ang pagtanggal sa buong pondo ng Presidential Commission on Good Government (PCGG). Sa panukala ni Villar ay tinanggal ang pondo para sa Kilos Asenso Support Fund (P3B), Kalayaan Barangay Program Fund (P3.69B), Compensation Adjustment Fund (P10B), pagtanggal sa buong badyet ng PCGG, (P65.53M) at ang pagtapyas ng P2.27 B mula naman sa Department of Transportation and Communication (DOTC). (Rudy Andal)</body>
<link>http://www.philstar.com/Article.aspx?articleId=338245&amp;publicationSubCategoryId=92</link>
</article>
<article>
<title>Villar richest, Flavier poorest sa Senado</title>
<author></author>
<date>
<month>May</month>
<day>23</day>
<year>2006</year>
</date>
<body>Si Sen. Manuel Villar Jr. pa rin ang nangunguna sa pinakamayamang miyembro ng Senado na mayroong networth na P759,825,355.00 habang si Senate President Pro-Tempore Juan Flavier ang pinakamahirap na mayroong networth na P3,490,000.00. Sa 2005 Statement of Assets and Liabilities and Networth (SALN) ng mga miyembro ng Senado ay pumangalawa kay Sen. Villar sa richest lawmaker si Sen. Ralph Recto na may networth na P267,388,082.13 habang ang pangatlo ay si Sen. Ramon Magsaysay Jr. na may networth na P150,810,142.94. Ang pang-apat ay si opposition Sen. Jamby Madrigal na may networth na P114,198,475.00 sumunod si Sen. Bong Revilla Jr. na may networth na P99,446,000.00; Sen. Juan Ponce Enrile na may networth na P97,004,257.00; Sen. Jinggoy Estrada na may networth na P81,540,940.31; Sen. Mar Roxas na may networth na P75,781,315.00; Sen. Pia Cayetano na may networth na P75,371,714.45 at Sen. Miriam Defensor-Santiago na may networth na P72,050,000.00 Ang iba pang nagsumite ng kanilang SALN ay sina Sen. Sergio Osmena III (P63,221,150.00), Sen. Edgardo Angara (P36,228,376.45), Sen. Luisa Ejercito-Estrada (P32,224,241.03), Sen. Rodolfo Biazon (P25,488,000.00), Sen. Panfilo Lacson (P24,994,618.00), Sen. Richard Gordon (P24,912,953.00), Senate President Franklin Drilon (P21,031,472.79), Senate Majority Leader Francis Pangilinan (P14,322,462.00), Sen. Joker Arroyo (P11,050,000.00), Senate Majority Leader Aquilino Pimentel Jr. (P10,960,068.46). Ang itinuturing na 3 pinakamahirap na miyembro ng Senado ay sina Sen. Lito Lapid (P10,936,554.00), Sen. Alfredo Lim (P10,850,207.00) at Sen. Flavier (P3,490,000.00). (Rudy Andal)</body>
<link>http://www.philstar.com/Article.aspx?articleId=338237&amp;publicationSubCategoryId=92</link>
</article>
<article>
<title>Palasyo pumalag sa zero budget ng PCGG</title>
<author></author>
<date>
<month>May</month>
<day>23</day>
<year>2006</year>
</date>
<body>Hiniling ng Malaca&amp;ntilde;ang na bigyan ng konsiderasyon ng Senado ang plano nitong buwaging ang Presidential Commission on Good Government (PCGG) sa pamamagitan ng pagtangging bigyan ng budget ito sa taong 2006. Ayon kay Press Secretary Ignacio Bunye, panahon na upang bigyan ng pagkakataon ang compromise agreement sa kapakanan ng taong may karapatang magkaroon ng kabahagi sa binabawing yaman. Iminungkahi ni Sen. Joker Arroyo na dapat bigyan ng zero budget ang PCGG dahil sa pagbalangkas nito ng sariling panuntunan tulad ng pagpasok sa compromise agreement sa pamilya Marcos at dating Amb. Eduardo &amp;quot;Danding&amp;quot; Cojuangco Jr. Sinabi pa ni Sec. Bunye, pawang espikulasyon pa lamang ang sinasabing mga kasunduan dahil ang korte ang siyang dapat na magsilbing tagapamagitan sa isyung ito. Aniya, sa halip na pag-initan ng Senado ang ginagawang compromise agreement ng PCGG ay mas makakabuting repasuhin ng mga ito ang Comprehensive Agrarian Reform Law para magkaroon ng alokasyon na mabayaran ang mga human rights victims sa panahon ng Martial law. Samantala, hiniling ni House Minority Leader Francis Escudero na sibakin na lamang ang mga opisyal ng PCGG dahil sa pagbibigay nito ng prayoridad sa pagpasok sa kasunduan sa halip na bigyan ito ng zero budget. Sinabi ni Rep. Escudero, dapat palitan ang mga PCGG officials na hindi naman nagsisilbi alinsunod sa kanilang mandato. Hindi din naniniwala si Escudero sa sinabi ni PCGG chairman Camilo Sabio na sariling desisyon nito ang pagpasok sa compromise deal sa mga Marcos dahil imposibleng walang alam dito si Pangulong Arroyo. (Lilia Tolentino at Malou Rongalerios)</body>
<link>http://www.philstar.com/Article.aspx?articleId=338232&amp;publicationSubCategoryId=92</link>
</article>
<article>
<title>Bentahan ng Masinloc plant pinatitigil ni Joker</title>
<author></author>
<date>
<month>May</month>
<day>22</day>
<year>2006</year>
</date>
<body>Pinaiimbestigahan ni Sen. Joker Arroyo ang negosasyon na pinasok ng National Power Corporation (Napocor) ukol sa pagbenta ng Power Sector Asset and Liabilities Management Corporation (PSALM) ng 600MW Masinloc coal-plant sa Zambales matapos na madiskubreng nababalot ito ng anomalya. Ayon kay Sen. Arroyo, chairman ng Senate blue ribbon committee, dapat ng kanselahin ang naturang bilihan dahil na rin sa kwestyonableng katauhan ng mga kumpanyang sumali sa subastahan at paglabag sa mga kasunduan at sa umiiral na batas ng bansa. Naganap ang subastahan noong Dis. 1, 2004, kung saan maituturing itong pabor sa gobyerno kung ang basehan ay ang winning bid nito na US$562M na ikinasa ng YNN-Pacific Consortium na pinamumunuan ni Sunny Sun, isang Fil-Chinese businessman. Ang presyo ng naturang kumpanya ay mas mataas sa itinakda ng gobyerno na US$388-M. Matapos manalo sa bidding ang YNN, nadiskubre ng komite ni Arroyo na isang front lang ang kumpanya makaraang madiskubreng isang janitorial services office lamang sa Binondo ang opisina nito, at lumutang din na isang Great Pacific Financial Corp. ang nasa likod ng YNN. Ipinipilit ng PSALM, sa ilalim ng pamunuan ni Nieves Osorio na maisakatuparan ang bentahan pero walang maipakitang salapi ang YNN para ipambayad sa naturang planta at hanggang sa ngayon ay hindi pa rin nito nakukumpleto ang performance bond bagamat nakapaglagak na ito ng US$11.2-M. Batay sa batas, dapat na mailit na ang ibinayad na US11.2M pabor sa gobyerno dahil paso na ito at dapat na bawiin na rin ang kontrata. (Rudy Andal)</body>
<link>http://www.philstar.com/Article.aspx?articleId=338123&amp;publicationSubCategoryId=92</link>
</article>
<article>
<title>Mga kalupitan ng NPA sa Bukidnon inilantad ng militar</title>
<author></author>
<date>
<month>May</month>
<day>22</day>
<year>2006</year>
</date>
<body>Ibinulgar ng military kay National Security Adviser Norberto Gonzales ang mga ulat ng pagpaslang kabilang ang mga mass execution ng mga rebelde at sibilyan, child warriors recruitment, panghahalay at iba pang krimen na umanoy ginawa ng mga miyembro ng New Peoples Army (NPA) sa kanayunan. Ayon kay Gonzales, nai-rekord ng mga miyembro ng 26th Infantry Batallion ang mga karahasan na naganap umano sa San Fernando, Bukidnon na tinalakay sa isang briefing kasama sina Brig. Gen. Cardoza Luna at commanding general ng 4th Infantry division. Lumalabas na may 21 kaso mula 2002 ang naitala, kung saan ang isa sa mga biktima ay si dating San Fernando Mayor Santacera na binaril nang tumangging magbayad ng revolutionary tax habang ang mga asawa naman ng mga magsasaka ay ginugulpi, sapilitang isinasama sa kulto at hinahalay. Sampung kapwa NPA naman mula 2004-2005 ang pinaslang kabilang sina Manahan Kalimpitan, Carlito Sulin-ay at 12-anyos na kapatid nito na pinaslang sa harap ng pamilya. Sinabi pa ng mga militar, 18 sa extra-judicial na pagpatay ay naganap naman sa mga bayan ng San Fernando at Quezon, 11 dito ay nangyari lamang sa Brgy. Kibungcog, ng nasabing bayan.. Ayon naman sa 12 nakasaksi, nag-recruit umano ang mga NPA ng mga menor-de-edad na inisyuhan pa umano ng mga M14 rifles. Kabilang dito ang 16-anyos na dalagita na umanoy ginahasa at ginawang asawa ng isang Kumander Butchoy. (Doris Franche)</body>
<link>http://www.philstar.com/Article.aspx?articleId=338122&amp;publicationSubCategoryId=92</link>
</article>
<article>
<title>Anomalya sa NPO pakikialaman ng Senado</title>
<author></author>
<date>
<month>May</month>
<day>22</day>
<year>2006</year>
</date>
<body>Pakikialaman na ng Senado ang umanoy iregularidad sa bidding process sa National Printing Office (NPO) bunsod ng reklamo ng mga lehitimong accredited printers nito. Ayon kay Sen. Richard Gordon, nakatanggap siya ng reklamo mula kay Mr. Anselmo Badillo ng Ernest Printing Co. Inc. kung saan ay inaakusahan si NPO officer-in-charge Felipe Evardone at ilang tauhan nito ng pagpabor sa ilang printers na malalapit sa kanila. Sa liham nito kay Gordon, itinago sa mga accredited printers ang magaganap na bidding process para sa isang kontrata mula sa Bureau of Customs upang hindi sila makasali. Wika pa ni Badillo, sa panahon lamang ng panunungkulan ni Evardone naganap ang nasabing anomalya sa bidding. Si Evardone ay kapatid ni Eastern Samar Gov. Ben Evardone na nagsusulong naman ng Cha-cha. Sa reklamo naman ni Napoleon Bunagan, general manager ng Eastland Printlink Inc., hinihingan umano nina Marietta de Guzman, chairperson ng Bidding and Awards Committee (BAC) at ang executive secretary ni Evardone na si Nanette Golez, ang mga accredited printers nang 6.5% commission kapalit ng ibibigay nila ditong kontrata bilang standard operating procedures umano sa NPO. Wala umanong naging aksyon si Evardone sa reklamo kaya napilitan na silang lumiham kay Sen. Gordon. (Rudy Andal)</body>
<link>http://www.philstar.com/Article.aspx?articleId=338111&amp;publicationSubCategoryId=92</link>
</article>
<article>
<title>Quarters ng overstaying officers ini-award na</title>
<author></author>
<date>
<month>May</month>
<day>22</day>
<year>2006</year>
</date>
<body>Sinimulan na ng Philippine Navy ang paga-award sa binakanteng mga quarters ng mga pinalayas na overstaying ex-Navy officers sa ginanap na seremonya kahapon sa Naval Station sa Fort Bonifacio, Taguig. Namayani ang tensiyon nitong Sabado sanhi ng patuloy na pagmamatigas ng ilang mga retiradong opisyal na lisanin ang kanilang mga quarters. Ayon kay Navy spokesman Capt. Geronimo Malabanan, anim na senior at aktibong opisyal ng Navy at Marines ang nabiyayaan ng unit habang ang iba pa ay isusunod na ang pamamahagi dahil hindi pa natatapos ang pag-iimpake at paghahakot ng kanilang mga kagamitan. Sa loob ng susunod na mga araw ay tatapusin ng binuong Task Force Balik-Bahay ang paghahakot. (Joy Cantos)</body>
<link>http://www.philstar.com/Article.aspx?articleId=338110&amp;publicationSubCategoryId=92</link>
</article>
<article>
<title>Mt. McKinley, training ground ng 3 Pinay</title>
<author></author>
<date>
<month>May</month>
<day>22</day>
<year>2006</year>
</date>
<body>Magiging &amp;quot;training ground&amp;quot; ng tatlong Pinay mountaineers ang Mt. McKinley sa North America na sinasabing pinakamalamig na bundok sa buong mundo bago tuluyang akyatin ang tuktok ng Mt. Everest sa susunod na taon. Ang tatlong Pinay na pawang draftee ng Philippine Coast Guard (PCG) na sina Janet Belarmino, Carina Dayondon at Noelle Wenceslao ay nag-courtesy call muna noong Sabado kay PCG Commandant Rear Admiral Arthur Gosingan bago tumulak patungong Alaska para sa kanilang gagawing pagsasanay. Apat na linggo o isang buwan nilang gagawing &amp;quot;training ground&amp;quot; ang McKinley na may lamig na -34 hanggang-57 degree celcius ang temperatura na sinasabing mas malamig pa sa Mt. Everest. Buo ang determinasyon ng tatlo na makarating sa summit ng Everest sa susunod na taon para maghatid din ng karangalan sa bansa tulad ng natamo ng kanilang teammate sa First Philippine Mt. Everest Expedition team na sina Leo Oracion at Erwin &amp;quot;Pastour&amp;quot; Emata, una at ikalawang Pinoy na nakarating sa tuktok ng mundo at maiwagayway at maitirik ang bandila ng Pilipinas. Ngayon pa lang ay hinihiling na ng tatlong dalagang Pinay sa sambayanan na ipagdasal rin sila na magtagumpay sa kanilang hangarin. (MLayson)</body>
<link>http://www.philstar.com/Article.aspx?articleId=338100&amp;publicationSubCategoryId=92</link>
</article>
<article>
<title>RP boxer dedo sa Iraq!</title>
<author></author>
<date>
<month>May</month>
<day>22</day>
<year>2006</year>
</date>
<body>Inambus at napatay ng mga bandidong Iraqi ang isang dating boksingero ng RP team na naging miyembro ng elite group ng US Army bunsod na rin ng patuloy pang nagaganap na kaguluhan sa bansang Iraq. Sa ulat na nakarating kahapon sa tanggapan ni Foreign Affairs Sec. Alberto Romulo, kinilala ang biktima na si Staff Sgt. Emmanuel &amp;quot;Manny&amp;quot; Legaspi, may asawa, 38. Sa naantalang report, si Legaspi ay pinagbabaril ng mga bandido habang nagpapatrulya kasama ng iba pang US Army sa Tal-Afhar nitong nakalipas na Mayo 7. Bagamat sugatan na ay sinasabing nagawa pang makaganti ng putok ni Legaspi ngunit hindi na rin ito nakaligtas sa kamatayan dahil sa dami ng tama ng bala na tinamo. Si Legaspi ang naging pambato ng RP team sa boksing noong 1988 Olympics sa South Korea. Napasok ito bilang miyembro ng US Army taong 2000 at na-assign sa Iraq noong Enero 2006. Bago ang kanyang kritikal na assignment sa Iraq ay natalaga si Legaspi sa 1st Batallion, 36th Infantry Regiment, First Brigade Combat team at First Armored Division ng US Army. Inaayos na ng DFA at US Army ang mga papeles at iba pang dokmento ng nasawing Pinoy para sa repatriation ng bangkay nito sa Pilipinas. Nakatakda rin itong bigyan ng medal of valor at iba pang parangal dahil sa naging tapang nito at nai-ambag sa serbisyo sa US Army. Inulila ni Legaspi ang kanyang misis na si Shiona at anim na buwang-gulang na sanggol. (Mer Layson)</body>
<link>http://www.philstar.com/Article.aspx?articleId=338096&amp;publicationSubCategoryId=92</link>
</article>
</data>