<?xml version="1.0" encoding="ISO-8859-1" ?>
<data>
<article>
<title>Bicol Region binayo ni Reming!</title>
<author>Nina Angie Dela Cruz, Joy Cantos, Lilia Tolentino At Butch Quejada</author>
<date>
<month>December</month>
<day>01</day>
<year>2006</year>
</date>
<body>Matinding hagupit ang ipinatikim ng super typhoon Reming sa Bicol Region kahapon kung saan nagdulot na ng total blackout at pagbaha sa naturang lugar. Bahagya namang nagbago ng direksiyon si Reming at sinasasabing hindi na direktang tatama ang mata ng bagyo sa Metro Manila. Gayunman, sinabi ng PAGASA na hindi dapat maging kampante ang lahat dahil makakaranas pa rin ng malakas na pag-ulan at pagbugso ng hangin ngayong araw sa Kamaynilaan. Sinabi ni Nathaniel Cruz, climatologist ng PAGASA, patuloy na binabayo ni Reming ang Kabikulan taglay ang lakas ng hangin na 190 kilometro bawat oras at may pagbugso hanggang 265 kilometro bawat oras. Ngayong araw ay patungo ang bagyo sa Batangas at Mindoro.Dakong alas-12 ng tanghali kahapon ng magsimulang manalasa ang bagyo sa Bicol. Nagbagsakan at nagkabuhul-buhol ang power at communication lines sa Naga City at Camarines Norte, gayundin sa Quezon provinces, Marinduque at Burias Island. Nakataas pa rin ang signal no. 4 sa Catanduanes, Albay, Camarines provinces, southern Quezon, Marinduque at Burias island. Signal no. 3 sa Sorsogon, Oriental Mindoro, Batangas, rest of Quezon at Polillo island; Signal no. 2 sa Aurora, Masbate, Romblon, Occidental Mindoro, Lubang island, Cavite, Laguna, Rizal, Bulacan, Bataan, Metro Manila at northern Samar. Signal no. 1 sa Zambales, Pampanga, Tarlac, Pangasinan, Nueva Vizcaya, Nueva Ecija, Quirino, Isabela, rest of Samar, Calamian group, Biliran island, Aklan at Capiz. May 47 pamilya sa Legaspi City at Naga ang inilikas habang may 1,000 pasahero ang na-stranded sa Matnog Port sa Sorsogon at Tabaco City port sa Albay. Kahapon ay kinansela rin ng airline companies ang kanilang mga flights sa paglapag at paglipad sa NAIA at Domestic airport kaya daan-daang pasahero ang na-stranded . Wala pang naiulat na namatay o nasaktan sa nasabing bagyo. Nagbabala ang&amp;nbsp;PAGASA sa mga residenteng nasa tabi ng bundok na lumikas sa mas mataas na lugar at ugaliing mapagmasid sa paligid upang makaiwas sa flashfloods at landslides.</body>
<link>http://www.philstar.com/Article.aspx?articleId=372730&amp;publicationSubCategoryId=92</link>
</article>
<article>
<title>Pagbabago sa House Rules hinarang ng Oposisyon</title>
<author></author>
<date>
<month>December</month>
<day>01</day>
<year>2006</year>
</date>
<body>Naharang kamakalawa ng gabi ng oposisyon ang plano ng mga maka-administrasyong kongresista na baguhin ang Rules ng House of Representatives upang matanggal ang isang probisyon na magiging daan upang mapabilis ang pagbuo ng Constituent Assembly. Gayunman, aminado si House Minority Leader FrancisEscudero na kulang ang bilang ng oposisyon upang manalo sa botohan na posibleng gawin sa Lunes kaugnay sa pag-amiyenda ng Rule 15 Section 105 ng House Rules. Nakasaad sa nasabing rules na anumang resolusyon na ihahain ng miyembro ng House of Representatives na may kaugnayan sa pagrebisa ng Konstitusyon ay kailangang dumaan sa proseso ng isang ordinaryong bill o panukalang batas. Si Iloilo Rep. Arthur Defensor ang naghain ng mosyon na tanggalin ang ikalawang sentence upang ang anumang resolusyon kaugnay sa pag-amiyenda ng Konstitusyon ay mapabilis at hindi na pagdaanan ang proseso ng isang ordinaryong resolusyon o House bill. Sa kasalukuyan, ang anumang House bill na inihahain sa Kamara ay kailangang dalhin at pumasa sa Senado bago dalhin sa Malaca&amp;ntilde;ang at malagdaan ng Pangulo upang maging isang ganap na batas. Ipinagtataka naman ni Escudero kung bakit minamadali ng mga maka-administrasyong mambabatas ang pag-amiyenda sa House Rules gayong may mas importanteng isyu na dapat talakayin sa Kamara kabilang na ang water shortage. (Malou Escudero)</body>
<link>http://www.philstar.com/Article.aspx?articleId=372743&amp;publicationSubCategoryId=92</link>
</article>
<article>
<title>Misis ng Bali bomber idineport na sa Indonesia</title>
<author></author>
<date>
<month>December</month>
<day>01</day>
<year>2006</year>
</date>
<body>Ipinatapon na palabas ng bansa ng Bureau of Immigration (BI) si Istiada Sovie, asawa ng Bali bomber na si Ammar Bin Usman alyas Dulmatin. Ayon kay BI Commissioner Alipio Fernandez, nai-release na ang mga clearances ni Sovie mula sa National Bureau of Investigation at mga korte sa Zamboanga City at Sulu kaya ito ay agad na naipadeport ng BI pabalik sa Indonesia kasama ang kanyang dalawang anak. Si Sovie ay sakay ng Singapore airlines at inihatid ng mga civil security ng BI kasama si Senior State Prosecutor Leo Dacera at ang consul ng Indonesian Embassy. Si Sovie ay nadakip ng mga elemento ng BI sa NAIA noong Oktubre matapos madiskubreng peke ang mga hawak nitong travel documents. Habang iniimbestigahan ito, nadiskubre ng mga awtoridad na si Sovie ay asawa ni Dulmatin, isa sa suspek sa Bali bombing noong 2002. (Butch Quejada/Grace dela Cruz)</body>
<link>http://www.philstar.com/Article.aspx?articleId=372749&amp;publicationSubCategoryId=92</link>
</article>
<article>
<title>DAREA prexy, pinapaaresto</title>
<author></author>
<date>
<month>December</month>
<day>01</day>
<year>2006</year>
</date>
<body>Ipinapaaresto ng Quezon City Regional Trial Court (QCRTC) ang presidente ng Department of Agrarian Reform Employees Association (DAREA) na si Antonia &amp;quot;Nanette&amp;quot; Pascual dahil sa kasong libel. Sa ipinalabas na warrant of arrest ni QC Judge Ofelia Arellano-Marquez ng branch 216, pinadadakip nito si Pascual at tatlo pang sina Gloria Almazan, Marissa Fabricante at Roberto Pilapil, pawang DAREA officers. Kaugnay ito ng kasong libel na isinampa sa kanila ni Violeta Bonilla, dating DAREA president at hepe ng Agrarian Reform Program Office ng DAR central office. Inatasan naman ng DOJ ang QC court na kasuhan ang mga respondent dahil sa matibay na ebidensiya na nagdidiin sa mga ito sa kaso.Sinabi ni Bonilla na nagsabwatan umano ang mga respondent para sirain ang kanyang reputasyon nang sulatan si Executive Sec. Eduardo Ermita ng mga mapanirang puri laban sa kanya. Binigyan ng tig-P10,000 piyansa ang mga akusado para sa kanilang pansamantalang paglaya. (Angie dela Cruz)</body>
<link>http://www.philstar.com/Article.aspx?articleId=372753&amp;publicationSubCategoryId=92</link>
</article>
<article>
<title>Ibebentang laruan ngayong Pasko siguruhing ligtas  Sen. Villar</title>
<author></author>
<date>
<month>December</month>
<day>01</day>
<year>2006</year>
</date>
<body>Nanawagan kahapon si Senate President Manuel Villar Jr. sa Department of Trade and Industry (DTI) na siguruhing ligtas ang mga laruang ibebenta sa mga shopping malls at iba pang tindahan ngayong Kapaskuhan. Sinabi ni Sen. Villar, dapat lagyan din ng mga pabrika ng laruan ng safety warnings ang mga laruan na nakakalason o madaling mag-apoy upang hindi malagay sa peligro ang buhay ng mga bata. &amp;quot;Ang mga regalong laruan ay dapat nagpapasaya sa mga bata at mga inaanak kapag Pasko kaya hindi dapat maging dahilan ito ng kanilang pagkakasakit o disgrasya lalo na ang mga laruang may maliliit na parte na hindi dapat nilalaro ng mga batang edad 3 taon pababa,&amp;quot; dagdag pa ng mambabatas. Isinusulong ni Villar ang senate bill 658 o Toy Safety Labelling Act kung saan ay nais nitong ideklarang hazardous substance at huwag payagang maibenta sa mga tindahan ang mga laruang walang safety labels. (Rudy Andal)&amp;nbsp;</body>
<link>http://www.philstar.com/Article.aspx?articleId=372761&amp;publicationSubCategoryId=92</link>
</article>
<article>
<title>DA, BPI kinondena ng consumers</title>
<author></author>
<date>
<month>December</month>
<day>01</day>
<year>2006</year>
</date>
<body>Binatikos kahapon ng malaking grupo ng mga consumers ang Department of Agriculture (DA) at Bureau of Plants Industry (BPI) sa umanoy ginagawang pagkunsinti sa mga importers at traders para makopo ang industriya ng sibuyas sa bansa. Sa inilabas na kalatas ng Kilusan ng Mamimiling Pilipino Laban sa Kahirapan (KAMPILAN), dalawang ulit na umano silang nagpadala ng liham kay Agriculture Sec. Arthur Yap hinggil sa nagaganap na cartel sa pag-aangkat at pagbebenta ng sibuyas subalit wala pa ring aksiyon ang naturang tanggapan. Sinabi ni ret. Commodore Ismael Aparri, pangulo ng Kampilan, ibinulgar na nila ang nagaganap na bentahan ng mga Import Permits ng sibuyas mula P20,000-P40,000 subalit wala silang nakikitang aksiyon upang mapigil ito. Sa kabila aniya ng pagbaha ng mga imported sa sibuyas, nananatili ito sa napakataas na halagang P100 kada kilo bunga na rin ng pagmanipula ng mga piling importers at traders na kumokopo sa industriya. Ipinaliwanag pa ng grupo na kahit i-ban ng pamahalaan ang pag-aangkat ng sibuyas, pabor pa rin ito sa mga tiwaling traders at importers dahil iniimbak nila ito sa malalaki nilang bodega at unti-unti lamang ang pagbebenta para mapanatili ang mataas na presyo. (Lordeth Bonilla)</body>
<link>http://www.philstar.com/Article.aspx?articleId=372762&amp;publicationSubCategoryId=92</link>
</article>
<article>
<title>Mudslide: 400 patay</title>
<author></author>
<date>
<month>December</month>
<day>02</day>
<year>2006</year>
</date>
<body>Umakyat na sa 400 katao ang nasawi habang daan-daan pa ang nawawala matapos matabunan ang daang kabahayan ng mudflow na dumausdos mula sa palibot ng bulkang Mayon sa Albay, dulot ng pananalasa ng super bagyong Reming sa Bicol Region kamakalawa ng gabi. Sa report ng Philippine National Red Cross (PNRC), 388 ang patay, 190 rito ay mula sa lalawigan ng Albay kung saan nalibing ang Legazpi City at mga munisipalidad ng Sto. Domingo at Daraga. Sa tala naman ng National Disaster Coordinating Council (NDCC), sinabi ni Albay Gov. Fernando Gonzales na 198 na ang kumpirmadong patay, 260 ang missing at 64 ang sugatan. Gayunman, sinasabing tataas pa ang death toll dahil 8 barangay ang nadale ng mudslide sa Daraga, Busay at Sto. Domingo. May 15,000 naman ang inilikas mula sa 57 barangay sa pitong lalawigan sa Bicol Region. Kabilang sa grabeng naapektuhan ang Brgy. Cagsawa sa bayan ng Busay; Cullat at Malibago sa Daraga at Padang sa Legazpi City. Dumaranas ngayon ng total blackout ang Albay bunga ng pagkasira ng power at communication lines. Nabatid sa mga opisyal na ang mudflow ay nanggaling mula sa silangan at timog silangang bahagi ng slopes ng Mt. Mayon bunga ng malalakas na pag-ulan ni Reming. Tanging bubungan na lamang ng mga bahay ang natira matapos rumagasa ang putik mula sa Mayon. Hindi na nagawa pang makatakbo ng mga biktima at kung saan sila inabutan ng pagragasa ng volcanic debris ay doon na sila natabunan ng buhay. &amp;quot;Only the roofs can be seen in these barangays. Maharlika (Highway) is closed now because of debris from the mudflow and boulders,&amp;quot; ayon kay Rabonza. Kaugnay nito, inatasan ni Pangulong Arroyo ang tropa ng mga sundalo na tumulong sa clearing, relief, rescue at retrieval operations sa mga lugar na sinalanta ng kalamidad. &amp;quot;If we can get soldiers to help in any of the activities, relief, rescue. Please find out what they (people) need, manpower Please deploy the soldiers ,&amp;quot; sabi ng Pangulo. (Joy Cantos)</body>
<link>http://www.philstar.com/Article.aspx?articleId=372905&amp;publicationSubCategoryId=92</link>
</article>
<article>
<title>Pro-Gloria todo na sa Con-Ass</title>
<author></author>
<date>
<month>December</month>
<day>02</day>
<year>2006</year>
</date>
<body>Itotodo na ng mga kaalyado ni Pangulong Arroyo ang kampanya sa panukalang Charter change sa pamamagitan ng Constituent Assembly (Con-Ass). Ayon kay House Majority Floorleader Rep. Prospero Nograles, tiyak na mas maliliwanagan ang taumbayan hinggil sa mga kinakailangang pagbabago sa Saligang Batas kapag nagsimula ang information campaign ng pamahalaan. Layunin ng Chacha na palitan ang sistema ng gobyerno mula sa presidential system sa parliamentary system. &amp;quot;Alam naman natin na ang presidential system ang nagdulot ng lahat ng mga nakakapanirang pulitika at mga alingasngas sa ating bayan,&amp;quot; ani Nograles. Pinabulaanan ni Nograles na lubhang mapanlinlang ang tanong na isinalang sa Social Weather Station (SWS) sa kanilang survey kung saan mahigit 60 porsyento ng Pilipino ang nagsabi na hindi sila pabor sa anumang hakbang na palitan ang Saligang Batas. Ito ang naging tugon ng taumbayan dahil ang nakasad sa tanong ng SWS ay kung &amp;quot;ngayon na gagawin ang plebisito.&amp;quot; &amp;quot;Malaki ang magiging pagkaiba nito kapag naipaliwanag na nang maayos ang mga nagsusulong ng pagbabago,&amp;quot; sabi pa ni Nograles. Matatandaang nagpatawag ng isang caucus sa Malaca&amp;ntilde;ang ang Pangulo sa mga kaalyado niyang kongresista upang pag-usapan ang mga hakbang upang maitulak ang Charter change. Ayon na rin kay Presidential Adviser on Political Affair Gabriel Claudio, ang isa sa mga unang napagkasunduan ay ang pagtawag ng plebisito sa Pebrero upang makuha ang mandato ng taumbayan patungkol sa mga ipapanukalang pagbabago sa Konstitusyon. &amp;quot;Sa ibabaw ng lahat na ito, nais naming linawin na hindi ito ginagawa para mapalawig pa ang termino ni Ginang Arroyo. Ito ay para sa ikabubuti ng bayan lamang,&amp;quot; diin ni Claudio. (Malou Escudero)</body>
<link>http://www.philstar.com/Article.aspx?articleId=372918&amp;publicationSubCategoryId=92</link>
</article>
<article>
<title>Reming palabas na ng Pinas</title>
<author></author>
<date>
<month>December</month>
<day>02</day>
<year>2006</year>
</date>
<body>Papalabas na ng bansa ang super typhoon Reming at patungo sa direksyon ng South China Sea. Sa latest report ng PAG-ASA, ganap na alas-11 ng umaga kahapon namataan si Reming sa layong 160 kilometro hilagang-kanluran ng Metro Manila at ang mata nito ay nasa layong 50 kilometro ng hilagang-kanluran ng Lubang Island. Taglay ni Reming ang lakas ng hanging 150 km bawat oras malapit sa gitna at may pagbugso hanggang 185 km bawat oras. Si Reming ay kumikilos sa Mindoro pa-kanluran papunta sa direksiyon ng South China Sea sa bilis na 15 km bawat oras. Ngayong Sabado, si Reming ay nasa layong 460 kilometro ng kanluran-hilagang-kanluran ng Metro Manila palabas na ng bansa sa Linggo, ang bagyo ay nasa 750 km ng kanlurang-hilagang-kanluran ng Metro Manila. Nakataas ang babala ng bagyo bilang 2 sa Occidental Mindoro at Lubang Island habang signal no. 1 sa Laguna, Bataan, Cavite, Metro Manila, Batangas, Oriental Mindoro at Calamian Group of Islands. (Angie dela Cruz)</body>
<link>http://www.philstar.com/Article.aspx?articleId=372919&amp;publicationSubCategoryId=92</link>
</article>
<article>
<title>FG walang sakit</title>
<author></author>
<date>
<month>December</month>
<day>02</day>
<year>2006</year>
</date>
<body>Mahigpit na pinabulaanan kahapon ng tanggapan ni First Gentleman Mike Arroyo ang kumakalat na ulat na may sakit ito kaya hindi nakapunta sa isang aktibidad para sa ASEAN Summit sa Cebu City. Nilinaw ni Undersecretary Juries Soliman, chief of staff ng Unang Ginoo, na nasa St. Lukes si Mr. Arroyo para tapusin ang kanyang executive check-up at hindi dahil sa ito ay may sakit. Sinabi ni Soliman na dapat ay ilang araw nang natapos ang executive checkup ng Unang Ginoo subalit hindi ito naisakatuparan dahil sa napakasikip na schedule. &amp;quot;Bukod dito, hindi rin nakadalo ang Unang Ginoo sa dry run ng Spouses program para sa ASEAN Summit sa Cebu dahil kanselado lahat ng flights doon dahil sa bagyo,&amp;quot; ani Soliman, &amp;quot;Itong ulat na ito ay malinaw na isang malisyosong paninira lamang sa pamahalaan para mapasama ang tingin ng mga dadalo sa ASEA Summit sa ating bansa,&amp;quot; dagdag ni Soliman. (Lilia Tolentino)</body>
<link>http://www.philstar.com/Article.aspx?articleId=372929&amp;publicationSubCategoryId=92</link>
</article>
<article>
<title>Retake sa nursing exam simula ngayon</title>
<author></author>
<date>
<month>December</month>
<day>02</day>
<year>2006</year>
</date>
<body>Muling magre-retake ng nursing board exam ngayon ang mahigit sa 600 mga nursing student na hindi nakasali sa listahan ng Professional Regulation Commission (PRC) sa nakaraang June 2006 board exam. Nabatid na umaabot sa 606 ang kukuha ng exam o selective retake para sa tests 3 at 5, samantalang umaabot naman sa 18,881 ang mga regular repeater na kukuha ng exam. Bandang alas-6 ngayong umaga magsisimula ang exam para sa tests 1, 2 at 4 na gagawun sa loob mismo ng compound ng PRC sa Morayta, Manila at matatapos ito dakong alas-4 ng hapon. Samantala, dakong ala-una naman ng hapon magsisimula ang ikalawang exam para sa tests 3 at 5 bukas, Disyembre 3. Ang selective retake para sa test 3 at 5 ay yung mga nursing student na hindi nakasama sa listahan ng PRC matapos sumingaw ang leakage. (Gemma Amargo-Garcia)</body>
<link>http://www.philstar.com/Article.aspx?articleId=372930&amp;publicationSubCategoryId=92</link>
</article>
<article>
<title>Ex-trustees ng AMWSLAI pinapa-contempt sa SC</title>
<author></author>
<date>
<month>December</month>
<day>02</day>
<year>2006</year>
</date>
<body>Hiniling ng bagong mga miyembro ng Board of Trustees ng Air Material Wing Savings and Loan Asso. Inc. (AMWSLAI) na patawan ng parusang contempt ng Supreme Court (SC) ang apat na dating miyembro nito dahil umano sa pagbalewala sa ipinalabas na temporary restraining order (TRO) laban sa mga ito. Sa pitong pahinang omnibus motion na inihain ng bagong Board of Trustees sa pamamagitan ng abogadong si Atty. Eduardo Escueta, nais ng mga ito na i-contempt ang mga respondents na sina Luvin Manay, Antonio Mantuano, Anselmo Geronimo, Johnson Nestor Ocfemia at Jesus Mupas. Ipinaliwanag ng bagong mga miyembro ng Board of Trustees na bagamat natanggap na ng mga nabanggit na respondents ang notice ng TRO ay tumanggi pa rin umano ang mga ito na iwan at bakantihin ang kanilang tanggapan sa Quezon City at Villamor Airbase sa Pasay City. Hindi rin umano kinilala ng mga naturang respondents ang resolution ng SC at kahit pa umano ang sheriff ng korte ang magbigay-alam sa kanila ng nasabing TRO ay hindi nila ito susundin. Una nang nagpalabas ng TRO ang SC kung saan kinatigan nito na manatili bilang Board of Trustees ang mga bagong miyembro na sina ni ret. Col. Ricardo Nolasco. (Grace dela Cruz)</body>
<link>http://www.philstar.com/Article.aspx?articleId=372937&amp;publicationSubCategoryId=92</link>
</article>
<article>
<title>Botohan sa Con-Ass kokontrahin sa SC</title>
<author></author>
<date>
<month>December</month>
<day>02</day>
<year>2006</year>
</date>
<body>Tiniyak ni Senate President Manuel Villar Jr., na idudulog nila sa Korte Suprema sakaling ituloy ng Kamara ang botohan para sa Constitutional Assembly (Con-Ass) na wala ang Mataas na Kapulungan.Ayon kay Sen. Villar, tanging ang Supreme Court (SC) ang pwedeng magresolba dito dahil ito ang nakatakda sa ating saligang-batas.Aniya, kung may mga isyu na hindi magkasundo sa pagitan ng lehislatura at ehekutibo, dito pumapasok sa usapin ang SC katulad ng nangyaring bangayan sa pagitan ng Senado at Malakanyang. Karamihan sa mga Senador ay naniniwala na dapat na ipagpaliban na lang ang balak na pagbabago ng saligang-batas at ituloy na lang ito pagkatapos ng 2007 elections. Isinusulong ni House Speaker Jose de Venecia ang Con-Ass para mapigilan ang eleksyon sa darating na taon at nang sa ganoon ay patuloy na mananatili sila sa kanilang pwesto bagay na tinututulan naman ng mga Senador at oposisyon. Nauna ng sinabi nina Sens. Joker Arroyo, Miriam Defensor-Santiago, Juan Ponce Enrile na hindi pwedeng ipagpaliban ang eleksyon dahil ito ang nakasaad sa Konstitusyon.Aniya, pwede itong ipagpaliban kung na-amyendahan na ang umiiral na saligang-batas at pwedeng isulong ito pagkatapos na lang ng eleksyon.Iginiit ng mga Senador na bicameral ang sistemang pinapa-iral sa ating bansa at hindi puwedeng magdesisyon lang ang Kamara na wala ang Senado. (Rudy Andal)</body>
<link>http://www.philstar.com/Article.aspx?articleId=372938&amp;publicationSubCategoryId=92</link>
</article>
<article>
<title>Mass burial sa Albay</title>
<author>Ni Angie Dela Cruz</author>
<date>
<month>December</month>
<day>03</day>
<year>2006</year>
</date>
<body>Nakatakdang ilibing sa isang mass grave ang daang kataong nasawi sa mudslides sa Albay at hindi na umano mahihintay pa ang kanilang mga kamag-anak na silay kilalanin dahil habang mabilis na nabubulok ang mga bangkay sa mga punerarya ay posibleng maging mabilis din ang pagkalat ng epidemya ng sakit. Sa panayam ng dzBB kay Legazpi City, Albay Mayor Noel Rosario, ilang punerarya na sa Legazpi City ang halos mag-umapaw sa dami ng mga nasawi sa mudslides sa Bicol dulot ng bagyong Reming noong Biyernes. Nagtulung-tulong na rin ang mga residente sa paggawa ng mga ataul upang mailagay sa ayos ang mga patay na nakatiwangwang sa mga lansangan. Malaki ang paniwala ng pamunuan ng National Disaster Coordinating Council (NDCC) na wala nang survivors sa naganap na pagragasa ng putik mula sa bulkang Mayon noong kasagsagan ng pag-uulan. Ayon kay Dr. Anthony Golez ng NDCC, retrieval na lamang ang pawang ginagawa ng ahensiya dito subalit hanggang sa kasalukuyan ay wala na silang makita pang mga labi ng mga taong sinasabing patuloy na nawawala hanggang sa kasalukuyan. Sinasabing umakyat na sa 1,000 ang bilang ng mga namatay at umaabot naman sa 300 katao ang patuloy na nawawala at hanggang sa kasalukuyan ay hindi makita. Sa isang pahayag, sinabi naman ni Philippine Volcanology and Seismology Director Renato Solidum na mahihirapan na ang retrieval teams na makita pa ang mga nawawalang residente sa nabanggit na mga rehiyon dahil sa malamang na natabunan na ang mga ito ng makakapal na putik na humalo sa tubig-ulan noong panahon ng pagbayo ni Reming. Gayunman, umaasa pa rin ang mga awtoridad na makakita pa sila ng buhay, kundi man ay mga bangkay. Nabatid na gagamit ang Army ng mga sniffing dogs sa search and retrieval. Naging mabagal ang retrieval operations dahil ang daan patungo sa mga apektadong lugar ay hindi na mapasok bunga ng mga nakahambalang na mga naglalakihang bato. Samantala, nanawagan ang mga residente ng tulong na pagkain, tubig, gamot, damit, kumot. Nabatid na nagkakaubusan na ng pangunahing bilihin sa mga tindahan kaya nagpa-panic buying na ang mga tao sa pagbili ng tubig at kandila. Hanggang ngayon kasi ay wala pang kuryente sa malaking bahagi ng Bicol. Maging mga patay na hayop ay kinakain na ng mga residente dahil na rin sa matinding gutom. Hanggang ngayon anila ay wala pang dumarating na tulong mula sa national government. Bagamat masakit, unti-unti nang tinanggap ng mga kaanak ang sinapit ng kanilang mga mahal sa buhay. Ang importante ngayon para sa kanila ay matagpuan at mabigyan ng disenteng libing ang mga ito.</body>
<link>http://www.philstar.com/Article.aspx?articleId=373076&amp;publicationSubCategoryId=92</link>
</article>
<article>
<title>Canada, Japan tumulong na</title>
<author></author>
<date>
<month>December</month>
<day>03</day>
<year>2006</year>
</date>
<body>Nagkaloob ng tulong pinansiyal ang pamahalaan ng Canada at Japan sa mga biktima ng bagyong Reming sa Bicol Region. Nagbigay ng C$1 milyon o P45 milyon ang Canada habang 20 million Yen o US$172,800 ang donasyon ng Japan na ilalaan para sa temporary shelter ng mga evacuees, pagkain, tubig. Nakatakda ring magpadala ang embahada ng Japan sa Pilipinas ng mga tents, mga kumot at iba pang relief goods. Samantala, nagpalabas naman ang pamahalaan ng P150 milyon para magamit sa mabilis na pagpapanumbalik ng kuryente sa Bicol. May 146 transmission towers sa Bicol ang bumagsak. Total blackout ngayon sa rehiyon matapos magbagsakan ang power at communication lines dulot ng hagupit ni Reming. Ikinalungkot naman ni Pope Benedict XVI ang pagkamatay ng daan-daang tao sa Bicol. Sa sulat na ipinadala ni Cardinal Tarcisio Bertone kay Papal Nuncio Fernando Filoni, lubha umano ang kalungkutan ng Papa sa naganap na trahedya sa Bicol dahil sa nasabing bagyo. Panalangin ng Santo Papa na magkaroon ng kapayapaan ang pamilya ng mga nasawi gayundin ang kalakasan para sa mga rescue workers na tumutulong sa paghahanap sa mga nawawala. Nagpaabot rin ng pakikiramay si Russian President Vladimir Putin sa mga biktima ni Reming at dalangin nito ay mabilis na makabangon ang mga nasalanta ng delubyo at makabalik sa normal na buhay ang mga biktima ng bagyo. (Lilia Tolentino/Rose Tesoro/Gemma Garcia)</body>
<link>http://www.philstar.com/Article.aspx?articleId=373088&amp;publicationSubCategoryId=92</link>
</article>
<article>
<title>Special court para sa drug cases umusad sa Kamara</title>
<author></author>
<date>
<month>December</month>
<day>03</day>
<year>2006</year>
</date>
<body>Sinimulan na sa Mababang Kapulungan ng Kongreso ang pagdinig sa panukalang batas na naglalayong magkaroon ng special court na ang tanging didinggin ay mga kasong may kinalaman sa droga. Sa pinakahuling pagdinig ng House committees on dangerous drugs at public order and safety, isinulong ni Quezon Rep. Danilo Suarez ang panukala sa gitna na rin ng lumalalang problema sa ilegal na droga. Sinabi ni Suarez na sa sandaling magkaroon ng special court, direkta nang maihahain ng Philippine Drug Enforcement Agency (PDEA) ang mga kaso laban sa mga sangkot sa ilegal na droga. (Malou Escudero)</body>
<link>http://www.philstar.com/Article.aspx?articleId=373090&amp;publicationSubCategoryId=92</link>
</article>
<article>
<title>Deliberasyon sa Con-Ass pinatitigil</title>
<author></author>
<date>
<month>December</month>
<day>03</day>
<year>2006</year>
</date>
<body>Iginiit kahapon ni Sen. Joker Arroyo sa liderato ng Kamara na suspindihin muna ang konsiderasyon ng resolusyon sa pagbuo ng Constituent Assembly (ConAss) sa susunod na linggo habang abala ang pamahalaan sa pagtulong sa mga sinalanta ng bagyong Reming sa Kabikulan. Ayon kay Arroyo, dapat umanong makonsiyensa ang mga kongresista sa mga sinalanta ng bagyo kung kaya makakabuti na isuspinde muna ang konsiderasyon ng naturang resolusyon kahit isang linggo lamang.&amp;quot;Yung in-laws ni Speaker (Jose de Venecia), taga-Catanduanes. Dapat tumulong muna sila.&amp;quot; Nauna rito ay inihayag ng liderato ng Kamara na itutulak na nila ang plenary deliberation ng panukala sa pagbuo ng ConAss sa darating na linggo kung saan umaasa sila na maaaprubahan nila ito. Ngunit ayon kay Arroyo, lalabas na walang puso ang mga kongresista kung isusulong pa rin nila ang ConAss sa kabila ng paghihirap na dinadanas ngayon ng mga mamamayan sa Kabikulan. Tiwala naman ang senador na kahit isulong nila ang ConAss sa darating na linggo ay hindi pa rin sila makakakuha ng boto ng Kamara. (Rudy Andal)</body>
<link>http://www.philstar.com/Article.aspx?articleId=373100&amp;publicationSubCategoryId=92</link>
</article>
<article>
<title>P1-B sa Reming victims</title>
<author></author>
<date>
<month>December</month>
<day>04</day>
<year>2006</year>
</date>
<body>Nagpalabas na si Pangulong Arroyo ng P1 bilyong pondo para sa mga biktima ng super bagyong Reming kasabay ng pagdedeklara ng state of national calamity sa mga lalawigan ng Albay, Marinduque at Camarines Sur kahapon. Inatasan ng Pangulo si Budget Secretary Rolando Andaya na magpalabas ng P1 bilyon para sa relief at rehabilitasyon ng mga apektadong lugar na lumasap ng lupit ni Reming. Sa report ni Dr. Anthony Golez Jr., Deputy Director at spokesman ng National Disaster Coordinating Council (NDCC), patuloy ang retrieval operations na isinasagawa sa Bicol Region kung saan umakyat na sa 800 ang nasawi matapos malibing ng buhay mula sa dumaloy na putik at bato galing sa dalisdis ng Mt. Mayon. Sa tala ng Philippine National Red Cross (PNRC), 406 ang kumpirmadong nasawi sa mudslides at 398 pa ang nawawala habang paliit rin ng paliit ang tsansa na marekober ng buhay ang mga nawawala pang biktima. Base sa report ng NDCC, aabot sa 195,153 pamilya o kabuuang 799,056 katao ang naapektuhan sa tatlong rehiyon habang 169 ang nasugatan. Ang nasabing bilang ay mula sa 928 barangay ng 78 bayan at pitong siyudad mula sa Southern Luzon at Bicol Region. Kasalukuyan pa ring nasa 229 evacuations centers ang may 7, 457 pamilya o kabuuang 38,473 katao at may 27, 816 kabahayan ang tuluyang nawasak at 90, 508 ang nagkaroon ng mga pinsala. Sa inisyal na pagtaya, aabot sa P27.7M ang pinsala sa imprastraktura at agrikultura. Sa kasalukuyan, hindi pa rin madaanan ang Legaspi-Tabacco-Tiwi Road dahilan sa mga nagtumbahang punongkahoy at poste ng kuryente habang hindi rin madaanan ang Daang Maharlika sa Camalig at Daraga bunga ng tambak na mudflow. Patuloy naman ang clearing operations sa kahabaan ng Legazpi-Tabaco Road patungo sa pier ng Catanduanes. Maliban sa mga apektadong lugar sa Bicol Region, putol rin ang power at communication systems sa bahagi ng Bondoc Peninsula sa lalawigan ng Quezon dahilan sa pagbagsak ng 230 KV Gumaca- Labo at Tayabas, Naga Line. Ang mga lugar na wala pa ring supply ng kuryente ay Marinduque, Oriental Mindoro, Occidental Mindoro, Camarines Norte, Camarines Sur, Albay at Sorsogon. (Ellen Fernando, Joy Cantos At Francis Elevado)</body>
<link>http://www.philstar.com/Article.aspx?articleId=373261&amp;publicationSubCategoryId=92</link>
</article>
<article>
<title>Tiwala ng Pinoy nakuha ni Loren</title>
<author></author>
<date>
<month>December</month>
<day>04</day>
<year>2006</year>
</date>
<body>Nakuha ni dating senadora Loren Legarda ang tiwala ng nakararaming Pilipino matapos siyang manguna sa Pulse Asia Survey ng mga public figure na pinagtitiwalaan ng mga Pinoy, kung saan pumapangalawa ang mga sports icon na sina Manny &amp;quot;Pacman&amp;quot; Pacquiao at Efren &amp;quot;Bata&amp;quot; Reyes.Si Loren ay nakatanggap ng mataas ng 67 percent trust rating percent sa survey na isinagawa mula Oct. 21 hanggang Nov. 8 na nilahukan ng 1,200 respondents at may margin of error na plus or minus two percent. Samantala, si Pacquiao ay nakakuha ng 66% at si Reyes, 65%. Iniwan nina Loren, Pacquiao at Efren Bata ng milya-milya ang mga incumbent public figure. Pang-apat si Sen. Mar Roxas (64%) at sinundan nina Sen. Ralph Recto (60%), dating senador Vicente Sotto III (57%), Senate President Manny Villar (52%), Sen. Rodolfo Biazon (48%), Rep. Francis Escudero (47%) at Makati Mayor Jejomar Binay (42%). Si Loren ay nanguna rin sa dalawa pang survey na isinagawa ng Pulse Asia at Social Weather Station kung sino ang nais iboto ng mga Pilipino sa pagka-senador kung magkakaroon ng eleksyon ngayon. Nang hingin ng reaksyon sa kanyang pangunguna sa tatlong survey, sinabi ni Loren na lalo pa siyang naging determinado na manilbihan sa publiko sa anumang kapasidad, bagamat wala pa siyang plano kung tatakbo siya sa pagkasenador sa 2007. Si Loren ang nanguna sa 1998 senatorial elections, sa mahigit 15 milyong boto na kanyang nakuha. Siya ang kauna-unahang babaeng Senate majority leader, at may-akda ng maraming landmark na batas, kabilang ang Republic Act 9262 na nagbibigay ng proteksiyon sa mga kababaihan at kabataan laban sa domestic violence. Malaki rin ang papel na ginampanan ni Loren sa pagpasa ng Clean Air Act at ng Solid Waste Management Law. (Rudy Andal)</body>
<link>http://www.philstar.com/Article.aspx?articleId=373274&amp;publicationSubCategoryId=92</link>
</article>
<article>
<title>FG sumailalim sa angioplasty</title>
<author></author>
<date>
<month>December</month>
<day>04</day>
<year>2006</year>
</date>
<body>Sumailalim kahapon sa &amp;quot;angioplasty procedure&amp;quot; si First Gentleman Mike Arroyo kung saan pinaluwag ang mga baradong ugat sa kanyang puso para makadaloy ng maayos ang dugo sa kanyang katawan. Kinumpirma ni Dr. Juliet Cervantes, personal physician ng First Couple, na isinagawa ang angioplasty sa St. Lukes Medical Center, Quezon Ciy dakong 6:30 ng umaga na umabot ng isang oras. Ayon kay Cervantes, pinanood pa ng Pangulo at mga anak ang ginawang procedure sa Unang Ginoo sa pamamagitan ng isang monitor at natuwa naman ang mga ito sa matagumpay na pagsasagawa ng procedure. Ipinaliwanag ni Cervantes na hindi na kailangan pang ipasailalim ang Unang Ginoo sa bypass operation o open-heart surgery dahil ang kondisyon ng kanyang puso ay hindi naman malala. Bukas ay inaasahang makakalabas na ng ospital si Ginoong Arroyo para sumama sa Pangulo sa pagdalo sa ASEAN Summit sa Cebu. (Ellen Fernando)</body>
<link>http://www.philstar.com/Article.aspx?articleId=373276&amp;publicationSubCategoryId=92</link>
</article>
<article>
<title>Hatol sa Subic rape, ngayon na!</title>
<author></author>
<date>
<month>December</month>
<day>04</day>
<year>2006</year>
</date>
<body>Ngayong araw nakatakdang ipalabas ni Makati City Regional Trial Court Branch 139 Judge Benjamin Pozon ang hatol sa Subic rape case laban kina US Marine Lance Corporals Daniel Smith, Keith Silkwood, Dominic Duplantis at Staff Sergeant Chad Carpentier. Umaasa ang biktimang si Nicole na makakamit niya ang hustisya at mahahatulan ng guilty verdict ang mga akusado. Ayon kay Nicole, ginahasa siya ni Smith sa loob ng isang van sa Subic Bay Freeport noong November 2005 habang nagsisigawan ang tatlo pang akusado. Nabatid sa abogado ni Nicole na si Atty. Evalyn Ursua, dumalo sa dalawang linggong retreat ang kanyang kliyente upang mapagmuni-muni nito ang sinapit niyang mapait na kapalaran. Dakong ala-una ng hapon inaasahang ibababa ni Judge Pozon ang hatol, kaya mahigpit na ipatutupad ang seguridad sa loob, labas at bisinidad ng Makati court upang maiwasan ang posibleng pagsiklab ng kaguluhan. (Lordeth Bonilla)</body>
<link>http://www.philstar.com/Article.aspx?articleId=373287&amp;publicationSubCategoryId=92</link>
</article>
<article>
<title>Senado nagbabala sa ConAss</title>
<author></author>
<date>
<month>December</month>
<day>04</day>
<year>2006</year>
</date>
<body>Nakahanda ang minorya sa Senado na kuwestiyunin sa Korte Suprema ang anumang magiging aksyon ng Kamara sa sandaling ituloy nito ang pag-convene bilang Constituent Assembly (Con-Ass) kahit walang partisipasyon ng Senado. Sinabi ni Senate Minority Leader Aquilino Pimentel Jr. na mali ang interpretasyon ni Speaker Jose de Venecia at kanyang mga alipores na puwedeng amyendahan ang Konstitusyon sa pamamagitan ng botong 194 na kongresista sa Con-Ass kahit walang partisipasyon ng Senado. &amp;quot;To amend the Constitution, there should be a corresponding resolution approved by both the House and the Senate. The House cannot do it alone because this is not in conformity with the bicameral nature of Congress, the intent of the Constitution and the legislative traditions and rules,&amp;quot; dagdag pa ni Pimentel. Aniya, dapat ay kumbinsihin ni Pangulong Arroyo ang kanyang mga kakampi sa Kamara na huwag hadlangan ang darating na May 2007 elections dahil ang halalang ito ay magsisilbi na ring referendum upang mabatid kung mayroon pa ring simpatya ang taumbayan sa Arroyo government sa pamamagitan ng kanyang mga kandidato. (Rudy Andal)</body>
<link>http://www.philstar.com/Article.aspx?articleId=373292&amp;publicationSubCategoryId=92</link>
</article>
<article>
<title>Smith guilty!</title>
<author></author>
<date>
<month>December</month>
<day>05</day>
<year>2006</year>
</date>
<body>Hinatulan ng habambuhay na pagkabilanggo kahapon ng Makati Regional Trial Court (RTC) si US Marine Lance Corporal Daniel Smith matapos mapatunayang nagkasala sa kasong panggagahasa sa 23-anyos na si Nicole sa kontrobersiyal na Subic rape case. Sa 63 pahinang desisyon ni Judge Benjamin Pozon ng Makati RTC Branch 139, hinatulan ng reclusion perpetua o pagkakulong ng hanggang 40 taon si Smith 21, habang pinawalang sala ang tatlo pang kapwa akusado na sina Lance Corporals Keith Silkwood, Dominic Duplantis at Staff Sergeant Chad Carpentier dahil sa kakulangan ng ebidensya laban sa mga ito matapos hindi umano napatunayan na nagkaroon ng sabwatan ng gawin ang panggagahasa. &amp;quot;The prosecution having presented sufficient evidence against Lance Corporal Daniel J. Smith, also of the US Marine Corps assigned at the USS Essex, this court hereby finds him guilty beyond reasonable doubt of the crime of rape,&amp;quot; saad sa desisyon ni Pozon. Bukod sa pagkakakulong ay inatasan din ni Judge Pozon si Smith na magbayad ng halagang P100,000 compensatory at moral damages para sa biktimang si Nicole. Ang hatol ay iginawad ni Pozon matapos ang apat na buwang marathon hearing para sa kaso na naganap noong Nob. 1, 2005 sa Subic Bay Freeport. Malalakas na palakpakan ang narinig sa loob ng court room matapos ibaba ang hatol, habang mahigpit namang yumakap sa kanyang pamilya si Nicole kasabay ng pasasalamat sa Diyos sa hustisyang kanyang nakuha. Kung masusunod ang utos ni Judge Pozon ay inaasahang mabibilanggo si Smith sa Makati City Jail subalit sa panayam kay Atty. Ricardo Diaz, abugado ni Smith, nakatakda silang magsumite ng motion for reconsideration para payagang mapunta sa custody ng US Embassy si Smith dahil walang pinal na usapan kung saan talaga ilalagay ang akusado. &amp;quot;Dahil yun ang desisyon we have to accept, but it doesnt mean na we will follow the decision, the judge ordered the detention in the meantime that the decision is not yet final and executory before the Makati City Jail. We are appealing that. We are going to file habeas corpus to invoke the provision of the VFA agreement,&amp;quot; pahayag ni Diaz. Samantala, sinabi din ng korte na ang tatlong naabsweltong akusado ay malaya nang makalalabas ng bansa. Dahil sa paghatol ng korte, si Smith ang kauna-unahang sundalong Kano na na-convict at nahatulan sa korte sa kinasangkutang kaso sa Pilipinas mula ng magsara ang US bases noong 1990. Sa isang ambush interview naman kay Judge Pozon, inamin nitong naiyak siya habang ginagawa ang desisyon hinggil sa kaso. Samantala naging maayos naman ang isinagawang pagbabantay ng mahigit sa 200 kapulisan ng Makati police sa pangunguna ni P/Chief Supt. Gilbert Cruz. Naghiyawan naman sa tuwa ang may 300 miyembro ng ibat-ibang grupo ng kababaihan na pinangungunahan ng Gabriela, Bagong Alyansang Makabayan, Partido ng Manggagawa (PM) at iba pa na matiyagang nag-aantay at nagsasagawa ng rally sa labas ng Makati RTC matapos ihayag ang desisyon ng korte. Habang isinusulat ang balitang ito ay umalis na bandang alas-6 kagabi patungong Okinawa, Japan ang tatlong naabsweltong Kano sakay ng US Air Force C-12. (Edwin Balasa at may ulat ni Butch Quejada)</body>
<link>http://www.philstar.com/Article.aspx?articleId=373442&amp;publicationSubCategoryId=92</link>
</article>
<article>
<title>Miriam laglag sa pagka-Chief Justice</title>
<author></author>
<date>
<month>December</month>
<day>05</day>
<year>2006</year>
</date>
<body>Umuusok sa galit si Sen. Miriam Defensor-Santiago matapos mawala ang kanyang pangalan sa shortlist na inirekomenda ng Judicial and Bar Council (JBC) kay Pangulong Arroyo bilang nominado na posibleng papalit ng magreretirong si Supreme Court Chief Justice Artemio Panganiban. Sa kanyang privilege speech sa Senado, sinabi ni Sen. Santiago na hindi dapat maging limitado sa apat na senior justices ng Korte Suprema ang maging shortlist ng nominasyon ng JBC. Tanging sina Sr. Asso. Justice Reynato Puno, Asso. Justice Leonardo Quisumbing, Asso. Justices Angelina Sandoval-Gutierrez at Consuelo Ynares-Santiago ang inirekomenda ng JBC. Sa ginawang botohan, nagkamit ng tig-7 boto sina Puno at Quisumbing habang tig-6 sina Gutierrez at Ynares-Santiago. Bigo namang makakuha ng higit sa apat na boto sina Asso. Justice Antonio Carpio at Sen. Santiago. Malaki ang hinala ni Sen. Santiago na mayroong kinalaman si Justice Panganiban sa pagkawala ng kanyang pangalan para manggaling sa kanilang (Panganiban) grupo ang susunod na chief justice. Hindi naniniwala ang senadora na walang bumotong miyembro ng JBC para sa kanya. Ayon naman kay Justice Secretary Raul Gonzalez, hanggang sa huli ay tinangka niyang ipaglaban na maisumite na lang lahat ang anim na pangalan kay Pangulong Arroyo pero hindi siya nagtagumpay. Nagdesisyon din aniya ang mga miyembro ng JBC na tuluyan nang huwag magsagawa ng panel interview sa mga aspirante kahit pa tutol dito si Sen. Francis Pangilinan na isa sa miyembro ng JBC. Ang apat na napasama sa listahan ng JBC at posibleng maging susunod na Punong Mahistrado ng bansa. (Rudy Andal/Grace dela Cruz)</body>
<link>http://www.philstar.com/Article.aspx?articleId=373456&amp;publicationSubCategoryId=92</link>
</article>
<article>
<title>1.3M sasakyan di rehistrado</title>
<author></author>
<date>
<month>December</month>
<day>05</day>
<year>2006</year>
</date>
<body>May kabuuang 1.3 milyong sasakyan nationwide ang hindi pa nakarehistro sa Land Transportation Office (LTO). Bunsod nito, hinikayat ni LTO Assistant Secretary Reynaldo Berroya ang mga may-ari ng ibat ibang uri ng sasakyan na hindi nakarehistro na samantalahing ipasailalim ang mga sasakyan sa programang &amp;quot;Oplan: Balik Rehistro&amp;quot; ng ahensiya upang hindi na maparusahan at mapatawan ng kaukulang multa ng LTO. Sinabi ni Berroya na sa ilalim ng programang ito, hindi lulusot ang mga unregistered vehicles kahit na ito ay pagmamay-ari ng mga local government units, PNP, MMDA at iba pang ahensiya ng pamahalaan. Sa isinagawang pag-aaral sa LTOs statistics sa mga sasakyan sa buong bansa sa nakalipas na limang taon, nitong 2005 umaabot na sa 1, 370,811 milyong sasakyan ang hindi nakarehistro sa ahensiya. Umaasa naman si Berroya na dahil sa programang ito ay makakalikom ang ahensiya ng halagang P300 milyon kada taon mula 2007 hanggang 2009. Ang LTO ay ikatlo sa hanay ng mga income generating agencies ng gobyerno kasama ang BIR at Customs. (Angie dela Cruz)</body>
<link>http://www.philstar.com/Article.aspx?articleId=373457&amp;publicationSubCategoryId=92</link>
</article>
<article>
<title>Erap humirit sa kasal ni JV</title>
<author></author>
<date>
<month>December</month>
<day>05</day>
<year>2006</year>
</date>
<body>Hiniling kahapon ni dating Pangulong Joseph Estrada sa Sandiganbayan Special Division na payagang ganapin ang kasal ng kanyang anak na si San Juan Mayor Joseph Victor Ejercito sa kanyang rest house sa Tanay, Rizal. Sa Peb. 3, 2007 nakatakdang ikasal si JV kay Cindy Lotuaco mula alas-3 ng hapon kung saan inaasahang magtatagal ang reception hanggang alas-10 ng gabi. Sa tatlong pahinang mosyon na inihain ni Alberto Flaminiano, abogado ni Erap, hiniling nito na payagan siyang tumanggap ng nasa 200 bisita. Bagaman at pag-aari ni Erap ang kanyang rest house, kailangan pa nitong humingi ng permiso sa Sandiganbayan bago maisagawa doon ang kasalan. (Malou Escudero)</body>
<link>http://www.philstar.com/Article.aspx?articleId=373466&amp;publicationSubCategoryId=92</link>
</article>
<article>
<title>2007 budget aprub na!</title>
<author></author>
<date>
<month>December</month>
<day>05</day>
<year>2006</year>
</date>
<body>Inaprubahan kagabi ng Senado sa ikatlo at pinal na pagbasa ang panukalang P1.260 trilyong 2007 budget. Labing-anim na senador ang bumoto at walang kumontra. Ayon kay Sen. Franklin Drilon na chairman ng senate committee on finance, binigyan ng P1 budget ng Senado ang PCGG sa rekomendasyon ni Sen. Juan Ponce Enrile at inilipat ang orihinal na budget nito sa Bureau of Customs na P79.1 milyon. Isang daang piso naman ang inaprubahang budget para sa Judicial and Bar Council (JBC) sa rekomendasyon ni Sen. Miriam Defensor-Santiago samantalang ibinalik sa 2005 budget na P6.705 bilyon ang magiging pondo ng Supreme Court sa rekomendasyon pa rin ni Sen. Santiago. Isang daang piso din ang inirekomendang magiging budget para sa Presidential Commission on Visiting Forces Agreement. Ipinaliwanag pa ni Drilon, inaasahan nila ang magiging mainit na talakayan sa bicameral conference committee sa linggong ito kaugnay sa 2007 budget kung saan ay may P8.3 bilyong kaltas sa orihinal na inaprubahang budget ng Kamara. (Rudy Andal)</body>
<link>http://www.philstar.com/Article.aspx?articleId=373470&amp;publicationSubCategoryId=92</link>
</article>
<article>
<title>Smith giit sa Pinas ikulong</title>
<author></author>
<date>
<month>December</month>
<day>05</day>
<year>2006</year>
</date>
<body>Iginiit kahapon ni Sen. Rodolfo Biazon na dapat makulong sa Pilipinas si Lance Corporal Daniel Smith matapos itong mapatunayang guilty sa kasong panggagahasa kay Nicole Sinabi ni Sen. Biazon, kahit nakasaad sa Visiting Forces Agreement (VFA) na dapat mapagkaisahan muna ng panel ng US at RP kung saan dapat makulong ang isang US serviceman na napatunayang guilty sa isang kaso sa Pilipinas ay naniniwala siyang dapat makulong si Smith sa bansa dahil dito nangyari ang krimen. Sa ilalim ng Article V section 10 ng VFA, ang confinement o detention ng isang US personnel sa Pilipinas ay dapat mapagkasunduan muna ng panel ng US at RP. Ang nahatulang Kano ay puwedeng tumanggap ng bisita at material assistance sa ilalim ng VFA. Aniya, nasa kamay na ngayon ng executive panel ng RP na pinangungunahan nina Foreign Affairs Sec. Alberto Romulo at Justice Sec. Raul Gonzalez upang ipaglaban sa US panel na dapat dito sa bansa makulong si Smith. At habang hindi pa napapagkasunduan kung saan dapat makulong si Smith ay iniutos ng korte na ikulong pansamantala si Smith sa Makati City Jail. Samantala, ikinalugod ng Malaca&amp;ntilde;ang ang hustisyang nakamit ni &amp;quot;Nicole.&amp;quot; &amp;quot;We laud the triumph of impartial justice. The court maintained an even keel despite the tremendous pressure upon the bench,&amp;quot; anang statement ni Press Secretary at Presidential Spokesman Ignacio Bunye. &amp;quot;This has been a difficult and emotional matter for all involved,&amp;quot; sabi naman ng US Embassy sa kanilang opisyal na pahayag. &amp;quot;The US Embassy notes the decision of the Philippine court in the case of the four US service members accused of involvement in the alleged rape of a Filipina citizen on November 1, 2005,&amp;quot; saad pa ng statement. Sinabi naman ni House Majority Leader Prospero Nograles na hindi dapat masira ang relasyon sa pagitan ng Amerika at Pilipinas dahil lamang sa kaso ng isang tao. &amp;quot;The fault of one citizen cant be made the responsibility of an entire country,&amp;quot; ani Nograles. Hindi rin aniya dapat masira ang VFA dahil lamang sa kaso ni Smith. Ayon naman kay Muntinlupa Rep. Rozzano Biazon, napatunayan na umiikot pa rin ng patas ang hustisya sa Pilipinas. (Rudy Andal/Lilia Tolentino/Malou Escudero/Grace dela Cruz/Rose Tesoro)</body>
<link>http://www.philstar.com/Article.aspx?articleId=373474&amp;publicationSubCategoryId=92</link>
</article>
<article>
<title>Nicole lumantad na!</title>
<author>Ni Doris Franche</author>
<date>
<month>December</month>
<day>06</day>
<year>2006</year>
</date>
<body>Isang araw matapos na ibaba ng Makati Regional Trial Court ang hatol sa apat na US Marines, lumantad na sa publiko ang biktima sa Subic rape case na si &amp;quot;Nicole&amp;quot; sa isang press conference sa Quezon City kahapon. Ayon kay Nicole, maluwag na sa kanyang dibdib ang naging&amp;nbsp;desisyon ni Judge Benjamin Pozon kahit si L/Cpl. Daniel Smith lamang ang nahatulan na makulong ng habambuhay at naabsuwelto ang tatlong iba pang sundalo na sina Lance Cpls. Keith Silkwood at Dominic Duplantis, at Staff Sergeant Chad Carpentier. Ayon kay Nicole itutuloy niya ang takbo ng kanyang buhay at ituturing niyang isang aral at hamon ang kanyang naranasan sa kamay ng apat na Amerikanong sundalo. Iginiit ni Nicole na hindi niya ikinahihiya ang anumang nangyari sa kanyang buhay dahil nakamit naman niya ang hustisya matapos ang isang taong pakikipaglaban. Sa katunayan, naghahanap na siya ng trabaho kung saan isang kompanya ang nag-alok sa kanya upang maging simula ng kanyang bagong hakbang sa buhay. Kasabay nito, hiniling din ni Nicole sa mga mambabatas na muling pag-aralan ang ilang provision sa Visiting Forces Agreement (VFA) kung saan sa isang bilateral pact ay nakasaad na nararapat na sa US Embassy ikulong ang sinumang American military officer sakaling lumabag ito sa batas ng Pilipinas. Sinabi ni Nicole na ang VFA ay hindi pantay sa pagbibigay ng hustisya tulad na rin ng ginawang kahalayan ng mga sundalo sa kanya noong Nobyembre 2005 sa Neptune Club sa Subic, Zambales. Tutol si Nicole na mailipat sa US Embassy si Smith para doon makulong kaya haharangin ng kanyang kampo ang gagawing apela ni Smith. Aniya, ang kasalukuyang probisyon ng VFA ay pabor lamang sa mga Amerikano at talunan ang mga Filipino. Samantala, inamin ni Nicole na nakaramdam din siya ng awa kay Smith at mapapatawad niya ito sakaling humingi naman ito ng kapatawaran sa kanya. Labis ding nagpasalamat si Nicole sa media, non-governmental organizations, mga madre at kay Judge Pozon sa nakamit niyang hustisya.</body>
<link>http://www.philstar.com/Article.aspx?articleId=373625&amp;publicationSubCategoryId=92</link>
</article>
<article>
<title>Mga mosyon ni Cayetano nabasura</title>
<author></author>
<date>
<month>December</month>
<day>06</day>
<year>2006</year>
</date>
<body>Sunud-sunod na nabasura kahapon ang mga inihaing mosyon ni Taguig-Pateros Rep. Alan Peter Cayetano kaugnay sa reklamong inihain laban sa kanya ni First Gentleman Mike Arroyo. Sa pagpapatuloy ng pagdinig ng House committee on ethics. nabigo rin si Cayetano na makapagharap ng ebidensiya na magpapatunay sa kanyang alegasyon na may multi-million dollar account sa Germany ang pamilyang Arroyo. Hindi sumipot sa hearing si Cayetano pero ipinadala nito ang kanyang abogadong si Atty. Joel Montales. Sa botong 28-5, nabasura ang mosyon ni Cayetano na makapagpalabas ng subpoena testificandum kung saan maaaring ipatawag ang mga testigo sa hearing at subpoena duces tecum o ang pag-produce ng mga kinakailangang dokumento. Laglag din ang mosyon na humihiling sa pagsasagawa ng initial review sa botong 34-6, at hindi rin kinatigan ng mga miyembro ng komite ang mosyon para sa pagpapatuloy at pagtatapos ng initial review sa botong 27-7. Nais sana ni Cayetano na isagawa ang pagdinig sa Disyembre 12 matapos hindi nito maisumite ang mga controverting evidence na kokontra sa mga inihaing ebidensiya ng kampo ng mga Arroyo. Bagaman at dumalo sa hearing sina Pampanga Rep. Mikey Arroyo at Negros Occidental Rep. Iggy Arroyo, hindi man nakisalo sa botohan ang dalawa dahil tumatayo rin silang complainant sa reklamo. Binatikos ng mga maka-administrasyong kongresista ang hindi pagsipot ni Cayetano sa hearing at ang kabiguan nitong isumite ang mga ebidensiya na dapat ay noong Lunes pa ibinigay sa komite. Si Cayetano ay inireklamo ng &amp;quot;improper conduct, disorderly behavior at unparliamentary conduct&amp;quot;. (Malou Escudero)</body>
<link>http://www.philstar.com/Article.aspx?articleId=373630&amp;publicationSubCategoryId=92</link>
</article>
<article>
<title>US Embassy kukunin si Smith</title>
<author></author>
<date>
<month>December</month>
<day>06</day>
<year>2006</year>
</date>
<body>Babawiin ng Amerika ang custody ni US Marine Lance Corporal Daniel Smith kung saan iginiit ang karapatang hawakan ang sundalo sa ilalim na rin ng umiiral na Visiting Forces Agreement (VFA). Ayon sa Department of Foreign Affairs (DFA), nagsampa na ang US Embassy ng Notice of Appeal kung saan binabanggit ang nakasaad sa Article V paragraph 6 ng RP-US Visiting Forces Agreement na dapat nasa kustodya ng Amerika ang citizen nila hanggat hindi natatapos ang judicial proceedings kasama na ang pag-apela ng kaso. Pero nilinaw ng DFA na dapat manggaling pa rin kay Makati RTC Judge Benjamin Pozon ang kautusan para ibalik si Smith sa custody ng US mula sa Makati City Jail. Samantala, nagpalit ng abogado si Smith at kinuha ang serbisyo ni Atty. Jose Justiniano, ang abogado ng kanyang kasamahang si Keith Silkwood para ilaban ang kanyang apela sa Court of Appeals (CA). Hindi naman masama ang loob ng dati niyang abogado na si Atty. Ricardo Diaz. Ani Diaz, ng mahatulan si Smith ay natapos na rin ang kanyang serbisyo rito. (Rose Tesoro)</body>
<link>http://www.philstar.com/Article.aspx?articleId=373641&amp;publicationSubCategoryId=92</link>
</article>
<article>
<title>Wag nang magsisihan  GMA</title>
<author></author>
<date>
<month>December</month>
<day>06</day>
<year>2006</year>
</date>
<body>Inawat ni Pangulong Arroyo ang mga lokal na opisyal at ahensiya ng pamahalaan sa pagsisisihan kung sino ang may pagkukulang sa trahedyang idinulot ng super typhoon Reming sa Bicol Region. Sa kanyang pagbisita sa Guinobatan, Albay, Legaspi City at Pasacao, Camarines Sur ay sinabi ng Pangulo na sa halip magturuan ay magtulungan at magkaisa para mabilis na makabangon sa naganap na trahedya at mabawasan ang paghihirap na dinaranas ng mga pamilyang namatayan at nawalan ng tahanan dahil sa kalamidad. Ang panawagan ay ginawa ng Pangulo sa gitna ng paninisi ng mga Bicolano sa Department of Public Works and Highways (DPWH) sa ginawang paghuhukay sa palibot ng Mayon at sa kawalan din umano ng babala sa Phivolcs kaya maraming nalibing ng buhay sa mudslide. Kahapon ay bultu-bultong relief supplies at iba pang donasyon mula sa ibat ibang bansa ang personal na inihatid ni Pangulong Arroyo para sa mga biktima ni Reming sa Bicol Region. Bitbit ni Pangulong Arroyo ang tulong mula sa Canada, Japan, Singapore, Malaysia, Australia at United Nations na kinabibilangan ng mga relief supplies, pagkain, gamot, tent, blanket, sleeping bags, generators at water tanks. (Lilia Tolentino/Joy Cantos)</body>
<link>http://www.philstar.com/Article.aspx?articleId=373646&amp;publicationSubCategoryId=92</link>
</article>
<article>
<title>Rizal Park balak din ibenta ni Atienza  Lim</title>
<author></author>
<date>
<month>December</month>
<day>06</day>
<year>2006</year>
</date>
<body>Inakusahan kahapon ni Sen. Alfredo Lim si Manila City Mayor Lito Atienza Jr. na baka pati ang Rizal Park ay maibenta ng alkalde matapos madiskubre ang ibat-ibang midnight deal sa harap ng nakatakdang pagtatapos ng termino ng alkalde sa Hunyo 30, 2007. Ayon kay Sen. Lim, lahat ng mga lupaing pag-aari ng Manila City Hall ay isa-isang ibinenta ni Mayor Atienza kaya hindi na nito ipagtataka kung pati ang Rizal Park ay maibenta. &amp;quot;Balita nga namin, pati Rizal Memorial hinahanapan ng buyer,&amp;quot; ani Lim. Bilang dating alkalde ng Maynila sa loob ng anim na taon, ipinagmalaki ni Lim na wala itong ibinentang lupain o property ng City Hall bagkus nagawa pang bumili para mapakinabangan ng mga Manilenyo, hindi tulad umano ni Atienza na halos ibinenta ang lahat ng mga ari-arian. Matapos isubasta sa mga kaibigang developers ang ilang eskuwelahan sa Divisoria area, nadiskubreng ipinasusubasta ni Atienza ang makasaysayang Army/ Navy Club sa Luneta Park kung saan walang ibang nagla-lobby kundi ang kaibigang si Simon Paz, may-ari ng Leonel Hauler na solong nakakuha sa kontrata ng basura sa Maynila. Plano umano itong upahan ni Paz sa mababang halaga sa loob ng 25 taon o P300,000/buwan kung saan iko-convert bilang tennis court at Olympic-size swimming pool. (Rudy Andal)</body>
<link>http://www.philstar.com/Article.aspx?articleId=373650&amp;publicationSubCategoryId=92</link>
</article>
<article>
<title>TRO sa AMWSLAI inutos ng SC</title>
<author></author>
<date>
<month>December</month>
<day>06</day>
<year>2006</year>
</date>
<body>Inatasan ng Korte Suprema si Philippine National Police (PNP) chief Director Gen. Oscar Calderon na ipatupad sa lalong madaling panahon ang temporary restraining order na ipinalabas nito laban sa mga dating opisyal ng Air Material Wing Savings and Loan Asso. Inc. (AMWSLAI), itoy kasunod ng pagsusuntukan ng nagkainitang mga guwardiya ng magkabilang paksiyon na nagbabantay sa gusali ng naturang savings fund. Sa resolution ng SC 1st Division, binawalang muling makabalik sa posisyon ang mga dating board of trustees ng AMWSLAI at bakantehin ang naturang tanggapan. Ibinasura rin ng SC ang inihaing apela ng mga dating opisyal na pinamumunuan ni Col. Luvin S. Manay na muling mailuklok ang mga ito bilang board of trustees. Pinagbawalan na din ng korte ang grupo ni Manay na pumasok sa tanggapan ng AMWSLAI sa Quezon City at Pasay City at itigil ang kanilang trabaho rito. Nais din ng SC na tiyakin ng PNP na ang mga bagong board of trustees na pinangungunahan ni ret. Col. Ricardo Nolasco ang magpatakbo sa nasabing tanggapan at siyang mag-operate dito. (Grace dela Cruz/Joy Cantos)</body>
<link>http://www.philstar.com/Article.aspx?articleId=373653&amp;publicationSubCategoryId=92</link>
</article>
<article>
<title>Senado itsapuwera na!</title>
<author></author>
<date>
<month>December</month>
<day>07</day>
<year>2006</year>
</date>
<body>Tuluyan nang initsapuwera ng mayorya ng Mababang Kapulungan ng Kongreso ang liderato ng Senado matapos amyendahan ang House Rules para sa pagbuo ng Constituent Assembly (Con-Ass) at ituloy ang Charter Change kahit walang partisipasyon ang Senado. &amp;quot;What some congressmen did Tuesday night was nothing short of constitutional rape. This is one of the rare instances where words are no longer enough to describe the disgust over the latest-and by far the most brazen-attempt to ram charter change down the peoples collective throat,&amp;quot; pahayag ni Sen. Panfilo Lacson. Inabot ng hanggang alas-4 ng madaling araw kahapon ang marathon session ng mga kaalyado ni Speaker Jose de Venecia kung saan matagumpay nilang nabago ang House Rules 105 sa botong 161-25. Nakasaad sa Rule 105 na anumang panukala o resolusyon na naglalayong baguhin ang Konstitusyon ay kailangang dumaan sa pag-apruba ng Senado. Nais ng mga pro-Chacha na ma-short cut ang House Rules para hindi na ito matutulan ng Senado. Ayon naman kay Sen. Pia Cayetano, isinubo ng mga kongresista ang bansa sa kaguluhan dahil lamang sa pagnanais na manatili sa kanilang pwesto. Pinatunayan lamang ng Kamara na kapit-tuko sila sa kanilang posisyon. Binigyang-diin ni Sen. Rodolfo Biazon na hindi pwedeng ang Kamara lang ang magdesisyon sa pagbabago sa saligang batas at dapat ay kasama ang Mataas na Kapulungan. Samantala, inihayag ni House Majority Leader Prospero Nograles na posibleng sa Lunes ay ma-convene ang Con-Ass sa sandaling mapagtibay ang House Resolution 1450 na naglalayong buuin ang Kongreso bilang Con-Ass kahit walang partisipasyon ang Senado. Suportado naman ng Malaca&amp;ntilde;ang ang ginawa ng Kamara. &amp;quot;We stand behind this initiative to take Philippine politics on the road to reform and transformation,&amp;quot; ani Press Secretary at Presidential Spokesman Ignacio Bunye. (Rudy Andal, Malou Escudero at Lilia Tolentino)</body>
<link>http://www.philstar.com/Article.aspx?articleId=373791&amp;publicationSubCategoryId=92</link>
</article>
<article>
<title>Mga pulis sa ASEAN Summit pinapakain daw ng panis</title>
<author></author>
<date>
<month>December</month>
<day>07</day>
<year>2006</year>
</date>
<body>&amp;quot;Tuyo, maasim na hotdog at panis na ulam&amp;quot;. Ito ang inirereklamo ng daan-daang pulis na itinalaga sa ASEAN Summit sa Cebu City sa susunod na linggo upang magbantay sa mga delegado na darating dito. Ayon sa isang mapagkakatiwalaang source, nasusuka na umano ang mga pulis dahil bukod sa tuyo, maasim na hotdog at panis na ulam ang pinapakain sa kanila, paulit-ulit din umano ang menu at kung minsan ay puro taba pa. Idinagdag pa nito na ang inilaang budget sa kanilang meal allowance ay P150 kada araw subalit ang ibinibigay umano sa kanila ay pack lunch na nagkakahalaga lamang ng P25. Nabatid na nakipag-dialogue na sila dati kay Police Deputy Director General Isidro La Pe&amp;ntilde;a at pumayag ito na ibigay na lamang sa mga pulis ang P150 meal allowance na sinunod naman ng Regional Director ng Region 7 at ng finance officer nila na may hawak ng budget. Subalit ibinalik si Gen. La Pe&amp;ntilde;a sa Camp Crame at makalipas ang ilang araw ay muling ibinalik sa pack lunch ang kanilang pagkain. Hinaing din ng may 400 Police Security and Protection Office (PSPO), 300 Traffic Management Group (TMG) at mga operatiba ng Special Action Forces (SAF) ang accomodation na ibinigay sa kanila. Nabatid na ang mga opisyal ay natutulog sa CTS Condominium subalit ang mga sarhento at mababang ranggo sa ibang unit na nasa Uniwide ay sa lupa at sasakyan na lamang natutulog. Takot namang lumantad ang mga nagrereklamo sa takot na ipatapon sila sa Mindanao sa sandaling mabulgar ang umanoy anomalya ng kanilang mga opisyal. (Gemma Garcia)</body>
<link>http://www.philstar.com/Article.aspx?articleId=373803&amp;publicationSubCategoryId=92</link>
</article>
<article>
<title>Walang gapangan sa custody ni Smith  DOJ</title>
<author></author>
<date>
<month>December</month>
<day>07</day>
<year>2006</year>
</date>
<body>Ipinaliwanag ni Justice Sec. Raul Gonzalez na hindi ginagapang ng Department of Justice (DOJ) ang isyu ng kustodiya kay Daniel Smith. Nilinaw ng kalihim na nagpadala lamang ng &amp;quot;note&amp;quot; ang DOJ sa Makati RTC na nagsasaad na hindi nila tututulan ang kahilingan ng US Embassy na mapasakanila ang kustodya ni Smith hanggat hindi pa tuluyang natatapos ang proceeding sa kaso. Paliwanag ng kalihim, sinusunod lamang nila ang isinasaad ng Visiting Forces Agreement (VFA) na nagsasabing dapat ay manatili sa Amerika ang kustodya ni Smith hanggat wala pang pinal na desisyon sa kaso. Sinabi pa ni Gonzalez na kahit pa magprotesta ang kampo ng Subic rape victim na si Nicole ay wala rin itong magagawa dahil kailangang sundin ang probisyon ng VFA. &amp;quot;The VFA will stand and we will respect it,&amp;quot; ayon kay Gonzalez. Una rito ay inihayag ni Rep. Liza Maza na kumikilos na ang DOJ upang mabilis na mailipat sa US Embassy ang kustodya ni Smith. Pinangalanan ni Maza si Chief State Prosecutor Jovencito Zu&amp;ntilde;o na siya umanong nag-apruba sa kahilingan ng US Embassy na agad makuha ang kustodya ng naturang convicted na sundalo. Samantala, nilinaw ni Justice Chief State Prosecutor Jovencito Zu&amp;ntilde;o na dumaan sa serye ng konsultasyon ang ginawa niyang paglagda ng &amp;quot;no objection&amp;quot; sa note verbale ng US Embassy para sa custody ni Smith. Tulad aniya niya ay payag ang lahat ng opisyal ng Department of Foreign Affairs (DFA) na igalang ang nilalaman ng VFA kaugnay sa custody ng mga nasesentensiyahang miyembro ng US forces. Samantala, nagsampa kahapon ng motion sa Makati RTC ang kampo ni Nicole upang manatili sa Makati City Jail at hindi mailipat sa custody ng US Embassy si Smith. Sa motion na isinampa ng abogado nito na si Atty. Evalyn Ursua, mariing tinututulan nito na mapunta si Smith sa US authorities kasabay ng panawagan sa gobyerno na huwag payagang maibigay sa gobyerno ng Amerika si Smith. (Grace dela Cruz/Joy Cantos/Lordeth Bonilla)</body>
<link>http://www.philstar.com/Article.aspx?articleId=373806&amp;publicationSubCategoryId=92</link>
</article>
<article>
<title>Sahod ni GMA gustong taasan ng 200%</title>
<author></author>
<date>
<month>December</month>
<day>07</day>
<year>2006</year>
</date>
<body>Aabot sa 200 porsiyento ang itataas ng sahod ni Pangulong Arroyo bilang Chief Executive sa sandaling maging isang ganap na batas ang isang panukala na tinatalakay na ng House Committee on Appropriations. Sa kasalukuyan, si Arroyo ay nasa pinakamataas na salary grade 22 at tumatanggap ng basic pay na P57,750, pero balak itong gawing P140,277 o increase na nasa 200 porsiyento. Itataas din ang sahod ng mga elected at appointed officials sa tatlong sangay ng gobyerno  ang Executive, Legislative, at Judiciary. Ang panukala ay nakapaloob sa House Bill 5918 o Omnibus Job Classification and Compensation Standardization measure na isinusulong ni Albay Rep. Joey Salceda. Si Vice Pres. Noli de Castro na tumatanggap ng basic monthly salary na P46,166 ay balak bigyan ng mahigit sa 100% increase na aabot sa P125,247/ buwan. Ang mga senador at congressman ay may pantay na buwanang sahod na P40,425 at nasa salary grade 20 at balak ding taasan ng sahod at gawing P111,828. Ang idadagdag sa sahod ng mga associate justices ng Supreme Court, Ombudsman at chairmen ng Constitutional Commission ay kapareho rin sa mga senador at kongresista. Maging ang mga Cabinet secretaries ay makikinabang din sa panukala dahil mula sa P40,416 na buwanang sahod, gagawin itong P99,847. Sa kabila ng suwerteng inaasahang matatanggap ng matataas na opisyal ng gobyerno, nasa 10% o mas mababa pa ang increase sa ipagkakaloob sa sahod ng mga ordinaryong empleyado. Ang mga empleyado na nasa pinakamababang antas o Salary Grade I na tumatanggap ngayon ng basic pay na P5,082 sa entry level ay itataas lamang sa P5,800 o increase na P800. (Malou Escudero)</body>
<link>http://www.philstar.com/Article.aspx?articleId=373814&amp;publicationSubCategoryId=92</link>
</article>
<article>
<title>Paghahanap ng mga patay sa mudslide 10 days pa</title>
<author></author>
<date>
<month>December</month>
<day>07</day>
<year>2006</year>
</date>
<body>Tatagal na lamang ng 10 araw ang isinasagawang search at retrieval operations ng mga awtoridad sa mga biktima ng malagim na mudslides na dumaloy sa Mt. Mayon sa kasagsagan ng bagyong Reming kamakailan sa Bicol Region. Batay sa report, nawawalan na ng pag-asa ang mayorya sa mga lokal na opisyal ng pamahalaan na makatagpo pa ng mga survivor sa trahedya habang patuloy namang tumataas ang death toll. Sa advisory ng National Disaster Coordinating Council (NDCC), umaabot na sa 543 ang narerekober na bangkay habang may 740 pa ang nawawala. Naitala naman sa 1,861 ang mga nasugatan. Ayon kay NDCC Executive Director Glenn Rabonza, ang nasabing palugit na 10 araw para sa paghahanap sa mga nawawala pang biktima ay inaprubahan sa katatapos na councils meeting sa Bicol Region. Ayon sa opisyal ay nagsasagawa na sila ng rehabilitasyon sa mga apektadong komunidad kabilang ang relokasyon sa mga residente na ang mga tahanan ay nasira. Samantala, kahun-kahong mga relief goods mula sa insurance consortium ng Land Transportation Franchising and Regulatory Board (LTFRB) ang ipinamahagi sa Bicol Region dahil sa kakapusan ng pagkain doon.Personal na&amp;nbsp;pinamahalaan ni Lui Gamit, general manager ng Universal Insurance Transport Accident Agency Solutions Inc. (Unitrans) ang mga malalaking kahon na naglalaman ng canned goods, kape, noodles, bigas, asukal at bottled water sa pamunuan ni LTFRB chairman Thompson GT Lantion. Ayon kay Gamit, ang kanilang inisyatiba sa pagpapadala ng mga relief goods sa mga nasalanta ng kalamidad ay bahagi ng kanilang &amp;quot;Operation Tulong&amp;quot; at bilang tugon na rin sa panawagan ng gobyerno na magkaisa sa oras ng kalamidad. (Joy Cantos/Doris Franche)</body>
<link>http://www.philstar.com/Article.aspx?articleId=373816&amp;publicationSubCategoryId=92</link>
</article>
<article>
<title>Poll automation bill inaprub ng bicam</title>
<author></author>
<date>
<month>December</month>
<day>07</day>
<year>2006</year>
</date>
<body>Inaprubahan ng bicameral conference committee ang poll automation bill na ipapatupad sa 2 lalawigan at 2 highly urbanized cities sa Luzon, Visayas at Mindanao na tutukuyin ng Commission on Elections (Comelec). Ayon kay Sen. Richard Gordon, chairman ng senate panel sa bicam, ang mapipiling mga lalawigan at lungsod na magkakaroon ng poll automation bilang pilot areas ay dapat mayroong pagsang-ayon ng Sanggunian. Aniya, sa pamamagitan ng poll automation ay mawawala na ang dagdag-bawas at malawakang dayaan dahil maipapadala agad sa loob ng isang oras ang resulta ng eleksyon sa bawat presinto sa Board of Canvassers, dominant majority at minority parties, media group sa pamamagitan ng KBP at ang accredited citizens arm. (Rudy Andal)</body>
<link>http://www.philstar.com/Article.aspx?articleId=373820&amp;publicationSubCategoryId=92</link>
</article>
<article>
<title>Kilos protesta vs Con-Ass</title>
<author>Ni Malou Escudero</author>
<date>
<month>December</month>
<day>08</day>
<year>2006</year>
</date>
<body>Dadalhin sa kalye ng oposisyon, militante at iba pang grupo na kontra sa Constituent Assembly (Con-Ass) ang kanilang laban matapos ipasa ng Mababang Kapulungan ng Kongreso ang resolusyon na magbibigay daan para sa pag-amyenda ng Konstitusyon kahit na walang partisipasyon ang Senado. Sinigurado kahapon ni House Minority Leader Francis Escudero na walang ibang patutunguhan ang laban ng Con-Ass kundi sa malawakang rali. &amp;quot;Mauuwi talaga sa lansangan dahil sa iisang bagay. Hindi ipinarating ng mga mambabatas dito sa loob ng Kongreso ang boses at boto ng sambayanang Pilipino,&amp;quot; ani Escudero. Kabilang sa tinututulan ng minorya ay ang extension ng termino ng mga incumbent officials, pag-extend at pagtanggal ng term limit ng mga mambabatas at ang posibilidad na pag-aalis sa taumbayan ng karapatan na ihalal ang Presidente o pinuno ng bansa. Nanaig ang boses ng mga kongresistang nagsusulong ng Charter change sa ginawang &amp;quot;voice voting&amp;quot; para sa House Resolution 1450 na nanawagan para buuin ang Kongreso bilang Con-Ass na siyang mag-aamyenda ng 1987 Constitution. Si Camarines Sur Rep. Luis Villafuerte ang nag-sponsor ng kontrobersiyal na resolution kung saan maaaring amiyendahan ang Konstitusyon sa pamamagitan ng three-fourths vote ng kabuuang miyembro ng Kongreso na dumalo sa sesyon ng Con-Ass sa Lunes. Kasama sa plano ang paglilipat ng eleksiyon sa Mayo 2007 sa Nobyembre 2007, pag-aalis ng term limits ng mga elected officials at pagpapahaba sa term of office ng limang taon. Pero nilinaw nito na ang mga mahahalal sa Nobyembre 2007 ay matatapos ang termino sa 2010 at saka pa lamang gagawing limang taon ang term of office at aalisin na ang limitasyon. Nauna rito, iginiit ng oposisyon na para mapagtibay ang Reso 1450, dapat makakuha ito ng 3/4 na boto pero tinutulan ito ng mga maka-administrasyong kongresista dahil sapat na umano ang boto ng &amp;quot;simple majority&amp;quot; ng quorum. Senado boykot sa patawag na Con-Ass Iisnabin naman ng Senado ang imbitasyon ng Kamara. Ayon kay Senate President Manuel Villar Jr., isang resolusyon na nilagdaan ng 21 senador ang ipinasa ng Senado upang igiit na dapat bumoto ng hiwalay ang Senado at Kamara sa pag-amyenda sa Konstitusyon sa pamamagitan ng Con-Ass at hindi ang nais mangyari ng Mababang Kapulungan na &amp;quot;voting jointly&amp;quot;. Maging ang kakampi ni Pangulong Arroyo sa Senado na si Sen. Lito Lapid ay lumagda sa resolusyon ng Senado, habang hindi naman lumagda rito sina administration Sen. Miriam Defensor-Santiago at Sen. Ramon &amp;quot;Bong&amp;quot; Revilla Jr. Ayon naman kay Sen. Ralph Recto, ang pagdalo ng Senado sa Con-Ass ay parang pagdalo sa isang dinner kung saan ang mga senador ang kakaining buo ng mga kongresista at parang pagdalo na rin sa necrological services para sa Senado. Naniniwala naman si Sen. Santiago na ibabasura lamang ng Korte Suprema ang pinagpapagurang Con-Ass ng Kamara dahil sa kawalan ng partisipasyon ng Senado sa sandaling kuwestyunin na ito sa High Tribunal. (Rudy Andal)&amp;nbsp;</body>
<link>http://www.philstar.com/Article.aspx?articleId=373980&amp;publicationSubCategoryId=92</link>
</article>
<article>
<title>Nicole bawal sa Makati City Jail</title>
<author></author>
<date>
<month>December</month>
<day>08</day>
<year>2006</year>
</date>
<body>Iba-ban sa Makati City Jail ang Subic rape victim na si Nicole sakaling totohanin nitong dalawin ang sinasabi niyang gumahasa sa kanya na si US Marine Lance Cpl. Daniel Smith. Ito ang reaksiyon kahapon ng pamunuan ng Makati City Jail hinggil sa naging pahayag ni Nicole na dadalaw siya sa nabanggit na bilangguan upang tiyakin lamang nito na walang nagaganap na VIP treatment kay Smith. Nabatid na hindi nila papayagang makadalaw si Nicole sa nabanggit na bilangguan kapag walang order na manggagaling lamang sa US Embassy. Napag-alaman na ang naturang embahada lamang ang magbibigay ng kautusan kung sino ang mga pwedeng dumalaw kay Smith. Hanggang sa kasalukuyan ay nasa isang kuwarto pa ng Makati Jail si Smith habang naghihintay ng order kung ililipat ba sa custody ng US Embassy. Naireresolba na ng sala ni Judge Benjamin Pozon, ng Branch 139 ang inihaing motion ng kampo ni Nicole para pigilin na mapapunta sa kamay ng gobyernong Amerikano si Smith. (Lordeth Bonilla)</body>
<link>http://www.philstar.com/Article.aspx?articleId=373993&amp;publicationSubCategoryId=92</link>
</article>
<article>
<title>Pasahe sa dyip, P7 na</title>
<author></author>
<date>
<month>December</month>
<day>08</day>
<year>2006</year>
</date>
<body>Simula sa Lunes, P7 na ang minimum na pasahe sa lahat ng pampasaherong dyip sa Metro Manila, Region 3 Central Luzon at Region 4 Southern Luzon. Ayon kay LTFRB Chairman Thompson Lantion sa isang press conference, ang naturang hakbang ay bilang pamaskong handog ng pamahalaan sa taumbayan upang maibsan ang gastusin ng mga ito sa araw-araw na pamumuhay. Inaprubahan ng Land Transportation Franchasing Regulatory Board (LTFRB) ang petisyon hinggil dito ng Tulip Urban Poor Homeowners Assn. Inc. noong Nob. 13, 2006 para sa 50 centavo fare reduction sa kasalukuyang P7.50 minimum fare. Gayunman, hindi na ginalaw ng LTFRB ang P1.25 na singil sa suceeding kilometer dahil dapat pang magsampa ulit ng petisyon ang grupo para maalis nila o mabago ang halaga ng singil para dito. Ang bawas na 50 sentimo sa pasahe sa dyip ay suportado ng Altodap, Fejodap, NTU, Acto, Pasang Masda at Majoda. (Angie dela Cruz)</body>
<link>http://www.philstar.com/Article.aspx?articleId=373994&amp;publicationSubCategoryId=92</link>
</article>
<article>
<title>Wag pakasiguro sa Con-Ass</title>
<author></author>
<date>
<month>December</month>
<day>08</day>
<year>2006</year>
</date>
<body>Binalaan ng bagong hirang na punong mahistrado ng Korte Suprema ang Kongreso na di dapat maging kumpiyansa na papaburan ng Korte ang isinusulong nitong Constituent Assembly (Con-Ass). Sa press briefing ni Supreme Court Chief Justice Reynato Puno, sinabi nito na huwag pakasiguro ang mga mambabatas na nagsusulong ng Con-Ass na sa kanyang termino ay papasa ang nasabing pamamaraan ng pagbabago ng Constitution. Aniya, hindi nangangahulugan na papaboran din niya ang Con-Ass dahil lamang sa bumoto ito sa pagsusulong ng Peoples Initiative. &amp;quot;I will not conditioned my vote on the basis of who appointed me,&amp;quot; ani Puno. Ipinaliwanag ni Puno na magkaiba ang issue ng Peoples Initiative at Con-Ass kung saan hindi umano niya hawak ang magiging boto ng iba pang mahistrado kung sakaling tuluyang umakyat ang usapin ng Con-Ass sa Korte Suprema. Binigyang-diin pa rin ni Puno na ibibigay niya ang kanyang boto sa anumang issue batay sa nilalaman ng Saligang Batas at hindi batay sa ibinubulong ng sinuman. Una ng sinabi ng ilang mambabatas na nagkaroon umano sila ng bagong kakampi sa Korte Suprema nang i-appoint ni Pangulong Arroyo si Puno bilang bagong punong mahistrado. Si Puno ang ika-22 punong mahistrado ng SC. Kabilang sa mga isinulat na desisyon ni Puno ay ang pagdedeklara na lehitimo ang pagka-pangulo ni GMA; pagdedeklara na unconstitutional ang Oil Deregulation Law at ang pag-uutos sa Meralco na mag-refund sa mga consumers nito. (Grace dela Cruz)</body>
<link>http://www.philstar.com/Article.aspx?articleId=374005&amp;publicationSubCategoryId=92</link>
</article>
<article>
<title>Iskwater sa Cebu winalis para sa ASEAN Summit</title>
<author></author>
<date>
<month>December</month>
<day>08</day>
<year>2006</year>
</date>
<body>CEBU CityLibu-libong mga residente rito ang nawalan ng tirahan makaraang &amp;quot;walisin&amp;quot; ng lokal na pamahalaan ang mga squatters area na madadaanan ng mga foreign delegates na kalahok sa ASEAN Summit Sa panayam kay Cebu Urban Poor Sec. General Socrates Pepino, mula nang isagawa ang preparasyon para sa 12th Asean Summit dito sa Cebu ay mahigit sa 20 demolitions na ang naganap dahilan upang mawalan ng tirahan ang maraming mga residente sa Mandaue City, Mactan at Cebu City. Naghihinagpis naman ang mga apektadong residente dahil sa kawalan umano ng relocation site. Kinansela rin ang pasok ng mga estudyante sa lahat ng antas mula Lunes hanggang sa pagsasara ng summit sa Linggo. Apat na araw rin na walang pasok ang mga manggagawa rito na walang sahod at ipapatupad din ang apat na araw na walang biyahe ng mga PUJs at tricycle. Dahil dito, humihiling ng P3M sa lokal na pamahalaan bilang danyos ang ng mga &amp;quot;winalis&amp;quot; na mga residente at P1,000 kada tsuper para sa apat na araw na walang biyahe. (Rose Tamayo-Tesoro)</body>
<link>http://www.philstar.com/Article.aspx?articleId=374006&amp;publicationSubCategoryId=92</link>
</article>
<article>
<title>Miriam kakampi pa rin ni GMA</title>
<author></author>
<date>
<month>December</month>
<day>08</day>
<year>2006</year>
</date>
<body>Mananatiling kakampi ni Pangulong Arroyo si Sen. Miriam Defensor-Santiago kahit si Justice Reynato Puno ang hinirang ng una bilang kapalit ng nagretirong si Supreme Court Chief Justice Artemio Panganiban. Ayon kay Sen. Santiago, nagkausap na sila ng Pangulo kung saan ipinaliwanag ng Punong Ehekutibo ang ilang punto kung bakit si Puno ang pinili kapalit ni Panganiban. Naniniwala si Santiago na karapat-dapat si Puno na maging SC chief dahil tulad niya ay nagtapos din ito ng abugasya sa University of the Philippines (UP), di tulad ni Panganiban na non-UP graduate bagkus ay nakilala lamang dahi sa pagiging malapit kay dating Senate President Jovito Salonga. (Rudy Andal)</body>
<link>http://www.philstar.com/Article.aspx?articleId=374014&amp;publicationSubCategoryId=92</link>
</article>
<article>
<title>ASEAN Summit kanselado: 10 terorista nakapasok sa Cebu!</title>
<author>Nina Rose Tesoro, Lilia Tolentino At Joy Cantos</author>
<date>
<month>December</month>
<day>09</day>
<year>2006</year>
</date>
<body>Mahigit sa 10 terorista ang nakapasok umano sa Cebu, dahilan para ipagpaliban ang 12th ASEAN Summit na nakatakdang idaos bukas. Ayon sa nakalap na impormasyon, may balak umano ang mga terorista na pasabugan ng bomba ang mga venues ng Summit at taniman ng bomba ang mga kalsadang dadaanan ng mga foreign delegates na magdadatingan ngayon. Sinabi pa sa report na sinusuyod na ng Marines at Navy ang dagat sa Mactan at palibot ng Cebu International Convention Center (CICC). Pero pinabulaanan ito ng 12th ASEAN Organizing Committee at sinabing walang kinalaman ang banta ng terorismo sa postponement. Una rito, nagpasya ang committee na pinamumunuan ni Ambassador Marciano Paynor na ipagpaliban sa unang linggo ng Enero 2007 ang pulong ng mga lider at ang ibinigay na dahilan ay ang parating na bagyong Seniang na posible umanong maging super typhoon at makakaapekto sa Central Cebu. Itininanggi rin ng Philippine National Police (PNP) ang ulat hinggil sa gagawing pag-atake ng mga terorista sa summit at nakalatag na rin umano ang lahat ng security measures para sa seguridad. Bago ang postponement ay nagtaas ng travel warning ang mga bansang America, United Kingdom at Australia kung saan pinag-iingat nila ang kanilang mga mamamayan partikular ang mga nagbabalak na bumiyahe sa Pilipinas na iwasan muna ang Cebu para na rin sa kanilang kaligtasan dahil aatake umano ang Abu Sayyaf at MILF. Ang naturang postponement ng Summit ay pormal na inanunsyo sa press conference na ginanap kagabi sa CICC. Nabatid na ito ang unang pagkakataon na iniurong ang ASEAN Summit sa loob ng 12 taon dahil lamang sa isang bagyo. Labis namang ikinalungkot ng mga Cebuanos ang naturang pag-urong ng summit. Nanghihinayang sila dahil matapos ang napakahabang oras na paghahanda sa convention, mga hotel, airport, pulis at military ay ipagpapaliban ito dahil lamang sa bagyo.</body>
<link>http://www.philstar.com/Article.aspx?articleId=374170&amp;publicationSubCategoryId=92</link>
</article>
<article>
<title>Kilos protesta vs Con-Ass raratsada na</title>
<author></author>
<date>
<month>December</month>
<day>09</day>
<year>2006</year>
</date>
<body>Sinimulan na kahapon ng ilang militanteng grupo ang kilos protesta sa lansangan upang tutulan ang Constitutional Assembly (Con-Ass) bilang patikim sa malaking rally na kanilang ilulunsad sa Disyembre 15 kasama ang malalaking religious group. Lumikha ng matinding trapiko ang isinagawang pagkilos ng grupong Bayan, Akbayan at Anakpawis, at ilang grupo na galing pa sa Southern Tagalog Region sa Recto Ave., sa Maynila dakong alas-11 ng umaga. Kaagad namang sinalubong ito ng daang pulis mula sa Manila Police District (MPD) at nagsagawa ng barikada upang hindi tuluyang makapasok patungong Mendiola. Ayon ka Renato Reyes Jr., ng Bayan, simula pa lamang ito ng araw-araw na kilos protesta nila laban sa &amp;quot;ilegal&amp;quot; na pagmamaniobra ng mga administration solon sa uri ng paraan ng pagbabago ng saligang batas. &amp;quot;Simula pa lamang ito ng kalbaryo ni Gloria na gahaman sa kapangyarihan na ginagawa ang lahat ng paraan para manatili sa puwesto,&amp;quot; pahayag ni Reyes. Daang libo pa umano mula sa mga probinsiya ang luluwas ng Maynila, upang makilahok sa isasagawang malawakang protest rally ng Catholic Bishops Conference of the Philippines (CBCP) sa Disyembre 15 na susundan ng isa pang rally ng El Shaddai sa Disyembre 16 na parehong gagawin sa Luneta. Magdaraos naman ng hiwalay na kilos protesta sa Lunes ang United Opposition na lalahukan ng sektor ng manggagawa, civil society, estudyante at mga professional. Samantala, pinayuhan ng Malaca&amp;ntilde;ang ang mga magra-rali na iwasan ang &amp;quot;hysteria&amp;quot; at panatilihin ang kahinahunan sa harap ng pagkakaroon ng magkakaibang paniniwala sa isyu ng Chacha. (Gemma Garcia/Lilia Tolentino)</body>
<link>http://www.philstar.com/Article.aspx?articleId=374180&amp;publicationSubCategoryId=92</link>
</article>
<article>
<title>Wag maging emosyonal</title>
<author></author>
<date>
<month>December</month>
<day>09</day>
<year>2006</year>
</date>
<body>Sa gitna nang nagbabantang malawakang kilos protesta ng ibat ibang sektor na tutol sa Charter change, nanawagan kahapon ang ilang maka-administrasyong kongresista sa mga anti-Chacha na huwag maging emosyonal. Umapela rin ang mga maka-administrasyong kongresista sa ibat ibang religious groups na tutol sa Chacha na gumamit ng mahinahong pangungusap at huwag gamitin ang kalamidad sa Bicol upang tuligsahin ang mga kongresista. Ayon kay House Majority Floor Leader Prospero Nograles, bagaman at ang Kongreso ang magsusulong ng pag-amiyenda sa 1987 Constitution, isusumite pa rin naman ito sa taumbayan sa pamamagitan ng isang plebesito. &amp;quot;Lets not be emotional about this issue. [Lets] submit it to the people,&amp;quot; ani Nograles. Ayon pa kay Nograles, dapat ay sa pamamagitan ng eleksiyon at hindi mga surveys ang gawing basehan sa pagbabago sa gobyerno at sa pagpili ng mga public officials. (Malou Escudero)</body>
<link>http://www.philstar.com/Article.aspx?articleId=374184&amp;publicationSubCategoryId=92</link>
</article>
<article>
<title>Sen. Bong kontra Con-Ass na rin</title>
<author></author>
<date>
<month>December</month>
<day>09</day>
<year>2006</year>
</date>
<body>Lumagda na rin si Sen. Ramon &amp;quot;Bong&amp;quot; Revilla Jr., sa resolusyon ng Senado na dapat bumoto ng hiwalay ang Senado at Kamara sa pagsusulong ng pag-amyenda sa Saligang Batas sa pamamagitan ng Constituent Assembly (Con-Ass). Pero nilinaw ni Sen. Revilla, na bagamat lumagda siya sa resolusyon ay nananatili pa rin siyang tapat sa kanyang partidong lakas-NUCD at sa administrasyon ni Pangulong Arroyo. &amp;quot;Hindi ako tumatalikod sa partido, patuloy kong sinusuportahan ang administrayon ng Pangulo at hindi rin naman ako tahasang tumututol sa pag-amyenda sa Konstitusyon,&amp;quot; sabi ni Revila. Aniya, hindi lamang siya sumasang-ayon sa prosesong ipinipilit ng Kamara na amyendahan ang Konstitusyon na sila-sila lamang sapagkat ito ay isang malaking kamalian kaya hindi siya makikiisa sa isang bagay na lantad ang paglabag sa tama at legal na proseso. (Rudy Andal)</body>
<link>http://www.philstar.com/Article.aspx?articleId=374189&amp;publicationSubCategoryId=92</link>
</article>
<article>
<title>Smith sa Makati jail pa rin</title>
<author></author>
<date>
<month>December</month>
<day>09</day>
<year>2006</year>
</date>
<body>Matatagalan pa sa Makati City Jail ang convicted rapist na si Lance Cpl. Daniel Smith matapos hindi kilalanin ni Makati Regional Trial Court (RTC) Judge Benjamin Pozon ang pirma ni Chief State Prosecutor Jovencito Zuno sa inihaing manifestation ng mga abogado ni Smith na humihiling na isailalim na sa pangangalaga ng US Embassy ang kanilang kliyente. Nakasaad sa manifestation na nagkasundo na ang gobyerno ng Pilipinas at Amerika sa ilalim ng Visiting Forces Agreement (VFA). Ang kasunduan ay sinasabing pirmado nina US Ambassador to the Philippines Kristie Kenney at Zuno. Nakasaad sa tratado na ang sino mang sundalo ng US na convicted sa ano mang uri ng kriminalidad na hindi pa pinal ang hatol sa kinakaharap na kaso ay marapat na ang embahada ng Amerika ang siyang may kustodiya. Bago nabuo ang written agreement ng dalawang opisyal ay sinasabing nakipagpulong muna si Kenney kay DFA Secretary Alberto Romulo kung saan iginiit ang tratado sa VFA. Kinuwestiyon ni Judge Pozon ang kapangyarihan ni Zuno na lumagda sa isang liham na nagpapahayag na may kasunduan na ang Amerika at Pilipinas kaugnay sa usapin. Sinabi ni Pozon na kanya lamang kikilalanin ang naturang liham kung ang lumagda ritoy ang kalihim ng Department of Foreign Affairs (DFA) o ang kalihim ng Department of Justice (DOJ). Gayunman, naglabas pa rin ng isang pahinang notice of hearing si Pozon sa Lunes. Napikon naman si Justice Secretary Raul Gonzalez sa hindi pagkilala ni Pozon sa lagda ni Zuno. Nanindigan ang kalihim na hindi maaaring balewalain ni Pozon ang VFA dahil itoy isang kasunduan na inaprubahan ng Kongreso. Nangangamba rin si Gonzalez na maaaring magsampa ng diplomatic protest ang US sakaling hindi tumalima si Judge Pozon sa VFA na tiyak aniyang magreresulta ng hindi magandang relasyon ng dalawang bansa. Iginiit pa ng kalihim na mistulang siya ang napapahiya sa ginagawa ni Pozon dahil siya mismo ang humaharap sa mga opisyal ng Estados na nakikipagnegosasyon sa Pilipinas para sa kustodiya ni Smith. Binigyang-diin pa rin ni Gonzalez na hindi na kinakailangan na siya ang pumirma ng pagsang-ayon ng DOJ sa naging kahilingan ng US. (Lordeth Bonilla/Grace dela Cruz/Mer Layson)</body>
<link>http://www.philstar.com/Article.aspx?articleId=374195&amp;publicationSubCategoryId=92</link>
</article>
<article>
<title>Seniang nagbabanta sa Samar</title>
<author></author>
<date>
<month>December</month>
<day>09</day>
<year>2006</year>
</date>
<body>Patuloy na nagbabanta ang bagyong Seniang sa Samar area at sa latest report ng PAGASA, namataan ito sa layong 550 km silangan-hilagang-silangan ng Guiuan, Eastern Samar taglay ang pinakamalakas na hanging 85 km bawat oras malapit sa gitna at may pagbugso ng hangin hanggang 100 km bawat oras. Si Seniang ay inaasahang nasa layong 70 km ng silangan-hilagang-silangan ng Guiuan, Eastern Samar ngayong Sabado. Sa Linggo, si Seniang ay inaasahang nasa layong 80 km kanluran ng Roxas City. Nakataas ang signal no. 2 sa Eastern Samar na taglay ang hanging 61 km hanggang 100 km bawat oras. Signal no. 1 sa Masbate at Sorsogon, gayundin sa Leyte provinces, nalalabing bahagi ng Samar, Biliran, Cebu at Bohol. (Angie dela Cruz)</body>
<link>http://www.philstar.com/Article.aspx?articleId=374200&amp;publicationSubCategoryId=92</link>
</article>
<article>
<title>Calunsag bagong Navy chief</title>
<author></author>
<date>
<month>December</month>
<day>09</day>
<year>2006</year>
</date>
<body>Iniluklok na kahapon bilang bagong Flag Officer-in-Command ng Philippine Navy si Rear Admiral Rogelio Calunsag kapalit ng nagretirong si Vice Admiral Mateo Mayuga sa isang simpleng seremonya na ginanap kahapon sa Navy Headquarters. Si Mayuga ng Philippine Military Academy (PMA) Class 1973 ay nagretiro kahapon matapos ang isang taong panunungkulan sa Navy at mahabang taong serbisyo sa militar. Sa kanyang liderato, itinatag ni Mayuga ang Fleet-Marine tandem na siyang nagsilbing kontribusyon ng Navy sa internal security at counter terrorism operations ng AFP. Binuo rin ni Mayuga ang &amp;quot;The Coast Watch South&amp;quot;, isang maritime surveillance system upang bantayan ang pagpasok at paglabas ng kalakal at tao sa Mindanao, at ang eviction ng mga retiradong opisyal ng militar na umuokupa sa Navy quarters sa Fort Bonifacio Naval Station upang mabigyan ng magandang pasilidad ang mga aktibong Navy officers. (Joy Cantos)</body>
<link>http://www.philstar.com/Article.aspx?articleId=374203&amp;publicationSubCategoryId=92</link>
</article>
<article>
<title>JDV binastos sa presscon</title>
<author>Ni Malou Escudero</author>
<date>
<month>December</month>
<day>10</day>
<year>2006</year>
</date>
<body>Mistulang nababoy kahapon ang press conference ni House Speaker Jose de Venecia na dinaluhan ng nasa 30 kongresista nang iskandaluhin ito ni anti-government group Spokesman&amp;nbsp; Renato Constantino na nagsisigaw matapos na magpakilalang isang pribadong indibidwal. Katatapos lamang basahin ni de Venecia ang kanyang inihandang statement kaugnay sa panawagan sa Senado na isulong ang Constitutional Convention,&amp;nbsp;inihayag nitong &amp;quot;open&amp;quot; na para magtanong ang media,&amp;nbsp;pero agad na&amp;nbsp;tumayo si Constantino at pinagsisigawan ang Speaker. &amp;quot;You raped the constitution and now youre changing the rules!&amp;quot; sigaw ni Constantino. Sinabi ni Constantino na bagaman at hindi siya miyembro ng media, nagtungo umano ito sa press conference ni de Venecia upang ihayag ang kaniyang damdamin dahil walang kahihiyan ang mga kongresista sa pagsusulong nilang baguhin ang Konstitusyon. Habang itinutulak palabas ng kuwarto ng&amp;nbsp; mga security si Constantino, isang Vic Agustin, na kolumnista ng Philippine Daily Inquirer ang nagsaboy ng isang basong tubig sa mukha nito. Hindi pa nakuntento, muling sinabuyan ng tubig ni Agustin ang nagwawalang si Constantino, pero nabitawan ng una ang hawak na baso at natamaan sa may sentido si Dennis Geron, reporter ng RMN News Manila. Nagkahamunan pa sina Constantino at Agustin pero hindi naman nagpang-abot dahil nailayo kaagad ng mga security si Constantino na nakababatang kapatid umano ni Katrina Constantino-David, Chairperson ng Civil Service Commission.</body>
<link>http://www.philstar.com/Article.aspx?articleId=374348&amp;publicationSubCategoryId=92</link>
</article>
<article>
<title>Con-ass ipagpapaliban ng 72 oras</title>
<author></author>
<date>
<month>December</month>
<day>10</day>
<year>2006</year>
</date>
<body>Matapos na&amp;nbsp; lumakas ang panawagan para sa malawakang kilos-protesta laban sa Constituent assembly (Con-ass) na &amp;nbsp;posibleng magresulta sa panibagong People Power, biglang nagbago ang ihip ng hangin kahapon nang biglang ipasa ni House Speaker Jose de Venecia sa Senado ang responsibilidad para sa pag-amyenda ng Konstitusyon sa pamamagitan ng Constitutional Convention. Sa isang press conference sa Dusit Hotel, Makati City, inihayag ni de Venecia na nagkasundo ang mga kongresista na nagsusulong ng Con-ass na ipagpaliban ito sa loob ng 72 oras upang mabigyan ng pagkakataon ang Senado na magpasa ng isang resolusyon &amp;nbsp;para sa pagpapatawag ng eleksiyon. Kung matutuloy ang Con-Con, isasagawa ang paghahalal ng 426 delegado nito kasabay ang eleksiyon sa Mayo.Inihayag din ni de Venecia na nagkasundo ang Majority Coalition sa House of Representatives na siguraduhing matutuloy ang eleksiyon sa Mayo 14 at isasantabi na ang lahat ng panukala kaugnay sa pagbabago ng petsa ng eleksiyon.Kaugnay nito, tinutulan naman ng mga Senador ang hamon ni de Venecia na aprubahan ang constitutional convention sa loob ng 72 oras kapalit ng pagsuspinde nila sa pag-convene ng Con-ass. &amp;quot;Our colleagues in the House are in no position to give us deadline. The Senate should not be given a deadline on a very important and delicate issue&amp;quot;, ani senate President Manuel Villar. (Malou Escudero /Rudy Andal)</body>
<link>http://www.philstar.com/Article.aspx?articleId=374360&amp;publicationSubCategoryId=92</link>
</article>
<article>
<title>International media nalugi sa pagkansela sa ASEAN Summit</title>
<author></author>
<date>
<month>December</month>
<day>10</day>
<year>2006</year>
</date>
<body>Nalugi ng milyones ang international media sa biglaang pagpapaliban ng 12th ASEAN Summit sa Cebu sa unang linggo ng Enero. Sa panayam sa ilang miyembro ng international media, labis umano ang kanilang pagka-dismaya sa biglaang pagkansela ng summit na ginastusan nila ng malaking halaga sa pagtungo rito sa bansa pati na sa preparasyon ng coverage. Dismayado din umano sila sa ilang mga hotels sa Cebu na ayaw magbigay ng kanilang refund para sa kanilang advance payment sa room reservations, gayundin ang pagsasamantala ng mga ito paniningil ng mataas. Napag-alaman na biglaang nagtaas ng room rates ang ilang mga naglalakihang hotels rito kung saan ay sinisingil ng $200 hanggang $250 kada miyembro ng foreign media at maging ang mga national media ay nagrereklamo din sa mataas na paniningil ng mga hotels rito. Disyembre 4 pa lang ay may mga foreign at national media ng dumating sa Cebu para mag-install ng kanilang kagamitan sa coverage kung kayat nag-advance ang mga ito ng bayad sa mga hotels hanggang sa Disyembre 15 na hindi na maaaring mai-refund pa kung saan bawat foreign media entity ay may 5 hanggang 12 hotel room accomodations para sa kanilang mga staff at crew. (Rose Tamayo-Tesoro)</body>
<link>http://www.philstar.com/Article.aspx?articleId=374362&amp;publicationSubCategoryId=92</link>
</article>
<article>
<title>Security forces mananatili sa Cebu</title>
<author></author>
<date>
<month>December</month>
<day>10</day>
<year>2006</year>
</date>
<body>Upang maiwasan ang kinatatakutang anupamang banta ng pag-atake at pananabotahe&amp;nbsp;ng mga terorista sa ipinagpalibang ika- 12th ASEAN Summit sa Enero 2007 ay hindi na pauuwiin pa ang kapulisan at mga sundalo na bumubuo sa security force ng summit.Ayon sa isang mataas na opisyal ng security force ng 12th ASEAN Summit, patuloy na isinasagawa ang masusing pagbabantay at pagmamanman sa mga venues na pagdadausan ng summit na partikular na kinabibilangan ng Cebu international Convention Center (CICC)&amp;nbsp;sa Mactan Island, Lapu-Lapu. Patuloy&amp;nbsp;din ang mahigpit na pagbabantay sa paliparan at mga pier ng Cebu&amp;nbsp;rito upang hindi malusutan ng mga terorista.Maging ang palibot ng CICC ay 24-oras&amp;nbsp;pa ring babantayan at&amp;nbsp;simula kahapon ay&amp;nbsp;lalong hinigpitan ang pagpapasok ng mga personahe at mga sasakyan dito. Samantalang, tanging ang may mga security pass lamang ang pinahihintulutang makakapasok sa&amp;nbsp;CICC hanggang sa muling pagdaraos ng summit at kinakailangang dumaan pa ang mga ito sa ID at security pass sa electric at automatic security identification scanner bago makapasok sa gusali. (Rose Tamayo-Tesoro)</body>
<link>http://www.philstar.com/Article.aspx?articleId=374369&amp;publicationSubCategoryId=92</link>
</article>
<article>
<title>3 kasunduan nilagdaan ng RP, Japan</title>
<author></author>
<date>
<month>December</month>
<day>10</day>
<year>2006</year>
</date>
<body>Tatlong kasunduan ang nilagdaan sa pagitan ng Pilipinas at Japan sa pagbisita ni Japanese Prime Minister Shinzo Abe para higit pang mapatatag ang alyansa ng pagkakaibigan at pangkabuhayan ng dalawang bansa. Ang unang kasunduan na nilagdaan ng Pangulong Gloria Macapagal Arroyo at panauhing si Prime Minister Abe ay ang komprehensibong pagtutulungan ng Pilipinas at Japan bilang magkalapit sa ASEAN Region. Itoy sumasaklaw sa kasunduang pangkabuhayan, mga isyung pangrehiyon at pandaigdig, pagtataguyod ng kapayapaan sa Mindanao at pagtutulungan sa larangan ng enerhiya, pangangasiwa sa pagpapagaan sa epekto ng kalamidad, pagpapaunlad ng kultura atbp. Ang ikalawang kasunduan ay may kinalaman naman sa pagpapaunlad pa ng Pasig -Marikina River Channel na pagkakalooban ng Japan ng ayudang P73.7 M o Japanese yen 8.5 bilyon na nilagdaan naman nina Foreign Affairs Undersecretary Franklin Ebdalin at Japanese Ambassador to the Philippines Ryuinichiro Yamazaki. Pangatlo ay ang protocol na sususog sa kasunduan ng dalawang bansa para maiwasan ang dobleng pagbabayad ng buwis na nilagdaan naman nina Finance Secretary Margarito Teves at Ambassador Yamazaki. (Lilia Tolentino)</body>
<link>http://www.philstar.com/Article.aspx?articleId=374377&amp;publicationSubCategoryId=92</link>
</article>
<article>
<title>Taksil sa bayan!</title>
<author></author>
<date>
<month>December</month>
<day>11</day>
<year>2006</year>
</date>
<body>Magmimistulang mga taksil sa bayan ang mga senador kung hindi umano nila aaksyunan ang nakabinbing bill sa Senado ukol sa Charter change sa pamamagitan ng Constitutional Convention (Con-con). Ito ang naging pahayag ng isang miyembro ng Catholic Bishops Conference of the Philippines (CBCP) na humiling ng anonymity. Sinabi ng pari na tama ang desisyon ng House of Representatives sa pangunguna ni Speaker Jose de Venecia na pakinggan ang taumbayan na ipaubaya ang pagsasaayos sa Saligang Batas sa pamamagitan ng Con-Con. &amp;quot;We at the CBCP is for Charter Change through Constitutional Convention where the delegates would be voted directly by the people to specifically tackle the constitution,&amp;quot; wika ng pari.Isang resolusyon ang nai-file na ni Sen. Juan Flavier sa Senado ukol sa Con-Con, isang counterpart bill ang nai-file naman ni Rep. Abraham Mitra sa Kongreso. &amp;quot;Kung talagang sinsero sila sa sinasabi nila noon na para sila sa Con-Con, ito na ang tamang panahon na aksyunan na ng Senado ang bill na nasa kanilang mga kamay,&amp;quot; pahayag naman ni Rep. Prospero Pichay. Matatandaang kamakailan, sa kainitan ng debate ukol sa Constituent Assembly (Con-Ass), nagpahayag ang ilang senador na kontra sila sa Con-Ass ngunit naniniwala silang dapat nang isaayos ang Saligang Batas sa pamamagitan ng Con-Con. &amp;quot;Dito masusubukan ang kanilang katapatan sa sinasabi nilang pagmamahal sa bayan, inilatag na ni Speaker de Venecia sa kanilang harapan ang tingin nila ay ang mas makabubuti sa taumbayan,&amp;quot; sabi naman ni Rep. Prospero Nograles. &amp;quot;Nasa kanila na ang bola at ang mamamayan ang huhusga sa kanila.&amp;quot; Iginiit naman kahapon ni Sen. Joker Arroyo na walang dapat gawin ang Senado sa puntong ito kundi hintayin ang kalalabasan ng pagsusulong ng Con-Con sa Kamara bago magdesisyon dito ang Mataas na Kapulungan. Kung matutuloy ang Con-Con, isasagawa ang paghalal ng 426 delegado nito kasabay ang eleksiyon sa Mayo. Samantala, nilinaw ni Executive Sec. Eduardo Ermita na walang kautusan si Pangulong Arroyo na itigil ang pagsasagawa ng Con-Ass sa Mababang Kapulungan ng Kongreso at isulong ang Con-Con. Sinabi ni Ermita na hindi pa nila napag-uusapan ng Pangulo ang tungkol sa Con-Con. (Rudy Andal, Malou Escudero at may ulat ni Ellen Fernando)</body>
<link>http://www.philstar.com/Article.aspx?articleId=374516&amp;publicationSubCategoryId=92</link>
</article>
<article>
<title>Judge Pozon gumagawa ng problema  DOJ</title>
<author></author>
<date>
<month>December</month>
<day>11</day>
<year>2006</year>
</date>
<body>Gumagawa umano ng problema si Makati Regional Trial Court Judge Benjamin Pozon dahil sa hindi nito agarang pag-aksiyon sa kahilingan ng US Embassy na makuha ang custody ng Subic rape convicted na si L/Cpl. Daniel Smith. Ito ang ipinahayag ni Justice Sec. Raul Gonzalez sa kanyang programa sa radyo, hinggil sa pagbantulot ni Judge Pozon sa paglilipat kay Smith. Ayon pa sa kalihim, nagpi-feeling hari at nagpapapansin lamang umano si Judge Pozon matapos itong makakuha ng mga papuri nang desisyunan ang kaso pabor sa biktimang si Nicole. Naniniwala si Gonzalez na hindi na kailangan pang idaan sa hearing ang inindorsong note verbale ng US government dahil malinaw na isinasaad umano ng Visiting Forces Agreement (VFA) na maaaring ibalik at may karapatan sa custody ang US sa isang akusadong katulad ni Smith hanggat may proceedings pang isinasagawa at hindi pa naisasapinal ang hatol. Inaasahan naman ngayong araw ay isasagawa ang pagdinig upang madetermina kung dapat na ibigay na sa US government ang kustodiya kay Smith. (Ludy Bermudo)</body>
<link>http://www.philstar.com/Article.aspx?articleId=374524&amp;publicationSubCategoryId=92</link>
</article>
<article>
<title>ASEAN Summit ni-reset sa Enero 11-13</title>
<author></author>
<date>
<month>December</month>
<day>11</day>
<year>2006</year>
</date>
<body>CEBU City - Muling itatakda sa Enero 11-13, 2007 ang pagdaraos ng 12th ASEAN Summit dito subalit hindi pa mabatid kung gagamitin pa rin ang Cebu International Convention Center (CICC) bilang isa sa mga venues. Itoy makaraang mabisto ang kakulangan ng kahandaan ng CICC dahil matapos ang malakas na buhos ng ulan bunsod ng bagyong Seniang, binaha ang ilang bahagi ng loob ng gusali partikular na ang receiving area. Bumulaga rin sa paningin ng mga papaalis na mga bisita ang mga balde at tabo sa mismong main entrance ng itinuturing na &amp;quot;world class&amp;quot; convention center na ginawang panahod sa tumutulong bubong ng gusali. Maging ang red carpeted na ikalawang palapag ng gusali ay hindi nakaligtas sa pagkakabasa sa tulo ng ulan kaya naging abala ang mga janitor sa pagpunas at pagwalis ng tubig sa main lobby at ilan pang bahagi ng gusali. &amp;quot;Mabuti na lamang ay hindi natuloy ang ASEAN Summit kundi baka may prime minister na madulas at mabagok ang ulo, mas malaking eskandalo at kahihiyan nating mga Pinoy,&amp;quot; pahayag ng isa sa mga janitor. Nabatid na tatlong buwan pa lamang ginawa ang nagkakahalaga ng $10 million gusali ng CICC at minadali lamang ito para habulin sana ang nakatakdang pagdaos ng summit na kinansela naman at iniurong sa Enero 2007. (Rose Tamayo-Tesoro)</body>
<link>http://www.philstar.com/Article.aspx?articleId=374531&amp;publicationSubCategoryId=92</link>
</article>
<article>
<title>Irrigation damage sa Bicol binisita ni Lomibao</title>
<author></author>
<date>
<month>December</month>
<day>11</day>
<year>2006</year>
</date>
<body>Sinamahan ni National Irrigation Administrator Arturo Lomibao si Pangulong Arroyo sa pagtungo sa Legazpi City para tayain ang lawak ng pinsala dulot ng bagyong Reming. Ayon kay Lomibao, minamadali na ng kanyang tanggapan ang pagsasaayos ng irigasyon sa mga lalawigang naapektuhan ni Reming upang mapanumbalik ang kabuhayan at pamumuhay ng mga residente. Base sa report na tinanggap ng NIA, ang pinsala sa irrigation infrastructure at pananim ay nasa P330 milyon kung saan ang Albay ang pinakamatinding tinamaan. Sa buong Bicol region, P75 milyon ang nasira sa 12,000 ektarya na nakaapekto sa 3,800 magsasaka. Kaugnay nito, inihayag ni Lomibao na magdo-donate ang NIA employees ng halagang P135,000 sa mga biktima ng bagyo. Ayon pa kay Lomibao na dating PNP chief, hindi na nila itutuloy ang kanilang Christmas party at sa halip ay ido-donate ang perang pambili ng regalo. Nakatakda ring bisitahin ni Lomibao ang iba pang probinsiya na napinsala ni Reming. (Joy Cantos)</body>
<link>http://www.philstar.com/Article.aspx?articleId=374534&amp;publicationSubCategoryId=92</link>
</article>
<article>
<title>2 patay kay Seniang, libu-libo inilikas</title>
<author></author>
<date>
<month>December</month>
<day>11</day>
<year>2006</year>
</date>
<body>Dalawa katao ang nasawi habang umaabot sa 66,787 katao ang inilikas sa pananalasa ng bagyong Seniang na ang sentro ay sa Central at Eastern Visayas Region. Sa isang press briefing sa Camp Aguinaldo, sinabi ni National Disaster Coordinating Council (NDCC) Executive Director Glenn Rabonza isang 13-anyos ang namatay sa Tacloban City, Leyte at isa rin sa Roxas City, Capiz. Dalawa ang nasugatan, isa rito ay nadaganan ng nabuwal na puno sa Tanauan, Leyte at isa pa sa Tacloban City. Ayon kay Rabonza, walang kuryente sa Tacloban City, Eastern Samar, Bantayan Island sa Northern Cebu kung saan ang bilang ng mga nasawi at nasugatan ay maaring madagdagan pa bunsod ng pagkasira ng mga communication lines. Signal number 3 sa Romblon, Southern Occidental Mindoro, Southern Oriental Mindoro, Capiz, Aklan; Northern Antique at Calamian Group.&amp;nbsp; Signal no.2 sa Masbate, Burias Island, kabuuan ng Mindoro at Marinduque, Cuyo Island at kabuuan ng Antique at Iloilo samantala no. 1 sa Catanduanes, Albay, Sorsogon, Camarines Sur, Southern Quezon, Batangas, Lubang Island, Northern Palawan, Negros Occ. Negros Or., Guimaras, Cebu, Leyte, Biliran Island, Western Samar, Northern Samar at Eastern Samar. Sinabi ni Rabonza na may 12, 921 pamilya o kabuuang 66,787 katao ang naapektuhan at inilikas mula sa Regions V, VII at VIII. Inaabisuhan na ang mga residente na naninirahan sa mababang lugar na mag-ingat sa flashflood at landslides. Gayundin ang mga naninirahan malapit sa bisinidad ng mga aktibong bulkan na kinabibilangan ng Bulusan, Kanlaon, Pinatubo, Mayon at Hibok-Hibok bunsod ng posibleng mudflows. (Joy Cantos)</body>
<link>http://www.philstar.com/Article.aspx?articleId=374540&amp;publicationSubCategoryId=92</link>
</article>
<article>
<title>Con-con trabahuhin na!</title>
<author>Ni Malou Escudero</author>
<date>
<month>December</month>
<day>12</day>
<year>2006</year>
</date>
<body>Kinalampag na ng Kamara ang mga senador para upuan at trabahuhin ang pagpapasa ng resolusyon para sa Constitutional Convention (Con-con). Ayon kay Surigao del Sur Rep. Prospero Pichay, moro-moro lamang umano ang isinasagawang hearing ng Senado hinggil sa Charter Change dahil walang nakikitang kongkretong direksiyon kung anong uri ng pamamaraan ang gagamitin sa pagbabago ng Saligang Batas na papakinabangan ng taumbayan. Unang iginiit ng Kamara ang Con-Ass subalit hayagang iniindorso ng Senado ang Con-Con. Ngunit ngayong nananawagan ang Kamara ng Con-Con ay marami na umanong ibinibigay na palusot ang Senado. Sinabi ni Pichay na kung talagang nagkakasundo ang karamihan sa senador hinggil sa anumang uri ng pamamaraan ang gagamitin sa pagbabago ng Saligang Batas, dapat iyon na mismo ang tinatalakay nila. &amp;quot;Hindi itong ginagawa nila. Parang fishing expedition na humahanap ng butas upang batikusin ang nagsusulong ng Charter Change. Humahanap sila ng direksiyon na patungo sa kagustuhan nilang anggulo, hindi ang tunay na damdamin ng taumbayan hinggil sa pagbabago ng Saligang Batas,&amp;quot; paliwanag pa niya. Katunayan aniya, pabor ang karamihan ng senador sa panawagan na magpatawag na lamang ng Con-Con upang mabigyan ng pagkakataon ang taumbayan na pumili ng delegadong kakatawan sa kanila sa Con-Con. Inihayag nina Senador Rodolfo Biazon at Juan Flavier, may akda ng panukalang Con-con sa Senado, na ang mga delegadong inihalal ng taumbayan ang siyang susuri sa anumang probisyon na babaguhin sa Saligang Batas upang maiwasang isulong ang sariling &amp;quot;vested interest&amp;quot; na siyang malinaw na mangyayari sa Constitutional Assembly (Con-Ass). Kahapon ay tuluyan nang inatras ng Kamara ang resolusyon na naglalayong buuin ang Kongreso bilang Constituent Assembly. Sa halip, isusulong ng mga kongresista ang Con-con bilang paraan sa pag-amiyenda sa 1987 Constitution. Planong isabay ang paghahalal ng mga Con-con delegates sa eleksyon sa Mayo 14, 2007. Sinabi ni Speaker Jose de Venecia na ang bagong resolusyon para sa pagsusulong ng Con-con ang pagtutuunan ng pansin ng mga kongresista.</body>
<link>http://www.philstar.com/Article.aspx?articleId=374686&amp;publicationSubCategoryId=92</link>
</article>
<article>
<title>Senado di natinag sa 72-oras deadline</title>
<author></author>
<date>
<month>December</month>
<day>12</day>
<year>2006</year>
</date>
<body>Walang balak ang Senado na sumunod sa itinakdang 72-oras na deadline ng Kamara upang magdesisyon hinggil sa pag-amyenda sa Konstitusyon sa pamamagitan ng Constitutional Convention (Con-con). Sinabi ni Senate President Manuel Villar Jr. na palagi silang bukas sa pakikipag-dayalogo sa Kamara o Malaca&amp;ntilde;ang ukol sa Charter change kaya hindi kinakailangan na bigyan sila ng ultimatum para magdesisyon sa anumang bagay. Wika pa ni Villar, pormal nang pinagtibay ng Senado na nilagdaan ng 22 senador ang resolusyon na kumokondena sa ginawang hakbang ng Kamara na ipagpilitang amyendahan ang Konstitusyon sa pamamagitan ng Constituent Assembly (Con-Ass). &amp;quot;Pakikinggan po ng Senado ang sentimyento ng taumbayan, sapagkat sila ang ikinakatawan namin, hindi puwedeng laktawan ng Senado ang damdamin ng tao tungkol sa Cha-cha at ito ang ating pinag-uukulan ng pansin ngayon,&amp;quot; paliwanag ni Villar. Aniya, patuloy pa rin ang pagsasagawa ng public hearing ng komite ni Sen. Richard Gordon upang alamin ang pulso ng mamamayan kaugnay sa planong pag-amyenda sa ating Saligang Batas. (Rudy Andal)</body>
<link>http://www.philstar.com/Article.aspx?articleId=374700&amp;publicationSubCategoryId=92</link>
</article>
<article>
<title>Binuhusan ng tubig sa presscon ni JDV magdedemanda</title>
<author></author>
<date>
<month>December</month>
<day>12</day>
<year>2006</year>
</date>
<body>Pinag-aaralan na ni Renato Constantino, ang anti-Charter change na umeksena sa press conference ni House Speaker Jose de Venecia noong nakaraang Sabado sa Dusit Hotel, Makati na kasuhan si Vic Agustin, ang kolumnista ng Philippine Daily Inquirer na nambuhos sa kanya ng dalawang basong tubig. Sinabi ni Constantino na hinihikayat siya ng kanyang mga kaibigan na magsampa ng kasong &amp;quot;slander by deeds&amp;quot; laban kay Agustin. Ayon pa kay Constantino, maraming text message ang kaniyang natanggap na nagpapahayag nang pagsuporta sa kaniyang ginawa. Matatandaan na tahasang sinabi ni Constantino kay de Venecia at sa nasa 30 kongresistang dumalo sa press conference na &amp;quot;rapist&amp;quot; ng Konstitusyon ang mga ito dahil sa paggigiit na amiyendahan ang 1987 Constitution. Balewala umano ang ginawa niyang pagbulalas ng damdamin kontra sa Cha-cha kumpara sa ginagawang pambabastos sa Konstitusyon ng mga kongresista. Sa isang hiwalay na panayam, sinabi naman ni Agustin na posibleng magka-ayos pa rin sila ni Constantino dahil na rin sa mga &amp;quot;common friends&amp;quot; nilang dalawa. Sinabi rin nitong posibleng buhusan din siya ng tubig ni Constantino sa kanilang pribadong pag-uusap. Ginawa lamang umano niya ang nasabing hakbang (pambubuhos ng tubig) upang payapain si Constantino noong Sabado ng umaga. Samantala, sinuspinde muna ng Inquirer ang kolum ni Agustin bunsod ng away nila ni Constantino. (Malou Escudero)</body>
<link>http://www.philstar.com/Article.aspx?articleId=374701&amp;publicationSubCategoryId=92</link>
</article>
<article>
<title>220 caravan ng relief goods tutulak ngayon sa Bicol</title>
<author></author>
<date>
<month>December</month>
<day>12</day>
<year>2006</year>
</date>
<body>Aabot sa 220 sasakyan na naglalaman ng tone-toneladang relief goods at medical supplies ang aalis ngayong araw sa Maynila para mag-convoy patungong Bicol Region upang ipamahagi sa mga residente na naapektuhan ng super bagyong Reming. Ayon kay Executive Secretary Eduardo Ermita, ang caravan na binansagang &amp;quot;Malaca&amp;ntilde;ang to Mayon Mercy Mission&amp;quot; ay magkakaroon ng send-off sa Diosdado Macapagal blvd. sa Pasay City sa alas-10 ng umaga kung saan si Pangulong Arroyo ang mangunguna rito. Ang bulto ng relief at medical assistance ay ihahatid sa Camarines Sur, Catanduanes at Albay na grabeng hinagupit ni Reming. Sa kasalukuyan, may 15,400 pamilya pa o kabuuang 80,000 katao ang nanunuluyan sa mga evacuation centers sa Bicol. (Joy Cantos/Lilia Tolentino)</body>
<link>http://www.philstar.com/Article.aspx?articleId=374711&amp;publicationSubCategoryId=92</link>
</article>
<article>
<title>Erap gustong mag-Pasko at New Year sa San Juan</title>
<author></author>
<date>
<month>December</month>
<day>12</day>
<year>2006</year>
</date>
<body>Nagsampa ng mosyon ang abogado ni dating Pangulong Estrada na humihiling na makalabas ito sa kanyang detensiyon saTanay, Rizal sa darating na Pasko at Bagong Taon upang makapiling ang maysakit na inang si Do&amp;ntilde;a Mary sa bahay nito sa San Juan. &amp;quot;He would like to seek permission to spend part of the season of grace and goodwill with his family,&amp;quot; pahayag ni Atty. Rene Saguisag. Nais ni Estrada na makalabas mula Dis. 24- Enero 2, 2007.Pero kung hindi kakatigan ng korte ang Christmas wish ni Estrada dahil tatagal ito ng halos siyam na araw, iginiit ni Estrada na sana ay payagan itong makalabas mula Dis. 24-27, at Dis. 31-Enero 2, 2007. Ipagdiriwang ang kaarawan ni San Juan Mayor JV Ejercito sa Disyembre 26 at gustong dumalo ng dating pangulo. Hindi pinagbigyan ang pinakahuling mosyon ni Estrada na makadalaw noong Oktubre kay Do&amp;ntilde;a Mary tuwing weekend dahil napuna ng korte na mas ginugugol ng dating pangulo ang kanyang panahon sa pakikipag-usap sa mga political leader at hindi sa ina. (Malou Escudero)</body>
<link>http://www.philstar.com/Article.aspx?articleId=374715&amp;publicationSubCategoryId=92</link>
</article>
<article>
<title>Trillanes nagparehistro na sa Comelec</title>
<author></author>
<date>
<month>December</month>
<day>12</day>
<year>2006</year>
</date>
<body>Pormal nang nakapagparehistro sa Commission on Elections (Comelec) bilang botante si Navy Lt. Senior Grade Antonio Trillanes IV kaugnay ng plano nitong tumakbong senador sa 2007 elections. Kasama ni Trillanes na nagtungo sa Comelec office ng Camarin, Caloocan nitong Linggo ang kanyang abogado na si Atty. Reynaldo Robles. Nakakuha ng pahintulot sa korte si Trillanes para makalabas ng bilangguan at makapagparehistro noong Biyernes, ngunit nabigo itong makapagpatala dahil sa patakaran ng Comelec na walang rehistro kapag Biyernes at Sabado. Kinailangan ni Trillanes na muling magparehistro dahil sa kabiguan nitong makapagpartisipa sa mga nagdaang halalan dahil nakakulong ito. Kasama si Trillanes sa sumakop sa Oakwood Hotel sa Makati ng mga sundalong Magdalo upang ipakita ang pagkadismaya sa laganap na korupsiyon sa pamahalaan at militar. Nanawagan si Trillanes sa mamamayan na tutulan ang anomang tangka na pigilin ang halalan bunga ng isinusulong na Charter change. Iginiit ni Trillanes na hindi sistema ng gobyerno ang problema ng Pilipinas kung hindi ang mga pinuno na nagpapatupad ng sistema. (Joy Cantos)&amp;nbsp;</body>
<link>http://www.philstar.com/Article.aspx?articleId=374720&amp;publicationSubCategoryId=92</link>
</article>
<article>
<title>Malaking protesta ng CBCP inatras</title>
<author></author>
<date>
<month>December</month>
<day>12</day>
<year>2006</year>
</date>
<body>Ipinagpaliban ng Catholic Bishops Conference of the Philippines (CBCP) ang kanilang nakatakdang malaking prayer rally kontra Constitutional Assembly o Con-Ass sa Disyembre 15 sa halip ay inurong sa Linggo, Disyembre 17. Ayon kay CBCP spokesman Bishop Pedro Quitorio, ang kanilang pag-atras ay upang magbigay daan sa gagawing serbisyong medikal ng Philippine Amusement and Gaming Corporation (PAGCOR) na gagawin sa Dis. 14-16 sa Luneta. Nilinaw pa ni Quitorio na kasama nila sa malaking prayer rally ang El Shaddai at Jesus Is Lord (JIL). Gayunman, wala pa ring nakuhang permit ang CBCP, El Shaddai at JIL para magsagawa ng prayer rally sa Luneta. Subalit tuloy naman ang mga prayer rally sa mga probinsiya sa Disyembre 15 at hindi na ito maipagpapaliban. (Gemma AmargoGarcia)</body>
<link>http://www.philstar.com/Article.aspx?articleId=374724&amp;publicationSubCategoryId=92</link>
</article>
<article>
<title>Sundalo, pulis wag kaladkarin sa rally!</title>
<author>Nina Lilia Tolentino At Joy Cantos</author>
<date>
<month>December</month>
<day>13</day>
<year>2006</year>
</date>
<body>Binalaan ng Malaca&amp;ntilde;ang ang mga miyembro ng Armed Forces of the Philippines (AFP) at Philippine National Police (PNP) na huwag padala sa pambubuyo ng mga grupong kumokontra sa administrasyong Arroyo. Ang babala ay kasunod ng panawagan ni Novaliches Bishop Antonio Tobias na sumama ang mga sundalo sa ilulunsad nilang malaking rally kontra sa Charter change sa darating na Linggo. Ayon kay Executive Secretary Eduardo Ermita, dapat na manatilng neutral o walang kinikilingang grupong pulitika ang mga sundalo at pulis dahil silay &amp;quot;apolitical.&amp;quot; Sinabi ni Ermita na hindi makapagdudulot ng magandang mensahe sa publiko ang pagsawsaw ng mga sundalo at pulis sa usaping pampulitika. Isang malaking prayer rally ang takdang idaos ng Catholic Bishops Conference of the Philippines (CBCP), El Shaddai, Jesus Is Lord (JIL) at iba pang religous group sa Luneta grandstand sa darating na Linggo upang tutulan ang isinusulong na pag-amyenda sa Saligang Batas sa pamamagitan ng Constituent Assembly (Con-Ass). Ayon naman kay AFP Chief of Staff Gen. Hermogenes Esperon, ipagdasal na lang at huwag ng kaladkarin pa ang mga sundalo para lumahok sa rally.&amp;quot; Sinabi ng Chief of Staff na masyado ng abala ang mga sundalo sa rescue and retrieval operations partikular na sa mga biktima ng bagyong Reming sa Bicol Region, pakikipaglaban sa mga rebeldeng grupo tulad ng New Peoples Army (NPA), mga bandidong Abu Sayyaf Group (ASG) at ang kinakanlong ng mga itong Jemaah Islamiyah terrorist para makilahok pa sa rally. Bukod dito, ayon kay Esperon ay may sarili ng tungkulin at pinaiiral ng mga sundalo ang pagiging non-partisan pagdating sa isyu ng pulitika. Kaugnay nito, tiwala naman si AFP spokesman Major Gen. Jose Angel Honrado na walang mga sundalong sasama sa anti-government rallies dahil nirerespeto ng mga ito ang Chain of Command ng AFP. Sakali naman aniyang mga sundalong makisawsaw sa rally o mahikayat ni Bishop Tobias ay mahaharap ang mga ito sa kaukulang kaparusahan.</body>
<link>http://www.philstar.com/Article.aspx?articleId=374817&amp;publicationSubCategoryId=92</link>
</article>
<article>
<title>Mercy Mission Caravan lumarga na pa-Bicol</title>
<author></author>
<date>
<month>December</month>
<day>13</day>
<year>2006</year>
</date>
<body>Bumiyahe na kahapon patungong Bicol Region ang Mercy Mission Caravan lulan ang tone-toneladang relief goods at medical supplies upang ipamahagi sa mga residente na naapektuhan ng superbagyong Reming. Pinangunahan ni Pangulong Arroyo ang send-off ceremony na ginawa sa Diosdado Macapagal blvd. sa Pasay City kahapon ng umaga. Aabot sa 240 sasakyan ang nag-convoy sakay ang tulong mula sa 44 ahensiya ng pamahalaan, 16 NGOs, pribadong sektor, negosyante, religious sector at ibang bansa. Ang bulto ng relief at medical assistance ay ihahatid sa Camarines Sur, Catanduanes at Albay na grabeng hinagupit ni Reming. Sa kasalukuyan, may 15,400 pamilya pa o kabuuang 80,000 katao ang nanunuluyan sa mga evacuation centers sa Bicol. Inaasahang darating ngayong araw sa Bicol ang caravan. (Lilia Tolentino)</body>
<link>http://www.philstar.com/Article.aspx?articleId=374833&amp;publicationSubCategoryId=92</link>
</article>
<article>
<title>Mahistrado bumili ng mga sasakyan, CA employees umalma</title>
<author></author>
<date>
<month>December</month>
<day>13</day>
<year>2006</year>
</date>
<body>Kinondena ng mga empleyado ng Court of Appeals (CA) ang ginawang pagbili ng walong magagarang sasakyan ni Presiding Justice Reuben Reyes. Batay sa white paper na ipinakalat ng ilang empleyado ng CA, sinabi ng mga ito na hindi umano isinaalang-alang ni Reyes ang kapakanan ng mga kawani ng CA sa ginawa nitong pagbili ng walong sasakyan na nagkakahalaga ng P7.6 milyon. Dahil dito, hindi na umano ibinigay sa mga empleyado ang P20,000 halaga ng grocery na tinatanggap ng mga ito tuwing Pasko. Sinabi naman ni Reyes na walang sinumang opisyal ng CA ang lumustay sa savings ng korte. Aniya, ang ipinambili ng mga nasabing sasakyan ay nagmula umano sa pinagbentahan ng mga lumang sasakyan at insurance ng kanyang na-carnap na sasakyan. Si Reyes ay nakabili ng bagong Toyota Innova. Ipinaliwanag pa ni Reyes na sa ilalim ng batas ay hindi maaaring ibili ng ibang bagay ang perang pinagbentahan ng mga nasabing lumang sasakyan, bagkus ito umano ay dapat din na ibili ng bago. Iginiit pa rin ni Reyes na aprubado umano ni dating SC Chief Justice Artemio Panganiban ang kahilingan niya na makabili ng bagong sasakyan. Nilinaw pa ni Reyes na hindi ipagkakait ng CA ang P20,000 halaga ng groceries na taun-taong ibinibigay ng korte. Hinati lamang ito kung saan ngayong pasko ay makakatanggap ng P6,000 halaga ng groceries ang mga empleyado at ang balanse ay sa Bagong Taon. (Grace dela Cruz)</body>
<link>http://www.philstar.com/Article.aspx?articleId=374837&amp;publicationSubCategoryId=92</link>
</article>
<article>
<title>15 batang may congenital defect ipinaopera ni FG</title>
<author></author>
<date>
<month>December</month>
<day>13</day>
<year>2006</year>
</date>
<body>Naging masaya ang Kapaskuhang darating sa pamilya ng 15 batang ipinanganak na may hydrocephalus at meningocoele matapos ang maagang regalo mula sa pribadong foundation ni First Gentleman Mike Arroyo. Ang 15 bata, na ang 10 sa kanila ay pawang mga sanggol pa lamang, ay pinaoperahan ng libre ng Unang Ginoo sa PGH kamakailan upang maiayos ang kanilang mga congenital defect. Sinagot ng pribadong foundation ni First Gentleman ang lahat ng gastusin sa ginanap na in-house medical mission sa PGH. Ayon kay Dr. Carmelo Alfiler, director ng PGH, ang naturang in-house medical mission sa kanilang hospital kamakailan ay pang-apat na sa taong ito na pinasimulan noong 2001. Umaabot na sa may 145 ang naoperahan ng libre, kasama ang kanilang mga gamot. (Lilia Tolentino)</body>
<link>http://www.philstar.com/Article.aspx?articleId=374844&amp;publicationSubCategoryId=92</link>
</article>
<article>
<title>Bishop Tobias, makabagong Padre Damaso  solons</title>
<author></author>
<date>
<month>December</month>
<day>13</day>
<year>2006</year>
</date>
<body>Inilarawan ng mga kongresistang kakampi ng administrasyon si Novaliches Bishop Antonio Tobias bilang isang makabagong &amp;quot;Padre Damaso&amp;quot; ng kasaysayan dahil sa panawagan nito sa militar na sumali sa protesta laban sa Charter change. Nanawagan din sina Reps. Douglas Cagas (Davao del Sur) atEduaro Veloso (Leyte) sa Simbahang Katoliko na pagsabihan ang obispo dahil taliwas sa diwa ng kapaskuhan na pagmamahalan at pagbibigay pag-asa ang mensaheng ipinaaabot nito sa taumbayan. Sinabi pa ni Cagas na hindi lamang nakikisawsaw sa tubig ng pulitika ang kamay ni Tobias kundi nababahiran na rin ito ng dugo matapos na himukin ang kasundaluhan na lumahok sa isang malinaw na pampulitikang pagkilos. Naniniwala rin si Cagas na ang panawagan ni Tobias namagpartisipa ang militar sa anti-chacha rally ay malinaw na kasong inciting to sedition o rebelyon. Idinagdag naman ni Veloso na isang insulto hindi lamang sa bayan, kundi sa buong Simbahang Katoliko ang mga pananaw ni Tobias. (Malou Escudero)</body>
<link>http://www.philstar.com/Article.aspx?articleId=374845&amp;publicationSubCategoryId=92</link>
</article>
<article>
<title>Mca&amp;ntilde;ang huling baraha ni Smith</title>
<author>Nina Lilia Tolentino, Grace Dela Cruz At Lordeth Bonilla</author>
<date>
<month>December</month>
<day>14</day>
<year>2006</year>
</date>
<body>Ang Malaca&amp;ntilde;ang na lamang umano ang nalalabing baraha ng mga abogado ng convicted rapist na si Lance Cpl. Daniel Smith para mailipat ito sa kustodya ng US Embassy mula sa Makati City Jail. Itoy matapos ibasura kahapon ni Makati Regional Trial Court Judge Benjamin Pozon ang mosyon na maibalik si Smith sa custosy ng US Embassy at doon maidetine. Ayon kay Justice Secretary Raul Gonzalez, ang natitirang legal move ng kampo ni Smith ay magsampa ng petition for certiorari sa Court of Appeals o sa Korte Suprema. Sa sandaling maihain ang petisyon, maaari anyang atasan ng Palasyo ang Department of Foreign Affairs (DFA) para maghain ng intervention sa Korte Suprema pabor kay Smith para mabaligtad ang desisyon ni Judge Pozon. Subalit nilinaw ng kalihim na dapat ang US Embassy ang maunang umaksiyon para sa paghahain ng apela. Iginiit ni Gonzalez sa press briefing kahapon na dapat bigyang pansin ni Pozon ang probisyon ng Visiting Forces Agreement (VFA) na hanggang hindi pa pinal ang desisyon sa kaso ni Smith ito ay dapat na manatili sa custody ng US Embassy. Inamin pa ni Gonzalez na binalaan na ni US Pres. George W. Bush si RP Ambasador to Washington Willie Gaa hinggil sa probisyon ng VFA kaugnay sa kaso ni Smith. Dahil sa desisyon ni Pozon, posibleng sa records section na ng Makati jail mag-Pasko si Smith.</body>
<link>http://www.philstar.com/Article.aspx?articleId=374964&amp;publicationSubCategoryId=92</link>
</article>
<article>
<title>8,000 pulis isasabak sa prayer rally</title>
<author></author>
<date>
<month>December</month>
<day>14</day>
<year>2006</year>
</date>
<body>Ikinasa na ng Philippine National Police (PNP) ang 8,000 tropa nito sa Metro Manila partikular na sa Rizal Park kaugnay ng ilulunsad na malawakang prayer rally ngayong Linggo ng mga religious groups sa pangunguna ng Catholic Bishops Conference of the Philippines (CBCP) bilang pagkondena sa pagsusulong ng Charter change. Sinabi ni PNP Chief Director General Oscar Calderon na may 1,900 pulis kabilang ang may 600 miyembro ng Civil Disturbance Management Units (CDM) ng NCRPO, Central Luzon at Southern Tagalog security forces ang ikakalat sa bisinidad ng Rizal Park, samantalang ang nalalabi pang puwersa ay itatalaga sa mga pangunahing instalasyon ng gobyerno sa Metro Manila. Inihayag ni Calderon na inaasahan niyang magiging mapayapa ang idaraos na rally kasabay ng panawagan sa mga militanteng grupo na huwag isabotahe ang okasyon. Inaasahang dadalo sa rally si dating Pangulong Cory Aquino, Sens. Manuel Villar, Franklin Drilon, Panfilo Lacson, Alfredo Lim at iba pang prominenteng pulitiko at personalidad. Kabilang naman sa mga organizer ng vigil maliban sa CBCP ay ang Parish Pastoral Council for Responsible Voting, Catholic Education Association of the Philippines at El Shaddai Movement. Maliban sa Luneta Park ay mauunang magkakaroon ng prayer rally kontra Cha-cha sa mga lalawigan sa Biyernes. Magugunita na itinakda ng CBCP ang prayer rally sa Disyembre 15 subalit dahilan sa hindi available ang venue ay itinakda ito sa darating na Disyembre 17. (Joy Cantos )</body>
<link>http://www.philstar.com/Article.aspx?articleId=374978&amp;publicationSubCategoryId=92</link>
</article>
<article>
<title>30 coup plotters babasahan na ng sakdal</title>
<author></author>
<date>
<month>December</month>
<day>14</day>
<year>2006</year>
</date>
<body>Babasahan na ng sakdal ang 30 opisyal na isinasabit sa bigong kudeta noong Pebrero 24 sa gaganaping General Court Martial (GCM) sa Camp Capinpin, Tanay, Rizal. Ito ang inihayag kahapon ni GCM President Lt. Gen. Alexander Yano, matapos nitong desisyunan na madaliin ang paglilitis sa mga coup plotters. Kabilang sa mga lilitisin ay ang 19 opisyal ng elite First Scout Ranger Regiment (FSRR) sa pangunguna ng dati nitong commander na si Brig. Gen. Danilo Lim at 11 Marine officers sa pamumuno naman ni Major Gen. Renato Miranda at Marine Colonel Ariel Querubin. &amp;quot;The eleven Marine officers who are detained at Fort San Felipe in Cavite City and at the Bonifacio Naval Station (BNS) in Fort Bonifacio, will be transported to Camp Capinpin for the 9 a.m. hearing,&amp;quot; pahayag ni Yano. Sa 11 akusadong opisyal ng Marines, anim sa mga ito ay hiwalay na nakakulong sa Fort San Felipe sa Cavite City sa pangunguna ni Querubin, samantala, lima sa mga ito sa pangunguna naman ni Miranda ang kasalukuyang nakadetine sa Marine Headquarters sa Fort Bonifacio, Makati City. Binigyang-diin ni Yano na mayorya sa mga akusado ay nakakulong sa Camp Capinpin kaya dito nila ipinasyang isagawa ang GCM. Ang mga akusado ay nahaharap sa kasong paglabag sa Article of War (AW) 67 mutiny o sedisyon at AW 96 conduct unbecoming an officer and a gentleman. Ang maximum na kaparusahan sa mutiny ay kamatayan at habambuhay na pagkabilanggo. Samantala, si Lim ay nahaharap sa karagdagang kasong AW 63 (disrespect to the President, Vice President, members of Congress at sa Secretary of National Defense), 65 (willful disobedience to a superior officer), gayundin ang 97 (conduct prejudicial to good order and military discipline). Karagdagang kasong AW 65 naman at 97 ang kakaharapin ni Querubin. (Joy Cantos)</body>
<link>http://www.philstar.com/Article.aspx?articleId=374982&amp;publicationSubCategoryId=92</link>
</article>
<article>
<title>Con-con di lulusot sa Senado</title>
<author></author>
<date>
<month>December</month>
<day>14</day>
<year>2006</year>
</date>
<body>Siniguro kahapon ni Senate President Manuel Villar Jr. na mahihirapang makalusot ang panukalang Constitutional Convention (Con-con) dahil kinakailangan na 16 senador ang sumuporta dito. Sinabi ni Sen. Villar, bagamat hindi sarado ang pinto ng Senado ukol sa planong pag-amyenda sa Konstitusyon sa pamamagitan ng Con-con ay hindi naman nagmamadali ang Mataas na Kapulungan hinggil dito. Aniya, hindi naman nila binabalewala ang usapin ng Charter Change dahil patuloy ang pagdinig ng Senate committee on constitutional amendments and revision of laws and codes na pinamumunuan ni Sen. Richard Gordon. Kamakalawa ay nagdaos ng pagdinig ang komite ni Sen. Gordon hinggil sa panukalang pag-amyenda sa Saligang Batas kaya hindi naman inuupuan o tinutulungan ng Senado ang usaping ito. (Rudy Andal)</body>
<link>http://www.philstar.com/Article.aspx?articleId=374990&amp;publicationSubCategoryId=92</link>
</article>
<article>
<title>Bonus ng govt employees ibibigay na</title>
<author></author>
<date>
<month>December</month>
<day>14</day>
<year>2006</year>
</date>
<body>Matatanggap na ng lahat na empleyado ng gobyerno ang kanilang P6,000 performance bonus sa Biyernes. Inihayag ni Budget Sec. Ronaldo Andaya na mas mataas ang ipamamahaging bonus ngayon kumpara sa P5,000 noong isang taon. Kasama sa tatanggap ang mga regular o permanent employees, contractual at iyong mula sa government-owned corporations. Umaasa ang pamahalaan na makakatulong ang bonus para maging masaya ang Pasko at Bagong Taon ng mga kawani. (Lilia Tolentino)</body>
<link>http://www.philstar.com/Article.aspx?articleId=374992&amp;publicationSubCategoryId=92</link>
</article>
<article>
<title>Saddam binitay na!</title>
<author>Ulat ng Associated Press</author>
<date>
<month>December</month>
<day>31</day>
<year>2006</year>
</date>
<body>Binitay na kahapon ng umaga si dating Iraqi President Saddam Hussein sa pamamagitan ng pagbigti. Sa report ng Associated Press (AP), dakong 6:05 local time (alas-11 ng umaga sa Pilipinas) nang ipatupad ang bitay na itinaon sa Eid al-Adha festival na isang mahalagang holiday sa Islam. Nabatid na tumangging magsuot ng takip sa mukha si Saddam at hawak nito ang isang Koran habang dinadala sa bitayan. Sa kanyang mensahe, nanawagan si Saddam sa kanyang mga kababayan na huwag magalit sa mga Amerikano. Anya. iniaalay niya ang kanyang kaluluwa sa Diyos bilang sakripisyo. Napatunayang guilty si Saddam, 69, noong Nobyembre 5, 2006 dahil sa pagpatay sa 148 Shiites sa bayan ng Dujail matapos ang isang assassination attempt sa kanya noong July 1982. Kasama niyang nahatulan ng parusang bitay ang half-brother na si Barzan al-Tikriti at dating judge Awad al-Bander dahil sa kanilang partisipasyon sa krimen. Ibinasura rin ng korte ang apela ng dalawa. Gayunman, ipinagpaliban ang pagbitay sa dalawa. Samantala, inirekomenda ng korte na gawing bitay ang hatol na habambuhay na pagkabilanggo kay dating Vice Pres. Taha Yassin Ramadan dahil sa Dujail killings. Masyado umanong mababa ang parusa. &amp;quot;God is great!&amp;quot; ang ibinulalas ni Saddam matapos tanggapin ang hatol ng Iraqs High Tribunal. Samantala habambuhay na pagkabilanggo ang iginawad sa dating Iraqi vice president na si Taha Yassin Ramadan, habang inutos ng korte na pakawalan ang dating Baath Party official na si Mohammed Azawi Ali dahil sa kakulangan ng ebidensiya. Tatlo pang party officials ang binigyan ng 15 life terms. Nabatid na tinangkang i-assassinate si Saddam noong 1982 at bilang paghihiganti umano ay ipinahuli nito at pinahirapan hanggang sa mapatay ang 148 katao kabilang ang kababaihan at mga bata sa bayan ng Dujail. Inako naman ng Al-Malikis Islamic Daw Party ang tangkang asasinasyon kay Saddam. Sinimulan ang paglilitis noong October 19, 2005 hanggang July 27, 2006. Binigyan ng 10 araw ang mga sentensiyado na umapela sa korte. Ipatutupad ang bitay, 30 araw matapos mapag-aralan ang isasampang petisyon. &amp;quot;This verdict will be the last nail in the coffin of the national reconciliation plan and the political process,&amp;quot; pahayag ni al-Mutlaq. &amp;quot;I call upon Arab leaders and ....to interfere for the sake of Iraqs unity.&amp;quot; Una rito, hiningi ng kampo ni Saddam na i-delay ng 60 days ang verdict, pero ibinasura ng korte ang kahilingan. Inakusahan ng mga kakampi ni Saddam ang US at Iraqi government na inimpluwensiyahan ang trabaho ng korte. &amp;quot;I do believe that this process is politically motivated and not a judicial one,&amp;quot; pahayag ng lider ng Association of Muslim scholars, isang hard-line Sunni clerical group. &amp;quot;Long live the people, damn the traitors, damn with the conquerors,&amp;quot; ang paulit-ulit na isinigaw ni Hussein kasunod ng death verdict. Nanawagan naman si Iraqi Prime Minister Nouri al-Maliki sa mga Iraqis na tanggapin ang desisyon at maging kampante. Bukod sa 1982 killings, nahaharap din si Saddam sa hiwalay na kaso ng umanoy pagmasaker sa Kurdish civilians. Si Saddam na ipinanganak noong 1937 sa Tikrit, Iraq at taong 1979 ng maging Iraqi president.</body>
<link>http://www.philstar.com/Article.aspx?articleId=377638&amp;publicationSubCategoryId=92</link>
</article>
<article>
<title>Smith nasa US Embassy na!</title>
<author></author>
<date>
<month>December</month>
<day>31</day>
<year>2006</year>
</date>
<body>Napamura sa galit ang Subic rape victim na si Nicole matapos mabalitaang inilipat ang convicted rapist na si Daniel Smith sa custody ng US Embassy nitong Biyernes ng gabi. Nabatid na napaluha si Nicole habang nanggagalaiti naman sa pagkadismaya ang abogado nitong si Evalyn Ursua dahil Biyernes ng gabi isinagawa ang paglilipat kay Smith at sinamantala umano na walang pasok kinabukasan para aniya hindi sila makagawa ng hakbang. Alas 11:00 ng gabi inalis sa Makati City Jail si Smith at dinala sa US Embassy kung saan kinumpirma ito ni US Embassy spokesperson Matthew Lussenhop. Naniniwala si Atty. Ursua na may basbas ni Pangulong Arroyo sa pamamagitan ni Presidential Legal Counsel Sergio Apostol ang pagkakalipat ni Smith sa custody ng US Embassy.Ipinaliwanag ni Ursua na kahit Presidente ng Pilipinas ay hindi puwedeng mag-release ng isang prisoner at korte lamang ang maaaring gumawa nito, kaya kung mapapatunayan umanong may kinalaman dito ang Pangulo ay maaari siyang ma-impeach dahil paglabag umano ito sa Konstitusyon. Bunsod nito, inihahanda na ng kampo ni Nicole ang pagsasampa ng reklamo sa korte laban sa mga opisyal ng gobyerno na responsable umano sa pagkakalipat ni Smith sa US Embassy. Sinabi pa ni Ursua na binastos ang ating korte dahil bakit pa aniya magsasagawa ng paglilitis gayong malaya naman pala nilang magagawa ang nais nila.Iginiit ng US govt na marapat na nasa kanila munang pangangalaga si Smith hanggat hindi pa tuluyang naisasapinal ang hatol sa convicted rapist na si Smith. Ipinaliwanag ng kampo ni Smith na ang kanilang kahilingan ay alinsunod sa isinasaad ng Visiting Forces Agreement (VFA) ng Pilipinas at US na hindi dapat balewalain. Ito rin ang siyang naging paninindigan ng DFA at DOJ, kung saan ang mismong si State Prosecutor Jovencito Zu&amp;ntilde;o ang nagbigay ng rekomendasyon, sa isang note verbale na hindi tutol ang DOJ o ang gobyerno na maibigay sa Amerika ang kustodiya ni Smith hanggat hindi pa tapos ang mga proceedings sa kaso. Nagkaroon naman ng tensyon kahapon sa isinagawang kilos-prostesta sa tapat ng US Embassy ng militanteng grupo na bumabatikos sa nasabing paglilipat kay Smith. (Lordeth Bonilla/Ludy Bermudo)</body>
<link>http://www.philstar.com/Article.aspx?articleId=377643&amp;publicationSubCategoryId=92</link>
</article>
<article>
<title>Kilos protesta nakaamba</title>
<author></author>
<date>
<month>December</month>
<day>31</day>
<year>2006</year>
</date>
<body>Posibleng maging mitsa sa tuluyang pagpapatalsik sa puwesto ni Pangulong Arroyo ang biglaang paglilipat kay convicted rapist Lance Corporal Daniel Smith mula sa Makati City Jail sa US Embassy. Ito ang naging babala kahapon nina CIBAC Partylist Rep. Joel Villanueva, Akbayan Reps. Loretta Ann Rosales at Risa Hontiveros, kaugnay sa biglaang paglilipat kay Smith na sigurado anilang magiging mitsa ng mga kilos protesta laban sa gobyernong Arroyo sa pagpasok ng 2007. Inihalimbawa ni Villanueva sa isang magnanakaw ang biglaang paglilipat kay Smith na patunay aniya sa kawalang halaga at pambabastos ng administrasyon sa Konstitusyon at mga demokratikong institusyon. &amp;quot;Sa ating pagkaka-alam, ang huling utos ng hukuman (Court of Appeals) ay ang manatili sa kustodiya ng Pilipinas si Smith. Di ito maaaring suwayin kahit ng DOJ secretary o Presidente pa! Dapat panagutin ang mga gumawa nang pambababoy na ito,&amp;quot; ani Villanueva sa isang text message. Sinabi naman ni Hontiveros na dapat na talagang patalsikin sa puwesto si Arroyo dahil malaking insulto sa mga kababaihan at mamamayang Filipino ang ginawang pagyuko ng gobyerno sa Amerika na itinaon pa sa pagdiriwang ng Rizal Day. Idinagdag naman ni Rosales na sobrang nakakasuka ang ginawa ng gobyerno na pagsuko sa gobyerno ng Amerika dahil ipinakita nito na mas mahalaga ang &amp;quot;mighty dollar&amp;quot; kaysa sa kalayaan ng bansa at dignidad ng isang Pinay. Dapat aniyang managot ang mga taong nasa likod nang paglilipat kay Smith. Kinumpirma ni Matthew Lussenhop, US Embassy spokesman ang paglilipat kay Smith alas-11 ng gabi noong Biyernes.Natanggap umano nila ang order mula sa Philippine government kung saan ibinase ang paglilipat sa Visiting Forces Agreement. Pero tumanggi si Lussenhop na pangalanan kung aling ahensiya ng gobyerno ang nag-utos sa paglipat kay Smith. Naniniwala naman ang mga kongresista na dapat magpaliwanag maging ang warden ng Makati City Jail dahil nasa kustodiya nito si Smith. (Malou Escudero)</body>
<link>http://www.philstar.com/Article.aspx?articleId=377650&amp;publicationSubCategoryId=92</link>
</article>
<article>
<title>P150 wage hike ilalaban ni Jinggoy</title>
<author></author>
<date>
<month>December</month>
<day>31</day>
<year>2006</year>
</date>
<body>Tiniyak kahapon ni Sen. Jinggoy Estrada na isusulong niya ang P150 across-the-board legislated wage hike sa pagbabalik ng sesyon sa Enero 22, 2007. Sinabi ito ni Estrada, chairman ng Senate committee on labor and employment, bilang counter proposal sa P 125 wage increase bill na inaprobahan kamakailan ng Kamara. Ayon sa senador, nakakapagduda ang pagpapatibay ng Kamara sa wage increase dahil maaaring inilalagay lamang nila ang Senado sa galit ng mga manggagawa kapag hindi nila ito inaprobahan. Ngunit nagkamali umano ng tantiya ang mga kongresista dahil nakahanda ang Senado na aprubahan ito sa pagbabalik ng sesyon ng kapulungan.&amp;quot;Kahit na P 150 aaprubahan namin iyan,&amp;quot; sambit ng senador. Naniniwala naman ito na kapag inaprobahan ng Kamara at Senado ang wage hike bill, ipapa-veto naman ito ni Pangulong Arroyo dahil makakasira ito sa kanyang plano na pagandahin ang takbo ng ekonomiya sa bansa. Hindi na bago ang ganitong paligsahan ng Kamara at Senado dahil noong chairman pa ng senate committee on finance si Senate President Manuel Villar, inaprobahan niya ang P 2,000 wage increase sa mga empleyado ng gobyerno gayung P 1,000 lamang ang inaprobahan ng Kamara. (Rudy Andal)</body>
<link>http://www.philstar.com/Article.aspx?articleId=377651&amp;publicationSubCategoryId=92</link>
</article>
<article>
<title>Customs chief, pinasisibak ng hog raisers</title>
<author></author>
<date>
<month>December</month>
<day>31</day>
<year>2006</year>
</date>
<body>Pinasisibak ng mga opisyal at miyembro ng Hog Raisers Association of the Philippines si Customs Commissioner&amp;nbsp; Napoleon &amp;quot;Boy&amp;quot; Morales upang mas maging maayos umano ang sistema ng importasyon at eksportasyon sa susunod na taon.Ayon kay Nicanor Briones, pangulo ng mga hog raisers, hindi naging epektibo ang liderato ni Morales magmula nang maitalaga ito ng Pangulong Arroyo sa Bureau of Customs. Tahasang sinabi ni Briones na kung hindi man tuluyang masibak sa Customs, sinabi nitong nararapat alisin si Morales bilang hepe ng Anti-Smuggling Task Force upang mapalakas ang kampanya laban sa mga smugglers. Sinabi ni Briones na unti-unti nang namamatay ang mga maliliit na negosyante dahil sa patuloy na pagpasok ng mga smuggled products, partikular na ang mga karneng baboy at mga gulay. Tinukoy ng mga hog raisers ang pagkakasabat ng CIDG-Task Force on Anti-Smuggling sa apat na container vans na nakapangalan sa Asia Golden Pork Marketing matapos illegal na ipuslit papasok sa bansa. Lumitaw sa inisyal report na inilabas ni NBI Regional Director Ruel Lasala na posibleng inside job ang napaulat napagkawala ng dalawang 40-footer container vans na naglalaman ng mga kontaminadong karne ng baboy na ipinasok sa bansa. Mula sa pinag-imbakang Sigma Seven Storage and Warehouse na nasa Manila Harbor Center at nasa ilalim ng kustodiya ng Office of the Commissioner, nawala ang tone-toneladang karne na ipinasok sa bansa ng Asia Golden Pork Marketing. Naniniwala ang mga hog raisers na nabigo si Morales na bigyan ng proteksiyon ang mga local traders kung kaya patuloy na bumabaha ang mga imported smuggled goods sa maraming merkado sa bansa. (Doris Franche)</body>
<link>http://www.philstar.com/Article.aspx?articleId=377658&amp;publicationSubCategoryId=92</link>
</article>
<article>
<title>Pwersa ng NPA humina na - AFP</title>
<author></author>
<date>
<month>December</month>
<day>31</day>
<year>2006</year>
</date>
<body>Ipinagmalaki ng Armed Forces of the Philippines (AFP) &amp;nbsp;ang&amp;nbsp; paghina ng pwersa ng New Peoples Army o NPA. Sa kanilang year-end report, nabawasan umano ng 5,000 ang bilang ng NPA sa kasalukuyan mula sa dating 12,000 noong 2002.Sa taon lamang na ito, mayroon na umanong 845 na miyembro ng CPP NPA ang na-neutralize ng AFP na resulta ng kanilang pinalakas na operasyon,Nasa 554 naman ng mga high-powered na mga armas ang&amp;nbsp; kanilang narekober. Samantala, malaking bagay din ayon kay&amp;nbsp; LT. Col Bartolome&amp;nbsp; Bacarro, chief PIO ng AFP ang pagkaka-neutralize nila sa isang&amp;nbsp; regional secretary ng mga rebelde sa isang encounter habang 13 iba pa ang sumuko at nahuli sa iba pang mga insidente ng sagupaan. Dahil dito, naniniwala ang AFP na nalalapit na ang ganap na pagkatalo ng CPP  NPA. (Angie dela Cruz)</body>
<link>http://www.philstar.com/Article.aspx?articleId=377661&amp;publicationSubCategoryId=92</link>
</article>
<article>
<title>Gimik lang?</title>
<author>Nina Edwin Balasa At Joy Cantos</author>
<date>
<month>December</month>
<day>15</day>
<year>2006</year>
</date>
<body>Gimik lamang umano ni Pasig Rep. Robert &amp;quot;Dodot&amp;quot; Jaworski Jr. ang nangyaring pagsabog ng kanyang Toyota Innova noong nakaraang Martes para mapag-usapan ang pagkandidato niya sa pagka-alkalde sa lungsod sa darating na May 2007 elections. Ayon kay Pasig City Mayor Vicente &amp;quot;Enteng&amp;quot; Eusebio, kung gusto umano ni Dodot na gumawa ng ingay sa politika ay gawin niya ito ng tumutulong sa pagbibigay kabuhayan sa mga taga-Pasigueno at hindi ang kung anu-anong isyu katulad ng sinasabi ng solon na pagtatangka sa buhay nito matapos pasabugin umano ang sasakyan nito. Matatandaang pinagli-leave of abscence ng mga kongresista si Eusebio upang maiwasan umanong maimpluwensiyahan nito ang isasagawang imbestigasyon. Pero nabatid na sa kasalukuyan ay hindi pa itinuturing ng mga imbestigador na suspek sa insidente si Eusebio. Base sa inisyal na resulta sa isinagawang pagsusuri ng PNP Bomb Data Center sa Camp Crame, pinasabog sa pamamagitan ng isang uri ng Improvised Explosive Device (IED) ang sasakyan ni Dodot. Ayon sa mga opisyal, nakakuha ang mga imbestigador ng ebidensiya ng debris o latak ng nitrate, isang uri ng eksplosibo na nakolekta mula sa sumambulat na Innova. Narekober din ng Scene of the Crime Operative (SOCO) team ang electrical wiring ng bomb container mula sa sumabog na van. Malaki umano ang posibilidad na itinanim ang bomba sa ilalim ng sasakyan o sa likurang bahagi ng passenger seat kung saan nakaupo si Jaworski. Nabatid na ang nitrate ay isang uri ng sangkap pampasabog na kailangan pang haluan ng iba pang uri ng materyales para lumikha ng pampasabog. Magugunita na nakaligtas sa tiyak na kapahamakan si Dodot, kapatid na si Ryan at isang staff matapos na makatalon sa naturang Toyota Innova bago pa man ito sumabog sa kahabaan ng C-5 Road sa Pasig City. Nauna nang sinabi ni Dodot na pulitika at illegal na droga ang hinala niyang motibo ng pagtatangka sa kanyang buhay. Nakahidwaan ng solon si Eusebio sa isyu ng raid sa shabu tiangge sa lungsod kamakailan. Si Dodot ay tatakbong Mayor ng Pasig City sa darating na local elections kung saan posibleng makalaban nito sa puwesto ang anak ni Mayor Eusebio na si Bobby na ngayon ay nangungunang konsehal ng lungsod.</body>
<link>http://www.philstar.com/Article.aspx?articleId=375143&amp;publicationSubCategoryId=92</link>
</article>
<article>
<title>Eleksiyon sa Mayo, go na!</title>
<author></author>
<date>
<month>December</month>
<day>15</day>
<year>2006</year>
</date>
<body>Umatras na rin si Pangulong Arroyo sa usapin ng pag-amyenda sa Saligang Batas sa pamamagitan ng Constituent Assembly (Con-Ass) sa halip ay ipinaubaya niya sa taumbayan ang pagpapasya kung dapat baguhin ang Konstitusyon. &amp;quot;Philippine democracy will always find the proper time and opportunity for charter reform at a time when the people deem it ripe and needful, and in the manner they deem proper,&amp;quot; anang Pangulo. Nagbago ng posisyon ang Pangulo matapos patayin ni Speaker Jose de Venecia ang Con-Ass at umatras ang kanyang mga kaalyadong kongresista. Pero nilinaw ng Palasyo na hindi pagtanggap ng pagkatalo ang pagbabago ng posisyon ng Pangulo. Hindi rin nito sinisisi si de Venecia at iba pang administration solons sa pagkabigo ng Con-Ass sa halip ay kinilala ang pagtatangka nito na hulihin ang suporta ng tao at Senado. Dahil dito, ibubuhos na lamang ng administrasyon ang kanilang enerhiya sa paghahanda sa darating na halalan sa Mayo 14, 2007. Nakatakdang ihayag ng oposisyon ang kanilang mga kandidato, samantala wala pang planong ihayag ng administrasyon ang kanilang mga pansabak sa Senado. Kaugnay nito, tuloy pa rin ang nakatakdang malaking prayer rally ng religious groups sa Linggo kahit pinatay na ang isyu ng Con-Ass. Ang rally ay inorganisa ng Catholic Bishops Conference of the Philippines, Jesus is Lord Movement, El Shaddai at Iglesia ni Cristo. (Lilia Tolentino)</body>
<link>http://www.philstar.com/Article.aspx?articleId=375148&amp;publicationSubCategoryId=92</link>
</article>
<article>
<title>Rally, wala ng basehan - JDV</title>
<author></author>
<date>
<month>December</month>
<day>15</day>
<year>2006</year>
</date>
<body>Dahil tuluyan nang pinatay ng Mababang Kapulungan ng Kongreso ang pagsusulong ng Constituent Assembly, naniniwala si Speaker Jose de Venecia Jr., na wala ng basehan ang planong rally ngayong Biyernes sa Makati City at Linggo sa Luneta ng ibat ibang religious leaders, militante at kritiko ng Charter Change. &amp;quot;I dont see any purpose,&amp;quot; pahayag ni de Venecia matapos ipag-utos ang pag-archive ng House Resolution197 na naglalayon sanang buuin ang Kongreso bilang Constituent Assembly. Idinagdag ni de Venecia na tapos na ang intensiyon ng prayer rally na ang layunin ay kuwestiyunin ang paglusot ng resolusyon kaugnay sa Con-ass.&amp;quot;The reason or purpose of the rally was to oppose Constituent Assembly, but now it is dead,&amp;quot; sabi ni JDV. Pero tiniyak din nitong itutuloy ng Kongreso ang pagsusulong ng Charter change sa pamamagitan naman ng Constitutional Convention (Con-Con). Sisimulan nang talakayin ng House committee on constitutional amendments na pinamumunuan ni Cagayan de Oro Rep. Constantino Jaraula ang Con-con. (Malou Escudero)</body>
<link>http://www.philstar.com/Article.aspx?articleId=375155&amp;publicationSubCategoryId=92</link>
</article>
<article>
<title>All systems go sa LTO E-patrol</title>
<author></author>
<date>
<month>December</month>
<day>15</day>
<year>2006</year>
</date>
<body>Inanunsiyo ni Land Transportation Office (LTO) Chief Reynaldo Berroya na all systems go na ang ahensiya para sa LTO E-Patrol, itoy makaraang lumagda sa isang kasuduan para sa full blast ng E-patrol project si DOTC Secretary Leandro Mendoza at Stradcom CEO at President Cesar Quiambao. Sinabi ni Berroya na layunin ng hakbang na higit na mapalapit ang serbisyo ng ahensiya sa publiko hinggil sa issuance ng student permits, rehistro ng mga sasakyan sa pamamagitan ng E-patrol buses na ikakalat sa buong bansa. Ang LTO E- patrol buses ay fully functional at equipped ng mga kailangang computer equipment at communications link sa LTO main data banks. May 16 patrol buses ang ikakalat nationwide ng LTO at bawat rehiyon sa bansa ay lalagyan ng tig-isang unit bilang mobile one-stop shop. Sinabi pa ni Berroya na ang LTO e Patrols ay ilalagay sa mga liblib na lugar sa bansa para magbigay ng serbisyo sa mga residente dito upang hindi na ang mga ito mahirapan pang pumila sa mga LTO offices at gumastos ng pamasahe para lamang pumunta sa mga lto offices para magrenew ng lisensiya at magrehistro ng kanilang sasakyan. (Angie dela Cruz)</body>
<link>http://www.philstar.com/Article.aspx?articleId=375157&amp;publicationSubCategoryId=92</link>
</article>
<article>
<title>Kristyano at Muslim pinagkaisa ni MJ sa Mindanao</title>
<author></author>
<date>
<month>December</month>
<day>15</day>
<year>2006</year>
</date>
<body>Tuluyan nang nagkaisa ang mga Kristiyano at Muslim sa Davao del Sur dahil sa isinagawang pagbisita ni dating Manila Rep. Mark Jimenez kamakailan. Sa pagbisita ng dating mambabatas sa Malita, Davao del Sur, sinalubong si Jimenez ng mga residente na pawang kinabibilangan ng mga Kristiyano at Muslim kung saan namigay ito ng holy water, rosaries, mga imahe ng santo at gift checks. Ayon pa kay Jimenez, naging misyon na niya sa buhay na pagkaisahin ang mga mamamayan kahit na magkakaiba ang relihiyon at paniniwala ng mga ito. &amp;quot;Ang importante ay nagkakaisa ang lahat ng mga mamamayan upang sama-sama nating makamtan ang katahimikan at kaayusan ng ating bansa,&amp;quot; sabi ni Jimenez. Dahil dito, pinuri naman ni Malita Mayor Franklin Bautista ang aksiyon na ito ni Jimenez at sinabi pa nito na maganda at napakadakila ang naisipan ng dating mambabatas na pagkaisahin ang mga residente sa kanilang lugar na karamihan ay Muslim. Idinagdag pa ni Bautista na ang krusada ni Jimenez na pagkaisahin ang mga Pilipino ay isang magandang halimbawa sa pagpupursige ng kapayapaan sa buong bansa.</body>
<link>http://www.philstar.com/Article.aspx?articleId=375164&amp;publicationSubCategoryId=92</link>
</article>
<article>
<title>Trillanes pasok sa UNO</title>
<author></author>
<date>
<month>December</month>
<day>15</day>
<year>2006</year>
</date>
<body>Ikinokonsidera ng United Opposition (UNO) si Lt. Senior Grade Antonio Trillanes na maging kandidato nila sa Senado sa May 2007 elections. Ayon kay dating senador Ernesto Maceda, tagapagsalita ng UNO, pasado si Trilllanes sa kanilang criteria upang mapasama sa mga pambato ng oposisyon. Sinabi ni Maceda na sa Enero 15 na nila ilalabas ang kanilang line-up kung saan ibabase ang kuwalipikasyon ng mga taga-oposisyon sa performance, resources at higit sa lahat ay may paninindigan laban sa mga patakaran ni PGMA. Dahil dito, sinabi ni Maceda na hindi makukuwestiyon ang kredibilidad ni Trillanes matapos na matapang niyang pamunuan ang protesta ng ilang sundalo sa Oakwood noong 2003. Iginiit ni Maceda na malaking bagay para sa oposisyon ang isang tulad ni Trillanes na hindi natatakot lumaban kahit pa nakakulong ito sa ngayon. (Doris Franche) &amp;nbsp;</body>
<link>http://www.philstar.com/Article.aspx?articleId=375165&amp;publicationSubCategoryId=92</link>
</article>
<article>
<title>Eleksiyon madugo!</title>
<author></author>
<date>
<month>December</month>
<day>16</day>
<year>2006</year>
</date>
<body>&amp;quot;Magiging madugo ang darating na 2007 elections at masesentro ang kaguluhan sa kamaynilaan.&amp;quot; Ito ang lumalabas sa prediksiyon ng kilalang Nostradamus ng Asya na si Jojo Acuin. Base sa kanyang nakikita, magiging kulay pula o madugo ang darating na halalan, subalit sa kabila nito ay babaha ng pera sa Maynila. &amp;quot;Nakalulungkot isipin na sabay sa pagbaha ng pera sa darating na taon ay sabay ding didiligin ito ng dugo. Ito na ang pinakamadugong eleksiyon na sasaksihan ng taumbayan. Nakakatakot ang magaganap na ito,&amp;quot; ayon pa kay Acuin. Siniguro naman ni Acuin na ang mga kandidato na mamumuhunan ng dugo ay tiyak ding magbabayad ng dugo. &amp;quot;Walang pagsidlan ang pagsisisi ng isang kandidato na nadarama ko na mamumuhunan ng dugo, dahil kung siya man ay maupo ay hindi rin siya magtatagal dahil nakikita ko ang isang international justice system na mapipilitang pumasok sa eksena ng pulitika sa bansa at siyang maglalagay sa ayos,&amp;quot; sabi pa ni Acuin. Tatlo rin umano ang magpapakita ng matinding lakas para maging alkalde sa Maynila at ito ay sina Sens. Panfilo Lacson at Alfredo Lim at anak ni Mayor Lito Atienza na si Ali. Tahasan naman sinabi ni Acuin na hindi nababagay sa pagka-alkalde si Mark Jimenez samantala sa labanang Lim, Lacson at Atienza ay mas nakalalamang umano sa tagumpay ang administrasyon. (Gemma Amargo-Garcia)</body>
<link>http://www.philstar.com/Article.aspx?articleId=375302&amp;publicationSubCategoryId=92</link>
</article>
<article>
<title>Taumbayan ang tanungin sa Chacha  Villar</title>
<author></author>
<date>
<month>December</month>
<day>16</day>
<year>2006</year>
</date>
<body>Iginiit ni Senate President Manny Villar na isabay sa May 2007 elections ang pagsasagawa ng referendum upang kunin ang pulso ng taumbayan kung gusto ba nilang amyendahan ang ating Saligang Batas. Ang suhestiyon ay ginawa ni Villar matapos abandonahin at tuluyan nang igarahe maging ni Pangulong Arroyo ang &amp;quot;chacha train&amp;quot; dahil sa matinding pagtutol ng taumbayan. &amp;quot;Isang pagharap sa katotohanan ang ginawang hakbang ng Pangulo dahil nakita naman ng lahat na nagalit ang taumbayan. Maganda rin iyan para tuluyan na tayong makaabante at bumalik sa normal ang ating pamumuhay,&amp;quot; ayon kay Villar. Ayon kay Villar, dapat nang hayaan ng gobyerno ang taumbayan na magdesisyon kung gusto ba talaga nilang baguhin ang saligang batas at kung sa anong paraan ito gagawin. &amp;quot;Tanungin na lamang natin ang tao sa May elections. Kung gusto ba nila ng Chacha at kung gusto nila, sa paanong paraan? Peoples Initiative ba, Con-Ass o Concon? Sundin na lang natin kung ano ang gusto ng tao para hindi na tayo mag-away-away,&amp;quot; ayon pa kay Villar. &amp;quot;Maaari namang ipatupad ang referendum kung talagang nanaisin ng gobyerno. Basta kami sa Senado, naniniwala pa rin kami na hindi dapat madaliin ang pagbabago ng Konstitusyon,&amp;quot; dagdag pa ni Villar. Wala na rin aniyang panahon para sa Concon at anumang Chacha move bago mag-eleksyon sa Mayo dahil sa kakulangan ng oras. Gayunman, sinabi ni Villar na ipagpapatuloy ng Senado ang pagdinig ukol sa Chacha upang mapakinggan ang sentimyento ng taumbayan tungkol sa kontrobersyal na usapin. (Rudy Andal)</body>
<link>http://www.philstar.com/Article.aspx?articleId=375310&amp;publicationSubCategoryId=92</link>
</article>
<article>
<title>Seguridad sa rally kasado na</title>
<author></author>
<date>
<month>December</month>
<day>16</day>
<year>2006</year>
</date>
<body>Handa na ang ilalatag na seguridad ng Manila Police District (MPD) sa isusulong na prayer rally ng Catholic Bishops Conference of the Philippines (CBCP) bilang pagkontra sa isinusulong na Charter change ng pamahalaan. Sinabi ni MPD officer-in-charge Danilo Abarsoza, nakaalerto na ang kanilang buong puwersa kung saan magbabantay ang daan-daang libong miyembro ng Civil Disturbance Management Unit katulong ang mga tauhan ng National Region Police Office (NCR PO) at mga tauhan na hinugot sa mga istasyon ng MPD. Nakaalerto rin ang mga tauhan ng Special Weapons and Tactics Unit, Explosive and Ordnance Division (EOD), Mobile Patrol unit at Intelligence Division upang matiyak na maiging mapayapa ang naturang okasyon. Ang paghihigpit ay matapos na ihayag ng Armed Forces of the Philippines (AFP) na posibleng atakihin ang naturang pagtitipon ng mga terorista at maaaring matulad sa Plaza Miranda bombing. Magkakaroon rin ng traffic re-routing scheme ang Traffic Bureau ng MPD para makatiyak na magiging maayos ang daloy ng trapiko. Samantala, itinaas na rin kahapon ng AFP-National Capital Region ang buong puwersa nito sa Metro Manila upang tumulong sa pulisya sa pagpapatupad ng security measures sa idaraos na malawakang prayer rally kontra Chacha. Una nang isinailalim ng PNP sa full alert status ang buong puwersa nito. (Danilo Garcia/Joy Cantos)</body>
<link>http://www.philstar.com/Article.aspx?articleId=375317&amp;publicationSubCategoryId=92</link>
</article>
<article>
<title>.5-M sali sa prayer rally</title>
<author></author>
<date>
<month>December</month>
<day>16</day>
<year>2006</year>
</date>
<body>Kalahating milyong miyembro at kasapi ng grupong El Shaddai at Catholic Bishops Conference of the Philippines (CBCP) ang inaasahang sasama bukas sa malakihang prayer rally kontra sa Constitutional Assembly sa Quirino grandstand. Sa press conference kahapon nina CBCP spokesman Msgr. Pedro Quitorio, CBCP Sec. General Msgr. Juanito Figura at Parish Pastoral Council for Responsible Voting (PPCRV) chairman Henrietta de Villa, siniguro nila sa publiko na magiging matahimik at mapayapa ang kanilang pagtitipon. Wala umanong papahintulutan sa kanilang mga miyembro na magdala ng banner at streamer na naglalaman ng mga pagbatikos sa gobyerno, sa halip ay mga panalangin ang kanilang dalang baon para sa minimithing kapayapaan at pagkakaisa ng mga nagkawatak-watak na mga Pilipino. Bandang alas-2 ng hapon ang pagtitipon at dakong alas-3 sisimulan ang programa sa pamamagitan ng pambungad na panalangin at pagbati mula kay CBCP Pres. Angel Lagdameo. Alas-4 ng hapon ay pangungunahan naman ni Manila Archbishop Gaudencio Cardinal Rosales ang isang misa kung saan ito rin ang magho-homily at alas-6 ng gabi ay isasagawa ang isang candle lighting. Ang vice president for academic affairs naman ng De La Salle Araneta University ang maglalahad ng layunin ng nasabing okasyon. Nilinaw ni de Villa at mga opisyal ng CBCP na kung may mga pulitiko mang dadalo sa prayer rally ay hindi nila bibigyan ng pagkakataon ang mga ito na magsalita sa entablado. (Gemma Amargo-Garcia)</body>
<link>http://www.philstar.com/Article.aspx?articleId=375326&amp;publicationSubCategoryId=92</link>
</article>
<article>
<title>Utol ni Dodot ipapatawag ng Task Force Innova</title>
<author></author>
<date>
<month>December</month>
<day>16</day>
<year>2006</year>
</date>
<body>Nakatutok umano ngayon ang mga imbestigador ng &amp;quot;Task Force Innova&amp;quot; sa kapatid ni Pasig Rep. Roberto &amp;quot;Dodot&amp;quot; Jaworski na nagmaneho ng sasakyan ng kongresista bago sumabog habang binabagtas ang kahabaan ng C-5. Ayon sa source sa Task Force, ipapatawag din nila si Ryan Jaworski upang isailalim sa imbestigasyon sa pagsabog ng Toyota Innova ng kongresista gayundin ay pag-aaralan ang mga naging record ni Ryan sa mga istasyon ng pulisya matapos itong makailang ulit masangkot sa mga kontrobersiya, kabilang na ang insidente ng barilan. Batay sa record ng Firearms and Explosive Division (FED) sa Camp Crame, 11 uri ng baril ang nakarehistro sa pangalan ni Ryan. Binigyang-diin ng Task Force na bukod kay Ryan, ikinukunsidera ring suspect ang mga taong nakaalitan ng kongresista, kabilang na ang mga pinaghihinalaang sangkot sa illegal drug syndicate. &amp;quot;Nakapagtataka rin kung bakit sa Toyota Innova sumakay si Dodot gayong Expedition ang kanyang regular na ginagamit,&amp;quot; sabi pa ng source. Nagkakaproblema rin ang mga imbestigador sa tunay na anggulo kung saan nakasakay si Cong. Jaworski dahil bukod kay Ryan at mga security, walang makapagsasabi kung sa Toyota Innova nga sumakay ang kongresista. (Edwin Balasa)</body>
<link>http://www.philstar.com/Article.aspx?articleId=375328&amp;publicationSubCategoryId=92</link>
</article>
<article>
<title>Di ako gumigimik  Dodot</title>
<author></author>
<date>
<month>December</month>
<day>16</day>
<year>2006</year>
</date>
<body>Umalma si Pasig City Rep. Robert &amp;quot;Dodot&amp;quot; Jaworski Jr. sa pahayag ni Mayor Vicente Eusebio na gumigimik lang umano siya na may nagpasabog ng kanyang sinasakyang Toyota Innova noong Martes ng hapon sa nasabing lungsod. Ayon kay Jaworski, hindi niya kailangang gumawa ng gimik o magpahamak ng ibang tao para mapansin dahil mahal siya ng mga taga-Pasig. &amp;quot;Hindi ko kailangang isugal ang buhay ko, ng kapatid ko at ng ibang tao para lang magpapansin at gumawa ng ganung bagay na ikapapahamak naming pareho,&amp;quot; saad ni Jaworski. Pinuna rin ng kongresista ang ginawang pagdepensa ni Eusebio sa kanyang sarili sa naganap na pagpapasabog ng kanyang sasakyan samantalang wala naman siyang binabanggit na personalidad kung sino ang may gawa nito. Samantala, tinatayang umaabot sa 500 taga-suporta ni Dodot ang nagtipon-tipon sa plaza sa Pasig City kahapon ng umaga para suportahan ang solon at hilingin ang suspensiyon ni Eusebio. (Edwin Balasa)</body>
<link>http://www.philstar.com/Article.aspx?articleId=375330&amp;publicationSubCategoryId=92</link>
</article>
<article>
<title>Tinira sa Mt. Carmel Church; bodyguard todas din: Solon patay sa ambush!</title>
<author>Ni Doris Franche</author>
<date>
<month>December</month>
<day>17</day>
<year>2006</year>
</date>
<body>Patay ang isang administration solon at bodyguard nito nang pagbabarilin ng dalawang hindi pa nakikilalang mga armadong suspect ilang sandali matapos na dumalo ang mambabatas sa isang kasalan kahapon sa Mt. Carmel Church, New Manila sa Quezon City. Dead-on-the-spot ang mga biktimang sina Abra Congressman Luis Bersamin, Jr. at bodyguard nito na si SPO1 Adelfo Ortega, habang sugatan ang driver ng solon na si Allan Sawadan. Si Bersamin ay nagtamo ng dalawang tama ng bala ng baril sa ulo, habang isa si Ortega. Tinamaan naman sa kaliwang hita si Sawadan. Si Bersamin ay kapatid ni dating Quezon City RTC Judge Lucas Bersamin. Batay sa salaysay ni Sawadan, dakong ala-5:30 ng hapon at katatapos pa lamang mag-ninong ni Bersamin sa kasal ng kanyang pamangkin at papasakay sa kanyang Ford E150 (may plakang ZAH 275) nang biglang barilin ng isa sa mga suspect si Ortega. Napatingin dito ang kongresista subalit paglingon nito ay agad din siyang pinaputukan ng dalawang ulit sa ulo ng mga suspect. Nakipagpalitan ng putok si Sawadan at isa pang bodyguard ng solon sa mga suspek hanggang sa tumakas ang mga salarin sakay ng isang XRM motorcycle na may plakang BQ-1709. Nadamay sa insidente ang isang carwash boy na si Rolly Labadia, 13, na tinamaan ng ligaw na bala sa binti. Nakakuha ng 12 basyo ng kalibre .45 ang mga awtoridad sa crime scene. Blangko pa ang mga awtoridad sa motibo ng pagpatay.</body>
<link>http://www.philstar.com/Article.aspx?articleId=375452&amp;publicationSubCategoryId=92</link>
</article>
<article>
<title>P30-M diamonds nasabat sa NAIA</title>
<author></author>
<date>
<month>December</month>
<day>17</day>
<year>2006</year>
</date>
<body>Dalawang babaing pasahero mula sa Dubai ang pinigil kahapon ng mga kagawad at opisyal ng Bureau of Customs matapos mabisto sa kanilang mga bagahe ang ibat ibang uri ng alahas na tadtad ng diamonds na nagkakahalaga ng P30 milyon sa Ninoy Aquino International Airport (NAIA), kamakalawa ng gabi. Bagamat ilang beses tinangka ng mga pasaherong sina Ana Marissa Olalia Rosario at Sheryll Carpio Mesina na tumawag sa kanilang mga &amp;quot;maiimpluwensiyang kakilala,&amp;quot; isinalang pa rin ng Customs sa 100 percent inspection ang kanilang mga bagahe. Natuklasan sa mga bagahe ng dalawa ang assorted expensive pieces of jewelries gaya ng relong Cartier na punung-puno ng diamonds, mga singsing at hikaw, gayundin ang mga relong Frank Muller, Chipard, Princess cut diamond tennis necklace na ang bawat diamond ay sinasabing 2 carat diamond. Sa ulat ni CIIS-ID-NAIA officer-in-charge Marissa Galang, 7:30 kamakalawa ng gabi, tinawagan siya ni BoC Deputy Commissioner Celso Templo, hepe ng Intelligence and Enforcement Group (IEG) para gumawa ng operational plan pagdating ng EK 334 flight mula sa Dubai, United Arab Emirates dakong 11:30 ng gabi. Base sa intelligence report, isang Mary Jennifer Saberon at Susan Roman Constantino ang sakay ng nasabing flight dala ang P30 milyong halaga ng ibat ibang alahas. Ilang sandali pa, isang pasahero ang napansin ni Galang na tumugma sa description na inaabangan nila. Positibong natuklasan na sila nga ang nasabing mga pasahero. Kasalukuyang nasa kustodiya ng BoC ang mga suspek at takdang sampahan ng kaukulang kaso, habang inutos na ni Galang ang warrant and seizure detention order sa tangkang smugging ng nasabing mamahaling alahas. (Butch Quejada)</body>
<link>http://www.philstar.com/Article.aspx?articleId=375465&amp;publicationSubCategoryId=92</link>
</article>
<article>
<title>Prayer rally may basbas ng Vatican</title>
<author></author>
<date>
<month>December</month>
<day>17</day>
<year>2006</year>
</date>
<body>May basbas umano ng Santo Papa sa Roma ang malaking prayer rally ngayong hapon sa Quirino Grandstand ng grupong Katoliko sa pamumuno ng Catholic Bishops Conference of the Philippines (CBCP), El Shaddai at Jesus Is Lord (JIL) Movement na dadaluhan ng hindi kukulangin sa 500,000 katao. Ayon kay CBCP spokesman Msgr. Pedro Quitorio, nakarating sa kaalaman ni Pope Benedict XVI ang isasagawang interfaith rally sa pamamagitan ng Papal Nuncio na siyang nagsisilbing ambassador ng Vatican sa bansa. &amp;quot;Alam na po sa Vatican ang gagawing pagkilos, panalangin at pagdarasal ng grupo ng CBCP dahil araw-araw na nagsusumite po ng report ang Papal Nuncio sa Santo Papa,&amp;quot; Ani Quitorio. Samantala, nilinaw ng CBCP na hindi lamang pulitika ang magiging sentro ng pagtitipon kundi mangingibabaw ang sentimyento ng taumbayan laban sa &amp;quot;unconstitutional&amp;quot; na mga hakbang ng gobyerno. Siniguro ng CBCP sa publiko na magiging matahimik at mapayapa ang kanilang pagtitipon at walang anumang papahintulutan sa kanilang mga miyembro na magdala ng banner at streamer na naglalaman ng mga pagbatikos sa gobyerno, sa halip ay mga panalangin ang kanilang dalang baon para sa minimithing kapayapaan at pagkakaisa ng mga nagkawatak-watak na mga Pilipino. Kung may mga pulitiko mang dadalo sa prayer rally ay hindi nila bibigyan ng pagkakataon ang mga ito na magsalita sa entablado. Ayon naman kay Sen. Franklin Drilon, magsisilbing leksyon sa administrasyong Arroyo ang malakihang prayer rally ngayon upang huwag na nilang buhayin ang Charter change o chacha. Sinabi ni Drilon na napakahalaga ng pagtitipon ngayon sa Luneta dahil ipinapakita na ng taong bayan ang kanilang damdamin. Umapela naman si Drilon sa PNP at AFP na huwag harangin ang mga taong gustong dumalo sa prayer rally dahil bahagi ito ng kanilang karapatan sa malayang pamamahayag. Nangangamba ang senador na baka ulitin ng AFP at PNP ang kanilang ginawa noong kainitan ng Hello Garci scandal kung saan pinigilan nila ang pagpasok ng mga bus na naglalaman ng mga raliyista na nagmula sa karatig-lugar ng Metro Manila. Bagamat may karapatan ang PNP at AFP na magtayo ng mga checkpoints, nakakatawa naman umanong gawin nila ito kung tirik pa ang araw. (Mer Layson/Angie dela Cruz/Lilia Tolentino/Rudy Andal)</body>
<link>http://www.philstar.com/Article.aspx?articleId=375466&amp;publicationSubCategoryId=92</link>
</article>
<article>
<title>Character change wag Chacha</title>
<author></author>
<date>
<month>December</month>
<day>17</day>
<year>2006</year>
</date>
<body>Pinayuhan kahapon ng mag-inang Estrada si Pangulong Arroyo at mga kaalyado nito na atupagin na lamang nila ang &amp;quot;Character Change&amp;quot; imbes na itulak pa ang Charter change sa susunod na taon. &amp;quot;What Mrs. Arroyo, her minions in Malacanang and her allies in Congress need to do is to change their attitude and character towards governance if they are indeed sincere in their statements that they are no longer interested in changing the Constitution,&amp;quot; ani Sen. Luisa &amp;quot;Loi&amp;quot; Ejercito Estrada. Ayon sa senadora, hindi pa napapanahon na ipagbunyi ang pagkatalo ng administrasyon sa kanilang isinusulong na Chacha dahil baka buhayin pa ito ng Pangulo na kilala umanong pabagu-bago ng posisyon. Sinabi ito ng senadora dahil ilang beses nang nagpapahayag ng posisyon si Mrs. Arroyo sa ilang isyu na bandang huli ay babawiin din nito. Nanawagan naman si Sen. Jinggoy Estrada sa taong bayan na makilahok sa prayer rally ngayon sa Rizal Park upang maipakita sa administrasyon ang tunay nilang damdaman laban sa Chacha. Kundi umano dahil sa pagtutol ng taong bayan, posibleng naisakatuparan na nila ang pagretoke sa Konstitusyon upang makalipat sa parliamentary system at makaiwas sa taunang impeachment si Pangulong Arroyo. Nauna rito ay sinabi ni presidential chief of staff Mike Defensor na bubuhayin nila ang Chacha pagkatapos ng midterm election sa Mayo 2007. (Rudy Andal)</body>
<link>http://www.philstar.com/Article.aspx?articleId=375475&amp;publicationSubCategoryId=92</link>
</article>
<article>
<title>Kill plot vs Nograles sisiyasatin ng NBI</title>
<author></author>
<date>
<month>December</month>
<day>17</day>
<year>2006</year>
</date>
<body>Tumulak na patungong Davao City ang team ng National Bureau of Investigation (NBI) para magsiyasat sa umanoy assassination plot laban kay House Majority Leader Prospero Nograles. Kinumpirma kahapon ni NBI Director Atty. Nestor Mantaring na pamumunuan ni Deputy Director Atty. Reynaldo Esmeralda ang grupong naatasan sa paghawak ng imbestigasyon. Tutulong ang grupo ni Esmeralda sa isinasagawang imbestigasyon ng NBI-Central Mindanao Regional Office (CEMRO) at makikipag-ugnayan din sa Davao-PNP na nagsasagawa ng hiwalay na imbestigasyon. Kamakailan ay napaulat ang planong ipapa-ambush ang mambabatas sa oras na magtungo sa isang lokal na hotel sa susunod na Linggo kung saan naimbitahan ito bilang guest speaker. (Ludy Bermudo)</body>
<link>http://www.philstar.com/Article.aspx?articleId=375479&amp;publicationSubCategoryId=92</link>
</article>
<article>
<title>Pangarap na maging titser ng 19-anyos binigyang katuparan ni Rep. Iggy</title>
<author></author>
<date>
<month>December</month>
<day>17</day>
<year>2006</year>
</date>
<body>Natupad ang pangarap ng isang 19-anyos na dalaga na maging isang titser matapos masuwerteng mapili sa 17 mapagkalooban ng college assistance program ni Negros Occidental Rep. Ignacio Iggy Arroyo ng 5th district. Si Provilyn Mission, pangatlo sa limang magkakapatid ay magtatapos sa susunod na taon sa kursong edukasyon sa University of Negros Occidental Recoletos. Pangarap ni Mission na maiahon sa kahirapan ang kanyang pamilya, maitaguyod ang pag-aaral ng kanyang mga kapatid at makapagturo sa publikong sekondaryang paaralan sa kanilang lugar upang mapunan ang kakapusan ng mga nagtuturo. Isa sa mga prayoridad ni Cong. Arroyo na tulungan ang kanyang mga botante na umunlad ang kabuhayan sa pamamagitan ng libreng edukasyon na maipagkakaloob nito sa mga gustong makatapos ng pag-aaral. Sa taong ito, naglaan si Cong. Arroyo ng isang milyong piso hango sa kanyang congressional funds upang tustusan ang matrikula ng kanyang mga iskolar na naka-enroll ngayon sa ibat ibang kolehiyo at unibersidad sa Negros Occidental. (Malou Escudero)</body>
<link>http://www.philstar.com/Article.aspx?articleId=375483&amp;publicationSubCategoryId=92</link>
</article>
<article>
<title>Killers ni Bersamin tukoy na!</title>
<author></author>
<date>
<month>December</month>
<day>18</day>
<year>2006</year>
</date>
<body>Tukoy na ng mga awtoridad ang dalawang suspect na bumaril at pumatay kay Abra Rep. Luis Bersamin, Jr. at sa bodyguard nitong si SPO1 Adelfo Ortega kamakalawa ng hapon sa Mt. Carmel Church, New Manila, Quezon City. Binuo na rin ni PNP Chief Director Gen. Oscar Calderon ang Task Force Bersamin na hahawak sa kaso upang madakip sa lalong madaling panahon ang mga salarin. Ang TF Bersamin ay pamumunuan ni PNP-CIDG chief Director Jesus Verzosa na bubuuin rin ng QC Police District, Crime Laboratory at Intelligence Group. Ayon kay QCPD Director, Sr. Supt. Magtanggol Gatdula, batay sa testimonya ng dalawang testigo, ang isang suspect ay nasa edad 40-45, may taas na 55&amp;quot; samantalang ang kasama nito ay tinatayang 35 anyos, 54 kapwa nakasuot ng barong at naka-camouflage na pantalon. Sinabi ni Gatdula na hired killers ang mga suspect dahil inuna nilang targetin ang bodyguard at saka pinutukan ng dalawang ulit sa ulo ang mambabatas. Sa pahayag ni PO3 Jun Mortel ng QCPD-CID, tinitingnan nila ang anggulong pulitika dahil tatakbo umanong gobernador ng Abra si Bersamin sa susunod na eleksiyon. Nabatid na inabangan ng mga salarin ang kongresista na makalabas ng simbahan matapos itong mag-ninong sa kasal ng pamangking si Pia, anak ng nakababata nitong kapatid na si Court of Appeals (CA) Justice Lucas Bersamin, at papasakay na sa kanyang Ford E150 nang barilin ng mga suspect matapos munang patayin si Ortega. Nasugatan din ang driver nitong si Allan Sawadan at car wash boy na si Rolly Labadia na hanggang ngayon ay nakabaon ang bala sa binti. Kaugnay nito, inatasan ni Calderon ang PNP Regional Office sa Cordillera na imonitor ang sitwasyon ng pulitika sa Abra na posibleng isa sa mga pangunahing motibo ng krimen. Si Rep. Bersamin ay ikatlong mataas na opisyal na nilikida sa Abra sa taong ito, matapos na mauna nang patayin si La Paz Mayor Ysrael Bernos sa kanilang plaza noong Enero 13. Nitong Nobyembre ay pinatay din ng mga armadong salarin ang kamag-anak nitong si Abra Provincial Board member James Bersamin, 66, sa kapitolyo ng Bangued, Abra. Samantala, pumasok na rin sa imbestigasyon ang National Bureau of Investigation (NBI) at nakikipag-ugnayan na sa pamilya ni Bersamin upang matukoy kung sino ang mga personalidad na pinaghihinalaan nila na may motibo para isagawa ang pagpatay sa kongresista. Sinabi ni NBI Deputy Director for Regional Operation Services Atty. Reynaldo Esmeralda na prayoridad nila ngayon na makilala at madakip ang mga pumaslang at mga utak ng naturang pagpaslang sa solon at bodyguard nito. Nakalagak na sa Funeraria Paz ang labi ni Bersamin. (Doris Franche, Joy Cantos at Danilo Garcia)</body>
<link>http://www.philstar.com/Article.aspx?articleId=375620&amp;publicationSubCategoryId=92</link>
</article>
<article>
<title>Pulitiko, militante di naka-eksena sa prayer rally</title>
<author></author>
<date>
<month>December</month>
<day>18</day>
<year>2006</year>
</date>
<body>Hindi nakaporma ang mga pulitiko at mga lider ng mga militanteng grupo matapos hindi sila payagan na makaakyat sa entablado ng Luneta grandstand para makapagsalita sa ginawang prayer rally kahapon. Sinabi ni Catholic Bishops Conference of the Philippines (CBCP) president Archbishop Angel Lagdameo na para sa kapayapaan at kaunlaran ng bayan ang layunin ng pagtitipon kaya hindi ito dapat mahaluan ng pulitika. Kabilang sa mga pulitikong dumalo sina dating Pangulong Cory Aquino, Sen. Franklin Drilon, Sen. Alfredo Lim at iba pang miyembro ng oposisyon. Inamin ng CBCP na hindi nila naabot ang target na bilang ng dadalo na kalahating milyon matapos tumawag ang maraming grupo at magulang na hindi na sasama sa pagtitipon dahil sa takot sa banta ng terorismo na ipinakalat ng Armed Forces of the Philippines (AFP). Tinaya ng CBCP sa 50,000 ang bilang ng mga dumalo, pero sa tantiya ng PNP ay nasa 15,000 lamang. Naging payapa ang pangkalahatang kaayusan ng rally na natapos dakong alas-5 ng hapon. Kumalas sa hanay ang libu-libong militante mula sa BAYAN, Anakpawis, Gabriela, LFS at nagmartsa patungong Recto Ave. kung saan tinangkang pasukin ang Mendiola. Daan-daang sulo ang sinindihan ng mga ralista at dito na nila iniladlad ang mga nakatagong streamers at iwinagayway ang mga bandila. Hinarang sila ng mga nakaantabay na anti-riot police kaya napuwersa ang mga ito na makipag-negosasyon. Pinagbigyan naman ni Supt. Jose Asayo ang mga militante na makapagsalita ang isa nilang speaker at saka nagself-disperse. (Danilo Garcia)</body>
<link>http://www.philstar.com/Article.aspx?articleId=375625&amp;publicationSubCategoryId=92</link>
</article>
<article>
<title>Drilon sinugod ng mga taga-Baseco</title>
<author></author>
<date>
<month>December</month>
<day>18</day>
<year>2006</year>
</date>
<body>Sumugod sa Senado ang may 100 residente ng Baseco compound sa Tondo, Maynila para kunin ang pangako umanong bigas, groceries at cash ni Sen. Franklin Drilon sa mga dumalo sa prayer rally kahapon sa Luneta grandstand. Subalit pagdating sa gate ng Senado ay agad silang hinarang at hindi pinapasok matapos itanggi ng tanggapan ni Drilon na namigay siya ng nasabing card. Nabatid na namudmod umano ng mga card ang mga tauhan ni Drilon sa mga &amp;quot;hakot&amp;quot; na dumalo sa prayer rally. Nakalarawan si Drilon sa card kung saan ay sinasabing bibigyan ng kanyang tanggapan ng 5 kilo ng bigas, groceries at P250 cash ang mga card bearer at makukuha nila ito sa Senado mula alas-4 hanggang alas-6 ng gabi sa isang Manny Pecson sa room 301 ng Senado. Isang pasasalamat ni Drilon ang panimulang nakalagay sa mga card dahil sa pakikiisa ng mga ito sa anti-charter change rally. (Rudy Andal)</body>
<link>http://www.philstar.com/Article.aspx?articleId=375633&amp;publicationSubCategoryId=92</link>
</article>
<article>
<title>Solons sa PNP: Pagpatay kay Bersamin resolbahin!</title>
<author></author>
<date>
<month>December</month>
<day>18</day>
<year>2006</year>
</date>
<body>Kasabay ng mariiing pagkondena sa pamamaslang kay Abra Rep. Luis Bersamin, Jr., nananawagan ang mga kongresista sa pulisya na madaliin ang pagresolba sa karumal-dumal na krimen at ilagay sa kamay ng batas ang mga salarin, kasama na ang utak ng mga ito. Nakiusap din si House Deputy Speaker for Mindanao Gerry Salapuddin sa mga lider ng bansa na pahupain na ang tensiyon sa pulitika sa harap ng mga tangkang pamamaslang sa hanay ng mga kongresistang kaalyado ni Pangulong Arroyo. Ayon kay Salapuddin, dapat magkumahog ang pulisya sa ginagawa nitong hakbangin upang tuklasin kung sino ang nasa likod ng pagpatay kay Bersamin. Sinabi rin ni Manila Rep. Bienvenido Abante, dapat kumilos ang PNP upang matigil ang &amp;quot;assassins-for-hire&amp;quot; kung saan ikinokonekta sa nalalapit na 2007 elections. Kabilang sa mga miyembro ng Kongreso na may banta ngayon sa kanilang buhay sina House Majority Leader Prospero Nograles at Pasig City Rep. Robert &amp;quot;Dodot&amp;quot; Jaworski, Jr. Sinabi pa ni Abante na dapat magkaisa lahat ang mga mambabatas upang mapag-usapan ang &amp;quot;kultura ng takot&amp;quot; na bumabalot ngayon sa mga kongresista. &amp;quot;Majority and minority congressmen and senators should close ranks to address these violence and killings rather than play politics,&amp;quot; pahayag ni Abante. (Malou Escudero)</body>
<link>http://www.philstar.com/Article.aspx?articleId=375640&amp;publicationSubCategoryId=92</link>
</article>
<article>
<title>Mahigit 100 isnaberong taxi drivers hinuli ng LTO!</title>
<author></author>
<date>
<month>December</month>
<day>19</day>
<year>2006</year>
</date>
<body>May mahigit sa 100 taxi drivers ang hinuli ng mga elemento ng Land Transportation Office (LTO) dahil sa pangongontrata at pagtanggi na magsakay ng pasahero sa mga mall sa Metro Manila. Ayon kay Bong Quimbao, hepe ng LTO-MCR Law Enforcement Section, ginawa ang operasyon kahapon sa ibat ibang shopping mall laban sa mga tumatangging tsuper bunsod ng kanilang kampanya na tinawag na &amp;quot;Oplan Isnabero.&amp;quot; Ideya umano ito nina DOTC Sec. Leandro Mendoza at LTO Chief Reynaldo Berroya para tugunan ang kabi-kabilang reklamo ng mga pasahero hinggil sa ginagawang pamimili ng mga abusadong tsuper. Sinabi ni Quimbao na desidido sina Mendoza at Berroya na hulihin at disiplinahin ang mga isnaberong tsuper. Sa kasalukuyan, pinakilos na ni Berroya ang lahat ng law enforcement unit ng LTO para sa walang humpay nilang operasyon. Bukod sa mga unipormadong law enforcers ng mga LTO, may mga ikinalat din silang mga spotter sa ibat ibang shopping mall para manmanan ang mga abusadong taxi drivers. Nanawagan naman si Berroya sa lahat ng pasahero na makipagtulungan sa kinauukulan upang matuluyang sampahan ng kaukulang kaso ang mga abusadong tsuper. Isang buwang suspensiyon sa lisensiya at multa na P1,000 ang naghihintay na parusa sa mga mahuhuling tsuper. Bukod pa rito ang pag-impound sa minamaneho nilang taxi. Ipinagbibigay-alam na rin ng LTO ang kanilang hotline number #9219071 at mobile #09279366777 para tawagan ng mga nagrereklamong pasahero. Puwede rin umano silang magbigay dito ng feedback at ilan pang suhestiyon para sa kanilang kampanya. (Angie Dela Cruz)</body>
<link>http://www.philstar.com/Article.aspx?articleId=375768&amp;publicationSubCategoryId=92</link>
</article>
<article>
<title>Pulitiko, utak sa Bersamin slay</title>
<author></author>
<date>
<month>December</month>
<day>19</day>
<year>2006</year>
</date>
<body>Isang prominenteng pulitiko ang hinihinalang nasa likod ng pagpatay kay Abra Rep. Luis Bersamin Jr. noong Sabado sa Mt. Carmel Church, Quezon City. Ayon kay PNP Chief Director Gen. Oscar Calderon, pulitika ang tinutumbok ng imbestigasyon ng binuong Task Force Bersamin na pinamumunuan ni PNP-CIDG Chief Director Jesus Versoza hinggil sa pagpatay kay Bersamin. Ipinaliwanag ni Calderon na bago pa man naganap ang insidente ay may pagkakaugnay na silang nakikita na sadyang my pulitikong naghahabol o masidhi ang pagtatangka sa buhay ni Bersamin, Gayunman, tumanggi muna si Calderon na tukuyin ang nasabing prominenteng pulitiko dahil patuloy pa ang kanilang pangangalap ng ebidensiya laban sa hinihinalang mastermind sa pananambang. Nabatid na dalawang suspek ang hawak ng PNP-CIDG at QC Police na sinasabing nasa likod ng pamamaslang. Bukod dito, walo katao pa ang hawak nila na maaaring magbigay daan sa paglutas sa krimen at pagtukoy sa mastermind. Nagpalabas na rin ang pulisya ng P200,000 reward money sa sinumang makapagtuturo sa utak ng pagpaslang. Sa kabila naman ng sinapit ni Bersamin, sinabi ni Calderon na walang plano ang PNP na dagdagan ang police escorts ng mga kongresista. &amp;quot;I will have no more police officers left if we do that,&amp;quot; pahayag pa ng PNP chief na inirekomenda na ang mga dating police officers at mga sibilyan na sumailalim sa training ay maaari ring i-hire ng mga mambabatas para mangalaga sa seguridad ng mga ito. Ayon naman kay PNP spokesman Chief Supt. Samuel Pagdilao, posibleng maging repleksiyon ng madugong pulitika sa 2007 elections kung lilitaw na pulitika ang motibo ng pagpatay kay Bersamin, gayundin sa pagpapasabog sa sasakyan ni Pasig Rep. Robert &amp;quot;Dodot&amp;quot; Jaworski. (Joy Cantos/Angie dela Cruz)</body>
<link>http://www.philstar.com/Article.aspx?articleId=375773&amp;publicationSubCategoryId=92</link>
</article>
<article>
<title>Tomas nagbabanta sa Pinas</title>
<author></author>
<date>
<month>December</month>
<day>19</day>
<year>2006</year>
</date>
<body>Isa na namang sama ng panahon ang nagbabantang pumasok sa Pilipinas. Ayon sa PAGASA, ang low pressure area ay namataan ganap na alas-2 ng hapon sa layong 1,690 kilometro ng silangang bahagi ng Luzon at kumikilos sa direksiyon ng timog kanluran sa bilis na 33 kilometro bawat oras. Taglay nito ang hanging may lakas na 65 kilometro bawat oras malapit sa gitna at may pabugso hanggang 80 kilometro bawat oras. Kapag naging ganap na bagyo ay papangalanan itong &amp;quot;Tomas&amp;quot; at magiging ika-20 bagyo na pumasok sa bansa. Muling pinapayuhan ng PAGASA ang publiko na mag-ingat at ugaliing mapagmasid upang hindi maapektuhan ng anumang panganib ng naturang low pressure area. (Angie dela Cruz)</body>
<link>http://www.philstar.com/Article.aspx?articleId=375780&amp;publicationSubCategoryId=92</link>
</article>
<article>
<title>Libreng tawag sa OFWs ngayong Kapaskuhan</title>
<author></author>
<date>
<month>December</month>
<day>19</day>
<year>2006</year>
</date>
<body>Magkakaroon ng libreng tawag sa panahon ng kapaskuhan ang mga kaanak ng mga overseas Filipino workers at mahihirap na Pinoy sa bansa. Ang naturang programa na tinaguriang &amp;quot;Libreng Tawag sa Kapaskuhan&amp;quot; ay Christmas gift ni Pangulong Arroyo sa mga OFWs at mahihirap na Pinoy upang mabigyan ng tsansa ang kanilang mga kaanak na makausap ang mga mahal sa buhay sa abroad ng walang gastos. Ayon kay NTC Commissioenr Abraham Abesamis na ang libreng IDD at NDD calls at magsisimula sa Dis. 19-20 at Dis. 27-29 mula alas-9 ng umaga hanggang alas-5 ng hapon sa Risen Garden sa QC hall. Sinabi ni Abesamis na ang apat na telecom giants ay maglalagay ng apat na calling booths sa QC hall premises para ma-accommodate ang inaasahang bulto ng mga callers para sa proyekto. Ang publiko na nais makapag-avail ng free call services ay dapat pumunta sa mga designated call centers kung saan sila ay bibigyan ng cue cards na gagamitin sa pagtawag. Ang mga callers sa IDD ay bibigyan ng 3 minutong tawag at sa NDD callers ay 5 minuto. (Angie dela Cruz)</body>
<link>http://www.philstar.com/Article.aspx?articleId=375787&amp;publicationSubCategoryId=92</link>
</article>
<article>
<title>P5-M para patayin si Nograles!</title>
<author></author>
<date>
<month>December</month>
<day>19</day>
<year>2006</year>
</date>
<body>Kinumpirma kahapon ni Davao City Mayor Rodrigo Duterte na tumanggap ng P5 milyon ang mga hired kilers para patayin si House Majority Leader Prospero Nograles. Ayon sa intelligence reports na nakalap umano ni Duterte, ang halaga ay ibinigay sa guns-for-hire sa Maguindanao at Lanao. Hawak na ng National Bureau of Investigation, Philippine National Police at city government ang artist sketches para kilalanin ang killers. &amp;quot;The assassination plot is not a political gimmickry. It is true. And I do not want Nograles to die. We will do our best to protect him,&amp;quot; sabi ng alkalde. &amp;quot;When you get the same information from more than one or two sources, there is already cause for alarm,&amp;quot; wika pa nito at idinagdag na sinabihan na niya si Nograles na ma-ingat. Nabatid kay Atty. Reynaldo Esmeralda, NBI deputy Director for Regional Operations, ang pagpatay ay dapat isinagawa noong Miyerkules ng gabi sa Christmas party ng Association of Regional Executives of National Agencies, na gagawin sa Grand Regal Hotel sa Davao City. Dadalo sana rito si Nograles subalit binalaan siya ng NBI. Naniniwala si Nograles na ang planong pagpatay sa kanya ay isasagawa sa Metro Manila at hindi sa Davao.</body>
<link>http://www.philstar.com/Article.aspx?articleId=375793&amp;publicationSubCategoryId=92</link>
</article>
<article>
<title>Puno ng Buhay sa EDSA pinailawan ni Jimenez</title>
<author></author>
<date>
<month>December</month>
<day>19</day>
<year>2006</year>
</date>
<body>Pinangunahan ni dating Manila Rep. Mark &amp;quot;MJ&amp;quot; Jimenez ang pagpapa-ilaw ng higanteng Christmas tree na tinawag nilang &amp;quot;Puno ng Buhay&amp;quot; na matatagpuan sa EDSA Shrine, Quezon City. Ayon kay Jimenez, ang pagsasagawa ng naturang Christmas tree ay akmang-akma sa kasalukuyang panahon ng Kapaskuhan kung saan ay ginugunita ng mga mamamayan ang pagsilang ni Hesukristo at ang higanteng puno na ito ay magiging simbulo ng pagkakaisa at pagkakabigkis-bigkis ng lahat ng mga Pilipino patungo sa masagana at mapayapang pamumuhay na may pananalig sa Panginoong Diyos. Ang Christmas tree ay umaabot sa &amp;quot;40 feet&amp;quot; ang taas at gawa ito sa umaabot na 1,000 puno ng niyog at lalong pinatingkad ng may 1,000 mga makukulay na parol na nagsilbing palamuti ng higanteng puno. Kamakailan ay nag-ikot si Jimenez sa ibat ibang bahagi ng bansa at namahagi ng mga rosaryo at holy water sa mga mamamayan.Layon niyang mapagkaisa ang mga Kristiyano at Muslim. (Angie dela Cruz)</body>
<link>http://www.philstar.com/Article.aspx?articleId=375797&amp;publicationSubCategoryId=92</link>
</article>
<article>
<title>Sa killer ni Bersamin: P1M reward!</title>
<author>Ni Malou Escudero</author>
<date>
<month>December</month>
<day>20</day>
<year>2006</year>
</date>
<body>Sinimulan na kahapon ni House Speaker Jose de Venecia ang pangangalap ng P1 milyong pondo bilang reward sa makakapagturo sa &amp;quot;utak&amp;quot; at killer ni Abra Rep. Luis Bersamin, Jr. at sa bodyguard nito. Hiniling ni de Venecia sa 231 miyembro ng Kamara na magbigay ng tig-P5,000 upang mabuo ang mahigit sa P1 milyon. Nangako si de Venecia na magbibigay ng P100,000bilang panimula o seed money para sa reward.Kahapon ng umaga ay dinala ang labi ni Bersamin sa Kamara at isang necrological service ang inalay ng kanyang mga kasamahang kongresista na nakasuot ng arm bands. &amp;quot;We are very thankful to Speaker de Venecia, the President and to PNP Director General Oscar Calderonbecause they really give special attention to thiscase,&amp;quot; pahayag ni Charie, panganay na anak ni Bersamin. Matatanggap lamang umano nila ang pagkamatay ng kanilang ama kung maaresto ang pumaslang at mastermind dito. Kinansela naman ng Kamara ang nakatakdang hearing ng committee on constitutional amendments para mabigyandaan ang necrological service. Si Bersamin na isang second-term congressman ay miyembro ng Kabalikat ng Malayang Pilipino (Kampi) ni Pangulong Arroyo. Sa Huwebes ay dadalhin na ang mga labi ni Bersamin sa Abra kung saan ito ililibing pagkatapos ng Pasko. Binigyan-diin naman ni PNP Chief Director Gen. OscarCalderon na ang pagkakaroon ng mas malaking pabuya obounty ay magreresulta hindi lamang sa pagkakaarestong mga killer kundi maging sa mastermind nang pagpatay. Si Bersamin ay binaril noong Sabado ng hapon habangpapalabas ng Mt. Carmel Church sa New Manila, QuezonCity. Dumalo ito bilang ninong sa kasal ng kanyang pamangkin na si Pia, anak ni Court of Appeals Justice Lucas Bersamin. Pulitika ang pinaniniwalaang nasa likod nang pagpataydahil bago pinaslang ang mambabatas ay nai-ulat naplano itong kumandidatong governor ng Abra.</body>
<link>http://www.philstar.com/Article.aspx?articleId=375941&amp;publicationSubCategoryId=92</link>
</article>
<article>
<title>Bahay ng Abra mayor niratrat, sinunog pa</title>
<author></author>
<date>
<month>December</month>
<day>20</day>
<year>2006</year>
</date>
<body>Hindi pa man natatapos ang imbestigasyon sa pagpatay kay Abra Rep. Luis Bersamin ay bahay naman ng isang alkalde sa naturang lalawigan ang pinuntirya matapos paulanan ng bala at tinangkang sunugin ng hindi nakikilalang mga armadong lalaki, kahapon ng madaling-araw. Ayon sa report ni Cordillera Police Director C/Supt. Raul Gonzales, dakong 12:30 ng madaling araw ng biglang sumulpot sa bakuran ni Dolores Mayor Albert Guzman ang mga suspek at binuhusan ng gasolina ang pintuan ng bahay nito na nasa Bgy. Zone 7, Bangued. Hindi pa nakuntento ay tinadtad ng bala ang bahay. Masuwerte namang walang napahamak dahil walang tao sa naturang resthouse ni Guzman. Si Guzman ay sinasabing bayaw at kilalang kaalyado ni Abra Vice Gov. Vicente Valera, na kalaban naman umano sa pulitika ng pinaslang na si Bersamin. Iginiit naman ni Valera na hindi&amp;nbsp;niya kalaban sa pulitika si Bersamin kahit magkaiba sila ng partido. Aniya, posibleng iisa lamang ang grupo na responsable sa pamamaril sa bahay ni Guzman at pagpatay kay Bersamin. Ipinaliwanag ni Valera na bago maganap ang pamamaslang kay Bersamin nakatanggap siya ng banta na susunugin ang kanilang&amp;nbsp; ancestral house sa Abra. Sa kabila nito, hindi naman inaalis ng pulisya ang posibilidad na kagagawan ito ng mga rebeldeng New Peoples Army (NPA) dahil ang nasabing lugar ay kilalang balwarte ng komunistang grupo. (Joy Cantos/Doris Franche)</body>
<link>http://www.philstar.com/Article.aspx?articleId=375954&amp;publicationSubCategoryId=92</link>
</article>
<article>
<title>P1.126T budget di naipasa</title>
<author></author>
<date>
<month>December</month>
<day>20</day>
<year>2006</year>
</date>
<body>Hindi nagkasundo ang mga kinatawan ng Kamara at Senado na mapagtibay ang P1.126 trilyong panukalang budget para sa 2007 dahil sa iregularidad sa paggamit ng P4 bilyong school feeding program ng pamahalaan. Kinumpirma kahapon nina Sen. Franklin Drilon at Albay Rep. Joey Salceda, na nauwi sa deadlock ang usapan ng bicameral conference committee sa panukalang budget dahil sa mga pinagtatalunang insertion ng mga kongresista. Isa umano sa pinagtalunan ng Senate at House panel ay ang school feeding program dahil gusto ng mga kongresista na bigas ang ipamigay sa mga mag-aaral samantalang gatas naman ang gusto ng mga senador. Binunyag naman ni Sen. Panfilo Lacson na kaya ipinipilit ng mga kongresista na bigas ang bilhin ay dahil may kikitain sila dito. &amp;quot;Kaya nagkaloko-loko ang budget, nauunang isipin ang pasanriling kita,&amp;quot; sabi ni Sen. Lacson. Kapag tuluyang hindi naipasa ang panukalang budget bago magbakasyon ang sesyon ng Kongreso sa Disyembre 22, ito na ang ikalimang sunod na taon na gumamit ng reenacted budget ang gobyerno. (Rudy Andal/Malou Escudero)</body>
<link>http://www.philstar.com/Article.aspx?articleId=375955&amp;publicationSubCategoryId=92</link>
</article>
<article>
<title>Smith sa city jail na magpa-Pasko</title>
<author></author>
<date>
<month>December</month>
<day>20</day>
<year>2006</year>
</date>
<body>Tuluyan ng magdiriwang ng Kapaskuhan sa loob ng kulungan ang convicted rapist na si US Marine Lance Corporal Daniel Smith matapos tumangii ang Court of Appeals (CA) na maglabas ng temporary restraining order hinggil sa custody ni Smith. Sa apat na pahinang resolusyon na sinulat ni Associate Justice Apolinario Bruselas Jr., nilinaw nito na kailangan munang determinahin kung nagkaroon ng pag-abuso sa kapangyarihan si Makati Judge Benjamin Pozon nang ipasya ng hukom na manatili sa Makati City Jail ang nasabing sundalo. Ayon pa sa resolusyon, kung pagbibigyan ang petition ni Smith ay para na rin nilang ibinasura ang hatol o idineklara na nagkamali si Judge Pozon sa kanyang desisyon. &amp;quot;A temporary restraining order may not be granted at this time because the meat of the herein petition precisely involves a determination of the regularity of the act of respondent judge in directing the confinement in the MCJ,&amp;quot; saad sa resolusyon. Banggit pa ng mga mahistrado, sakaling hindi sila maglalabas ng TRO ay hindi naman ito magdudulot ng perhuwisyo kay Smith. Kasabay nito ay binigyang pagkakataon ng CA si Judge Pozon upang idepensa ang naging desisyon. Binigyan ng 10-araw ng Appeals court ang hukom upang isumite ang kanyang komento. (Grace dela Cruz)</body>
<link>http://www.philstar.com/Article.aspx?articleId=375965&amp;publicationSubCategoryId=92</link>
</article>
<article>
<title>GMA di pa atras sa Chacha</title>
<author></author>
<date>
<month>December</month>
<day>20</day>
<year>2006</year>
</date>
<body>Ilang araw matapos ang prayer rally sa Luneta ay muling nihayag ni Pangulong Arroyo na kailangan pa ring baguhin ang sistema ng pamahalaan pero sa isang lantad at demokratikong paraan. Sa harap ng business community kahapon ay sinabi ng Pangulo kung gaano siya ka-desididong isulong ang Charter change subalit sa tamang paraan at panahon. Sinabi ng Pangulo na tanging ang pagsususog sa Saligang-batas ang maaaring gamitin sa pagsusulong ng kaunlaran sa larangan ng ekonomiya at pulitika. Ayon naman kay Rep. Prospero Pichay, puwede pa ring buhayin ang Constitutional Assembly (Con-Ass) anumang oras, bagay na hindi nagustuhan ng oposisyon na nagsabing mas mainam gawin ng Pangulo ay tanungin ang mga tao sa May 2007 elections kung payag ba sila sa Chacha. (Lilia Tolentino)</body>
<link>http://www.philstar.com/Article.aspx?articleId=375968&amp;publicationSubCategoryId=92</link>
</article>
<article>
<title>MJ namahagi ng 300T hamburgers sa Maynila</title>
<author></author>
<date>
<month>December</month>
<day>20</day>
<year>2006</year>
</date>
<body>Bumaha ng hamburgers at softdrinks sa Maynila matapos mamahagi nito si dating Manila Rep. Mark &amp;quot;MJ&amp;quot; Jimenez sa may 300,000 mga mahihirap na pamilya. Ayon kay Jimenez, ang kanyang ginawa ay bahagi ng kanyang pagtulong sa mga kapus-palad, alang-alang na rin sa nalalapit na kapaskuhan. Napag-alaman na hindi kukulangin sa 53 &amp;quot;delivery trucks&amp;quot; ang kinailangan upang madala na aabot sa 50 feeding centers sa anim na distrito ng Maynila ang mga hamburger at softdrinks na ipinamahagi ni Jimenez sa mga tao. Sumama at sumakay si Jimenez sa isang delivery truck na may kasama pang Santa Claus upang lalo pang mapasaya ang mga batang daratnan nila sa ibat ibang parte ng Maynila. Bukod sa sinasabing &amp;quot;Bread of Life,&amp;quot; namahagi rin si Jimenez ng mga rosaryo, holy water, at mga imahen ng Divine Mercy sa mga mamamayan ng Maynila noong Lunes. Ngunit nagpakita ng kalungkutan si Jimenez dahil sinabi nitong ang dapat sanang nangunguna ng ganitong mga klase ng gawain ay ang mga opisyal ng simbahan, at hindi dapat ang pag-oorganisa ng mga kilos-protesta ang kanilang inuuna, kagaya ng nakaraang ginawa nila na halos isang linggo ang iginugol para sa nakaraang prayer rally sa Luneta.</body>
<link>http://www.philstar.com/Article.aspx?articleId=375972&amp;publicationSubCategoryId=92</link>
</article>
<article>
<title>Isa sa pinakamahusay na ospital sa Caloocan, operational na</title>
<author></author>
<date>
<month>December</month>
<day>20</day>
<year>2006</year>
</date>
<body>Operational na ang President Diosdado Macapagal Memorial Medical Center (PDMMMC) at maaari nang makapagsilbi sa mga mahihirap na residente sa Caloocan. Ayon kay Caloocan City Mayor Enrico &amp;quot;Recom&amp;quot; Echiverri, makakasiguro na ngayon ang mga residente ng lungsod na makakatanggap sila ng maayos at mahusay na serbisyo sa mga magagaling na medical staff ng PDMMMC. Iniulat din ni Echiverri na kabilang ngayon ang PDMMMC sa isa sa pinakamagaling at pinakakumpletong pagamutan sa bansa ayon na rin sa Department of Health (DOH) Philhealth at Hospital Association of the Philippines. Sa kasalukuyan ay mayroon ng Pharmacy, Laboratory, Radiology Department ang PDMMMC habang naglagay na rin dito ng Animal Bite Treatment Center na siyang mangangasiwa sa mga residente na nakakagat ng mga may rabies na hayop. Nakapaglagay na rin ang nabanggit na ospital ng DOTS na siyang tumitingin at gumagamot ng libre sa mga taong may sakit na Tuberculosis habang nakapagpatayo na rin ng chapel sa loob ng PDMMMC. Bukod sa mga nabanggit na mapapakinabangang serbisyo, nakakatanggap din ang mga residenteng naoospital sa PDMMMC ng iba pang benipisyo tulad ng tulong na nagmumula sa Philippine Charity Sweepstakes Office (PCSO) para sa mga taong kapos sa pampinansiyal. Pinapurihan din ng alkalde ang ipinakitang sipag at galing ng mga kawani ng naturang pagamutan sa pangunguna ni City Health Officer Dr. Raquel So-Sayo.</body>
<link>http://www.philstar.com/Article.aspx?articleId=375974&amp;publicationSubCategoryId=92</link>
</article>
<article>
<title>Death penalty ibalik na!</title>
<author>Ni Malou Escudero</author>
<date>
<month>December</month>
<day>21</day>
<year>2006</year>
</date>
<body>Muling pinabubuhay ng isang kongresista ang parusang kamatayan para sa mga heinous crime dahil na rin sa sunud-sunod na pagpatay kung saan pinakahuli si Abra Rep. Luis Bersamin Jr. Sinabi ni Surigao del Norte Rep. Ace Barbers, naging garapal at matapang na ang mga kriminal matapos alisin ang parusang bitay. &amp;quot;Lawbreakers have lost their fear of the law and of the duly constituted authorities. They are abrasively showing their arrogance and contempt for our society, unrestrained by any thought of punishment even congressmen are not spared by these criminals,&amp;quot; pahayag ni Barbers. Naniniwala pa rin si Barbers na malakas at epektibong panlaban kontra heinous crimes ang parusang bitay dahil mag-iisip ng dalawang beses ang mga kriminal bago ito gumawa ng krimen. Ayon pa kay Barbers, parang &amp;quot;manok&amp;quot; kung patayin ng mga kriminal ang kanilang biktima at masyadong mabagal ang hustisya sa bansa. Mabisa pa rin aniyang sandata laban sa kriminalidad ang parusang bitay dahil may nasasampolan ang gobyerno.</body>
<link>http://www.philstar.com/Article.aspx?articleId=376121&amp;publicationSubCategoryId=92</link>
</article>
<article>
<title>Itigil na ang pagbabayad ng campaign fees sa NPA!</title>
<author></author>
<date>
<month>December</month>
<day>21</day>
<year>2006</year>
</date>
<body>Panahon na umano para tigilan na ng mga pulitiko ang pagbabayad ng permit to campaign fees sa grupo ng mga rebeldeng New Peoples Army (NPA) sa bansa na kadalasang nagsasamantala sa tuwing malapit na ang halalan. Ito ang mariing panawagan kahapon ni AFP Chief of Staff Gen. Hermogenes Esperon Jr., sa mga aspiranteng pulitiko na kakandidato sa eleksyon sa susunod na taon na niloloko at tahasang nililinlang at tinatakot umano ng bulok na sistema ng kilusang komunista. Ginawa ni Esperon ang panawagan kaugnay ng nalalapit na 2007 election sa bansa na siguradong sasamantalahin na naman ng mga rebelde sa mga balwarte nito sa bansa. Binigyang diin ng Chief of Staff na sa halip na magpadala sa pananakot at panghaharass ng mga rebeldeng NPA ay dapat na matutong lumaban ang mga pulitikong kakandidato. Aniya, kapag tinatakot ang mga pulitiko ng mga rebelde ay&amp;nbsp; hinikayat niya ang mga itong makipagtulungan sa mga awtoridad partikular na sa AFP sa kanilang mga lalawigan para makapagsagawa ng karampatang aksyon kontra sa mga kalaban ng estado. Nabatid na inaasahang sa pagpasok ng buwan ng Enero ay aarangkada na naman ang paniningil ng campaign fee ng mga rebeldeng NPA na siya ng mga itong ginagawang gatasan sa tuwing malapit na ang eleksyon. Maliban sa permit to campaign fees ay dapat tigilan na rin umano hindi lamang ng mga pulitiko kundi pati ng mga negosyante ang pagbabayad ng revolutionary tax sa hanay ng komunistang grupo. Sa bagong sistema ng NPA sa mga aspirante ay sumisingil ang NPA ng 5 % hanggang 10 % ng kabuuang campaign fund ng bawat aspirante partikular na sa mga lokal na level na pinangungunahan ng isang kandidatong gobernador. Samantalang maliban sa salapi ay kumokolekta rin ang mga ito ng mga armas at bala sa mga kandidato. Magugunitang sa milyun-milyong kinikita ng rebolusyonaryong kilusan sa permit to campaign fee mula sa mga kandidato ay ginagamit naman ito para tustusan ang kanilang armadong pakikibaka laban sa gobyerno. (Joy Cantos)</body>
<link>http://www.philstar.com/Article.aspx?articleId=376134&amp;publicationSubCategoryId=92</link>
</article>
<article>
<title>1 solon, 5 mayor, 1 governor dedo sa 2006</title>
<author></author>
<date>
<month>December</month>
<day>21</day>
<year>2006</year>
</date>
<body>Minalas ngayong 2006 ang isang congressman, limang mayor at isang gobernador dahil napasama sila sa tumataas na bilang ng political killings sa bansa. Base sa record na nakalap ni Para&amp;ntilde;aque Rep. Roilo Golez, pinakahuling biktima si Abra Rep. Luis Bersamin Jr., na pinaslang sa Quezon City noong Disyembre 16. Pinatay din ngayong 2006 si Biliran Governor Danilo Parilla; mga mayors na sina Marc Ysrael Bernos ng La Paz, Abra; Luis Biel III ng Isabela City; Delfinito Albano ng Ilagan, Isabela; Nathaniel Onia ng Allacapan, Tuguegarao; George Yabes ng Maitum, Sarangani. Pinaslang din si dating Mayor Manguntra Unter Macapaar, ng Matanog, Maguindanao. Napasama rin sa listahan ng mga napaslang si dating vice mayor Fernando Batul ng Puerto Prinsesa at Edwin Vidal ng Palawan. Umabot naman sa pitong konsehal ang pinatay at ito ay sina Ruel Divina (Para&amp;ntilde;aque); Maximo Frivaldo (Irosin, Sorsogon); Paul Anthony Benito Lucero (Bantay, Ilocos Sur); Roberto Victoria (Pulilan, Bulacan); Roy Agustin (Leyte, Tacloban); Julie Velasquez (Culong, Nueva Ecija at Fidel Garcia (Matatalab, Tarlac). Maliban pa sa mga nabanggit na elected officials na minalas ngayong 2006, pinatay rin ang 12 barangay chairman; isang judge; isang assistant solicitor general; 17 miyembro ng Bayan Muna; tatlong miyembro ng Anakpawis; tatlong miyembro ng Bayan, at pitong miyembro ng Kilusang Magbubukid ng Pilipinas. Kaugnay nito, hinikayat ni Surigao del Norte Rep. Robert Ace Barbers ang Kongreso na buhayin na ang death penalty law. (Malou Escudero)</body>
<link>http://www.philstar.com/Article.aspx?articleId=376136&amp;publicationSubCategoryId=92</link>
</article>
<article>
<title>Walang ceasefire sa NPA!</title>
<author></author>
<date>
<month>December</month>
<day>21</day>
<year>2006</year>
</date>
<body>Tuloy ang opensiba ng mga sundalong militar laban sa mga rebeldeng komunista ngayong kapaskuhan. Ito ay matapos suportahan ng Malaca&amp;ntilde;ang ang posisyon ng Armed Forces of the Philippines (AFP) na huwag magdeklara ng unilateral ceasefire sa mga rebeldeng CPP-NPA sa panahon ng Kapaskuhan at Bagong Taon. Ayon kay Executive Secretary Eduardo Ermita, hindi pinag-uusapan sa ngayon ang pagdedeklara ng tigil-putukan sa mga rebelde kaya ang ibig sabihin nito ay tuloy ang pagtugis ng mga sundalo sa mga kalaban ng pamahalaan. Ito ang unang pagkakataon na hindi nagpatupad ang gobyerno ng ceasefire sa mga rebeldeng komunista bagaman bahagi na ng tradisyon ng gobyerno na magdeklara ng Suspension of Military Operations (SOMO) sa hanay ng NPA rebels tuwing sasapit ang panahon ng Kapaskuhan. (Lilia Tolentino)</body>
<link>http://www.philstar.com/Article.aspx?articleId=376146&amp;publicationSubCategoryId=92</link>
</article>
<article>
<title>Protesta vs water hike</title>
<author></author>
<date>
<month>December</month>
<day>21</day>
<year>2006</year>
</date>
<body>Ikinasa ng alyansa ng water consumer ang isang malawakang protesta sa pagpasok ng 2007 bilang pagtutol sa inaasahang pagtaas ng singil ng tubig. Sinabi ni Wilson Fortaleza, pangulo ng Sanlakas, miyembro ng Progresibong Alyansa ng mga Tagatangkilik ng Tubig sa Kamaynilaan (PATTAK) na sobrang pahirap ang dadalhin ng mahihirap na Pilipino sa ilalim ng kasalukuyang administrasyon at madaragdagan pa ang problema kapag naitaas ang singil sa tubig. Sinabi ni Fortaleza na kung nagawang maisantabi ng mga mambabatas at ng administrasyon ang usapin sa Chacha dahil sa pagmamaktol ng taumbayan, mas nararapat umanong ipagpaliban ang pagtaas sa singil sa tubig dahil direkta nitong tatamaan ang bulsa ng publiko lalu na ang mahihirap na mamamayan. Nagplano ang Maynilad at Manila Waters na magtaas ng singil sa tubig ng may 42 hanggang 48 sentimo kada cubic meters.Samantala, isang noise barrage ang ipinaramdam kahapon ng naturang grupo sa Welcome Rotonda para ihayag ang kanilang pagtutol sa panibagong taas sa singil sa tubig. (Angie dela Cruz)</body>
<link>http://www.philstar.com/Article.aspx?articleId=376149&amp;publicationSubCategoryId=92</link>
</article>
<article>
<title>Mag-ingat sa pekeng hamon!</title>
<author></author>
<date>
<month>December</month>
<day>21</day>
<year>2006</year>
</date>
<body>Pinag-iingat ni Ilocos Norte Rep. Imee Marcos ang publiko kaugnay sa pagkalat umano ng mga pekeng hamon. Ayon kay Marcos, maraming negosyante ang nagsasamantala sa papalapit na Kapaskuhan at Bagong Taon. Sinabi ni Marcos na kalimitan sa mga pekeng hamon ay nangingitim ang gilid ng karne kapag pinirito at sobrang tamis ng lasa nito na halos kapareho ng lasang tocino. &amp;quot;Jafake na hamon yan! Lasang tocino na lang ang ibinebenta sa mga malalaking tindahan at wala na yaong talagang lasang hamon,&amp;quot; ani Marcos. Inihayag pa nito na may mga malalaking kumpanya ang nagbebenta ng kanilang produktong hamon pero sa katotohanan ay hindi umano ito maituturing na tunay na hamon dahil halos tocino lang ang pagkakagawa nito. Kaugnay nito, nanawagan sa Department of Trade and Industry (DTI) si Marcos na magsagawa ng isang masusing imbestigasyon at kasuhan ang mga may-ari ng kumpanya na nanloloko sa mga mamimili. (Malou Escudero)</body>
<link>http://www.philstar.com/Article.aspx?articleId=376153&amp;publicationSubCategoryId=92</link>
</article>
<article>
<title>Eroplano sumadsad sa runway</title>
<author></author>
<date>
<month>December</month>
<day>21</day>
<year>2006</year>
</date>
<body>Sampung Korean nationals at limang crew members ng isang domestic aircraft ang nakaligtas sa tiyak na kamatayan matapos sumadsad ang sinasakyan nilang eroplano sa Manila Domestic Airport (MDA) kahapon. Napag-alaman sa Manila Control Tower na ang eroplanong SeaAir Donier 328 aircraft ay galing sa Caticlan, Aklan. Gayunman, binigyan ng clearance ng control tower ang pilotong si Capt. Narciso Gratillo para lumapag sa MDA runway fox 4 ng dakong 12:45 ng tanghali. Habang bumababa sa runway ay isang malakas na hangin ang sumalpok sa eroplano kaya sumadsad ito. Nagkaroon ng slight damage sa kanang pakpak at strobe light ang eroplano. Bagaman walang iniulat na nasaktan sa nasabing insidente ay natakot at inatake ng nerbiyos sa pangyayari. (Butch Quejada)</body>
<link>http://www.philstar.com/Article.aspx?articleId=376154&amp;publicationSubCategoryId=92</link>
</article>
<article>
<title>Senado kinalampag sa 125 umento</title>
<author>Ni Malou Escudero</author>
<date>
<month>December</month>
<day>22</day>
<year>2006</year>
</date>
<body>Abot-kamay na ng mga manggagawa ang inaasam na taas sa sahod matapos pumasa kamakalawa ng gabi sa Mababang Kapulungan ng Kongreso ang panukalang P125 across-the-board wage increase. Bunsod nito, kinalampag naman kahapon ng ilang kongresista ang mga senador upang ipasa na rin ang panukala sa pagbabalik ng sesyon ng Kongreso sa Enero. Ayon kay Anakpawis Rep. Crispin Beltran, isang magandang regalo sa Pasko at Bagong Taon kung aaprubahan ng Senado ang panukalang wage increase bago matapos ang 13th Congress. Pinasalamatan ni Beltran ang may 150 miyembro ng Kongreso na bumoto pabor sa panukala. Sinabi ng kongresista na dapat gawing basehan ng mga senador sa pag-apruba ng panukala ang bumababang economic condition ng mga manggagawang Pilipino at kanilang pamilya. Makakatulong aniya ang P125 across-the-board sa mga trabahador na nahihirapan sa patuloy na pagtaas sa singil ng kuryente at inaasahang pagtaas sa singil ng tubig sa pagpasok ng Bagong Taon. Hinamon naman niya ang Department of Labor and Employment (DOLE) na huwag magbigay ng pahayag laban o kontra sa pagkakapasa ng panukala at sa halip ay suportahan ito. Ang naturang panukala ay pagtatakda ng karagdagang pasahod sa mga manggagawa na ibibigay ng tatlong taong hulugan, karagdagang P45 sa unang taon, P40 sa susunod na taon at panibagong P40 sa ikatlong taon.</body>
<link>http://www.philstar.com/Article.aspx?articleId=376310&amp;publicationSubCategoryId=92</link>
</article>
<article>
<title>Sen. Loi nag-goodbye na sa Senado</title>
<author></author>
<date>
<month>December</month>
<day>22</day>
<year>2006</year>
</date>
<body>Nagpahiwatig na ng pamamaalam sa Senado si Sen. Loi Estrada kung saan sa ginanap na Christmas party ng senate media kamakalawa ng gabi ay kanyang sinabi na posibleng huling Christmas party na niya ito kasama ang mga mamamahayag. Ayon kay Sen. Loi, tanging si dating Pangulong Erap Estrada lamang ang magdedesisyon kung dapat pa siyang muling tumakbo sa darating na 2007 senatorial race. Iginiit naman nina Sen. Jinggoy Estrada at Sen. Juan Ponce Enrile na hindi ito ang huling pagdiriwang ng Pasko ni Loi sa Senado dahil ito pa rin ang tatakbo sa kanilang pamilya. Matatandaang nagpahiwatig si San Juan Mayor JV Ejercito na siya na ang posibleng pumalit sa slot ni Sen. Loi sa senatorial line-up ng oposisyon. Naniniwala naman si Jinggoy na mas kailangan si Mayor JV ng San Juan bukod sa nakakaisang termino pa lamang ito sa pagiging alkalde habang marami pang programa ang kanyang ina na kailangang ituloy sa larangan ng lehislatura. Umaasa naman si Jinggoy na pagbibigyan ng kanyang ama na ituloy ni Sen. Loi ang kanyang mga legislative program sa pamamagitan ng pagtakbong muli sa darating na halalan. (Rudy Andal)</body>
<link>http://www.philstar.com/Article.aspx?articleId=376317&amp;publicationSubCategoryId=92</link>
</article>
<article>
<title>PNP payag lumabas sa Pasko si Erap</title>
<author></author>
<date>
<month>December</month>
<day>22</day>
<year>2006</year>
</date>
<body>Hindi tinutulan ng Philippine National Police (PNP) ang kahilingan ni dating Pangulong Joseph Estrada na makalabas sa kanyang rest house sa Tanay, Rizal ngayong kapaskuhan upang makapiling ang kanyang pamilya. Sa isinumiteng comment ng PNP kaugnay sa urgent motion ni Estrada, sinabi ni Director for Police Security and Protection Office (PSPO) P/Supt. Romeo Hilomen na hindi sila tutol sa mosyon ng dating pangulo. &amp;quot;However, the duration of the visit shall only from 8am to 5pm on December 25,&amp;quot; ani Hilomen. Naghain ng mosyon si Estrada sa Sandiganbayan Special Division kung saan hiniling nito na makalabas mula Dis. 24-26 at sa Bagong Taon Dis. 31-Enero 2. Pero sa dalawang pahinang comment ng PNP, hindi ito pabor sa kahilingan ni Estrada na lumabas sa New Year.Ikinatwiran ng PNP na kailangan nilang paghandaan ang 12th ASEAN Summit sa Enero 2007. &amp;quot;The PNP does not have the luxury of time to prepare the needed security arrangement for the former president, much less have the required number of personnel who could provide him with round the clock security while out of detention and on extended holiday visit,&amp;quot; anang PNP. Ngayong araw na ito inaasahang dedesisyunan ng korte ang mosyon ni Estrada. (Malou Escudero)</body>
<link>http://www.philstar.com/Article.aspx?articleId=376323&amp;publicationSubCategoryId=92</link>
</article>
<article>
<title>Batas sa pangangaliwa pasado na sa Kamara</title>
<author></author>
<date>
<month>December</month>
<day>22</day>
<year>2006</year>
</date>
<body>Pumasa na sa ikatlo at huling pagbasa sa Mababang Kapulungan ng Kongreso ang House bill 5729 o mas kilala sa tawag na &amp;quot;marital infidelity law&amp;quot; na naglalayong gawing pantay ang parusa sa mga babae at lalaki na nagtataksil sa asawa. Ang nasabing batas ay isinulong nina Cibac Rep. Joel Villanueva at Ilocos Norte Rep. Imee Marcos. Mas mabigat sa ngayon ang parusang ipinapataw sa mga nangangaliwang babae kaysa sa lalaki kung saan kinakasuhan ang mga babae na adultery at concubinage naman sa lalaki. &amp;quot;The marital infidelity law in the Phiippines has been perceived as bias in favor of the male spouse with heavier penalty and hevier proof of burden imposed on the female spouse,&amp;quot; pahayag ni Villanueva. Kapag naging batas, ang concubinage at adultery ay tatawagin nang &amp;quot;marital infidelity law.&amp;quot; Exempted naman sa batas ang mga Muslim at iba pang indigenous people dahil naaayon sa kanilang tradisyon ang pag-aasawa ng higit sa isa. Ang mga lalabag ay paparusahan ng prison correccional o maximum na 6 na taon. Prison mayor naman o maximum na 12 taon ang ipapataw na parusa sa mga empleyado o opisyal ng gobyerno na sasabit sa marital infidelity. (Malou Escudero)</body>
<link>http://www.philstar.com/Article.aspx?articleId=376324&amp;publicationSubCategoryId=92</link>
</article>
<article>
<title>OFWs sa Kuwait umalma sa bagong patakaran sa DH</title>
<author></author>
<date>
<month>December</month>
<day>22</day>
<year>2006</year>
</date>
<body>Tinanggihan ng mga overseas Filipino workers sa Kuwait ang bagong patakaran ng pamahalaan para sa mga domestic helper partikular ang age limit kung saan 25-anyos lamang ang bibigyan ng pahintulot upang makapagtrabaho sa ibayong dagat bilang DH. Sa &amp;quot;open letter&amp;quot; na ipinadala ni Philaak president Thelma Uanang kay Pangulong Arroyo, hiniling nito na patuloy na magpadala ng mga domestic helper na mas bata sa edad na 25 at bigyan na lamang ng klasipikasyon na &amp;quot;Class B&amp;quot; na &amp;quot;household service worker (HSW).&amp;quot; Maaari naman umanong iklasipika na &amp;quot;Class A HSW&amp;quot; ang mga DH na 25-pataas ang edad depende kung marunong sa &amp;quot;all-around at advance&amp;quot; na pamamahala sa bahay ng kanilang amo. Ito umano ang naisip nilang &amp;quot;win-win solution&amp;quot; para sa kalagayan ng mga OFWs. Marami rin naman umanong domestic helper na may tatlong beses nang nakapagtrabaho sa Middle East ay mas mababa ang edad sa 25-anyos ngunit maayos na nagagampanan ang mga trabaho. Duda naman ang Philaak sa Technical Education Development Skills Authority (TESDA) na maayos ang magiging proseso ng training at pagbibigay ng lisensiya dahil sa naganap na katiwalian umano sa &amp;quot;artist book&amp;quot; ng mga entertainer patungo sa Japan kung saan nagkaroon ng pagbebenta nito maging sa mga hindi kuwalipikado. May sapat naman umanong pagsasanay ang mga domestic helper na ibinibigay ng mga travel at recruitment agency na tingin nilay sapat na para makapag-trabaho sa ibang bansa ang mga nais maging OFWs. (Danilo Garcia)</body>
<link>http://www.philstar.com/Article.aspx?articleId=376334&amp;publicationSubCategoryId=92</link>
</article>
<article>
<title>Jinggoy pinayagang magpunta sa HK</title>
<author></author>
<date>
<month>December</month>
<day>22</day>
<year>2006</year>
</date>
<body>Pinagbigyan kahapon ng Sandiganbayan Special Division ang kahilingan ni Sen. Jinggoy Estrada na makapunta sa Hong Kong sa loob ng dalawang araw mula Disyembre 22-23. &amp;quot;Personal matter&amp;quot; ang idinahilan ng senador sa kanyang pagpunta sa HK. Hindi tumutol ang korte sa kahilingan ni Jinggoy dahil palagi naman umano itong sumusunod sa kondisyon ng korte tuwing lalabas ng bansa. Dahil co-accused si Jinggoy ng kanyang amang si dating Pangulong Erap sa kasong plunder, kinakailangan nitong magpaalam sa korte tuwing lalabas ng bansa. Pinaglalagak siya ng P100,000 travel bond at kailangan nitong mag-report sa korte sa loob ng 5 araw pagbalik sa Pilipinas. (Malou Escudero)</body>
<link>http://www.philstar.com/Article.aspx?articleId=376335&amp;publicationSubCategoryId=92</link>
</article>
<article>
<title>Abra Gob. utak sa Bersamin killing</title>
<author>Ni Joy Cantos</author>
<date>
<month>December</month>
<day>23</day>
<year>2006</year>
</date>
<body>Itinuro ng isa sa apat na suspek si Abra Gob. Vicente &amp;quot;Vic&amp;quot; Valera na siya umanong mastermind o may pakana ng pagpatay kay Abra Rep. Luis Bersamin, Jr. na ikinasawi rin ng bodyguard nito noong Disyembre 16 sa harapan ng Mt. Carmel Church sa New Manila, Quezon City.Sa salaysay ng naarestong si Rufino Panday sa pagharap nito sa media kahapon, pinangalanan nito si Abra Gob. Valera na siyang &amp;quot;utak&amp;quot; sa madugong pananambang kay Bersamin na kalaban nito sa pulitika. Base sa imbestigasyon ng binuong Task Force Bersamin na pinamumunuan ni PNP-CIDG Director Jesus Verzosa, si Panday na isang dating sundalo ng Philippine Army at kasalukuyang operations manager ng Atron Security and Investigation Agency, ang nagsilbing lookout habang dalawa pa sa mga kasamahan niyang suspect na sina Dominador Barbosa at Sonny Taculao ang nagsilbing mga gunmen. Ayon pa kay Panday, pinondohan umano ni Valera ng P5 milyon ang pagpatay kay Bersamin habang si dating La Paz Vice Mayor Freddie Dupo umano ang nagbayad ng inisyal na P 500,000 sa kanila para isagawa ang assassination. Dumalo pa umano si Dupo sa kasal ng maganap ang madugong insidente. Maliban kina Gob. Valera, Panday, Barbosa at Taculao, sinampahan din ng kasong 2 counts ng murder at frustrated murder si Dupo. Bahay ni Gob. Valera niraid Kasunod ng pag-amin ni Panday ay sinalakay ng mga ahente ng Criminal Investigation and Detection Group ang bahay ni Valera sa Emerald Hills Zone 7 sa Bangued, Abra. Ang raid ay base sa search warrant na inisyu ng korte matapos makatanggap ng impormasyon ang PNP-CIDG na diumanoy nag-iimbak dito ng maraming malalakas na kalibre ng armas at bala ang gobernador. Gayunman, wala si Valera at misis nitong si Bangued Mayor Ma. Zita Valera ng maganap ang raid. Dahil dito, sinabi ni PNP Chief Director Oscar Calderon na lalong lumakas ang anggulo ng banggaan sa pulitika sa pamamaslang kay Bersamin. Nabatid na bago napatay si Bersamin ay plinano nitong tumakbong gobernador sa Abra sa 2007 elections. Kaugnay nito, muling itinanggi ni Valera na may kinalaman siya sa pagpatay kay Bersamin at ikinatwirang may mga grupo mula sa mga kalaban niya sa pulitika ang ibig lamang siyang idiin sa krimen. &amp;quot;These are our political detractors who want me and the congressman to become enemies. They know that as long as I and the congressman are united, no one can win over us,&amp;quot; paliwanag ni Valera sa isang radio interview. Matatandaang nag-ambagan ng pera ang mga kasamahang kongresista ni Bersamin para sa reward money kung saan umabot na mahigit P 1 milyon ang nakalap. Layon nito na mapabilis ang pagresolba sa krimen. Si Bersamin ay tinambangan sa harapan ng Mt. Carmel Church matapos mag-ninong sa kasal ng pamangking si Pia, anak ni Court of Appeals Justice Lucas Bersamin.&amp;nbsp; Sa nasabing insidente ay napatay rin ang bodyguard nitong si SPO1 Adelfo Ortega habang sugatan ang kanyang driver na si Allan Sawadan at isa pang 13-anyos na bystander. Samantala, nagpalabas na ng hold departure order ang Department of Justice (DOJ) laban sa mga suspek upang hindi sila makalabas ng bansa. (May ulat nina Angie dela Cruz/Grace dela Cruz)</body>
<link>http://www.philstar.com/Article.aspx?articleId=376434&amp;publicationSubCategoryId=92</link>
</article>
<article>
<title>US umatras na sa VFA!</title>
<author></author>
<date>
<month>December</month>
<day>23</day>
<year>2006</year>
</date>
<body>Nang dahil lamang sa Subic rape case at pagkabigong makuha ang custody ng convicted rapist na si US Marine Lance Cpl. Daniel Smith ay umatras na ang America sa Visiting Forces Agreement (VFA) at kinansela na rin nito ang US military exercises sa Pilipinas. Ipinabatid din ni US Forces in the Pacific Commander, Adm. William J. Fallon na ihihinto na rin ng America ang lahat ng tulong at reconstruction program ng American military dito sa bansa at ibabalik lamang ito kung handa ang Pilipinas na ibigay sa mga sundalong Amerikano ang kanilang legal rights. Sinabi pa ni Fallon na hindi umano sinunod ng Pilipinas ang nakapaloob na kasunduan sa VFA na lahat ng American military personnel ay kinakailangang ilagay sa custody ng US habang hindi pa natatapos ang criminal proceedings kasama na ang anumang apela at hanggang sa final resolution ng kaso. Sa kaso umano ni Smith ay malaki ang nagawang paglabag ng Pilipinas sa VFA kayat tila lumalabas umano na wala nang silbi pa ang kasunduan. (Rose Tesoro)</body>
<link>http://www.philstar.com/Article.aspx?articleId=376443&amp;publicationSubCategoryId=92</link>
</article>
<article>
<title>Computerized election sa 2007 wala nang pag-asa</title>
<author></author>
<date>
<month>December</month>
<day>23</day>
<year>2006</year>
</date>
<body>Inamin kahapon ng Commission on Elections (Comelec) na wala nang pag-asa na maisakatuparan ang &amp;quot;computerized elections&amp;quot; maging ang &amp;quot;pilot testing&amp;quot; nito para sa 2007 elections dahil sa kakapusan na ng panahon. Ipinasa ni Comelec Chairman Benjamin Abalos sa Kongreso dahil sa hindi pa rin naisasapinal ang &amp;quot;automation law&amp;quot; at nanatili pa ring isang panukala. Ngunit ayon kay Abalos, sakaling maipasa ang batas sa automation law hanggang Enero 5, ikukonsidera nila ang pagkakaroon ng electronic transmission sa 2007. Sa kabila nito, hindi naman maipapatupad ang &amp;quot;computerized voting at counting&amp;quot; base sa rekomendasyon ng Comelec National Advisory Council. Ipinaliwanag ni Abalos ang tatlong aspeto ng eleksyon: Una ang voting, counting at electronic transmission sa ilalim ng kanilang programang computerized election. Kung natuloy lamang ito ay hindi na magkakaroon ng manu-manong eleksyon dahil doon pa lamang ay maaari nang malaman ang resulta ng eleksyon at tiyak na mawawala ang pangambang mayroong dayaan. Kung naging computerized din umano ang counting at voting, may basehan na magprotesta ang isang kandidato dahil kaagad na makikita ang pagkakaiba sa bilang ng boto. (Danilo Garcia)</body>
<link>http://www.philstar.com/Article.aspx?articleId=376448&amp;publicationSubCategoryId=92</link>
</article>
<article>
<title>Posisyon ng Mca&amp;ntilde;ang kay Smith suportado ni Miriam</title>
<author></author>
<date>
<month>December</month>
<day>23</day>
<year>2006</year>
</date>
<body>Sinuportahan ni Sen. Miriam Defensor-Santiago ang pagpayag ng Malaca&amp;ntilde;ang na ilipat sa custody ng US Embassy ang convicted rapist na si Lance Cpl. Daniel Smith. Sinabi ni Sen. Defensor, chairperson ng Senate committee on foreign relations, ang naging desisyon ng Palasyo ay pagtalima lamang sa itinakda ng Visiting Forces Agreement (VFA) na dapat manatili sa US custody ang sinumang American serviceman hanggang hindi pinal ang hatol dito ng korte Wika pa ni Defensor, nakasaad sa ating Konstitusyon na ang mga tratadong tulad ng VFA na nilagdaan ng Pilipinas at Estados Unidos ay dapat na ituring na batas na dapat ipatupad. Anya, kahit mayroong kumokontra na mapunta sa US custody si Smith ay wala silang magagawa hanggat umiiral ang VFA. Umaasa din si Santiago na ikukunsidera ng Court of Appeals ang kasunduan sa pagitan ni Foreign Affairs Sec. Alberto Romulo at US Ambassador Kristie Kenney kung saan ay itinakda na mapunta sa custody ng US Embassy si Smith habang hindi sinasabi ng Korte Suprema na dapat makulong ng habambuhay si Smith dahil sa kasong rape. (Rudy Andal)</body>
<link>http://www.philstar.com/Article.aspx?articleId=376456&amp;publicationSubCategoryId=92</link>
</article>
<article>
<title>Mga sasali sa 2007 election dapat kilalanin  Gonzales</title>
<author></author>
<date>
<month>December</month>
<day>23</day>
<year>2006</year>
</date>
<body>Mariing pinabulaanan ng Partido Demokratiko Sosyalista ng Pilipinas (PDSP) ang mga ulat na nais umano ni National Security Adviser Norberto Gonzales na tawaging mga komunista ang lahat ng makakaliwang grupo. Ayon sa grupo, na-misinterpret lamang ang naging pahayag ng kalihim dahil nasabi umano ni Gonzales na ang mga partylist groups na sasali sa darating na eleksiyon ay dapat na&amp;nbsp; &amp;quot;described&amp;quot; o makilala. &amp;quot;What Gonzales said was there will be plenty who will run in the party-lists in the coming elections and we have to describe them all. As national security adviser, it is important (for me) to show soldiers and police what groups are being used by the communists to continue their bad intentions on the public,&amp;quot; paliwanag ni Fr. Romeo Intengan ng PDSP. Ngunit inamin din ni Intengan na maraming grupo ang nagiging front lamang ng CPP-NPA na malayang nakapapasok sa Kongreso. Dahil dito ay nais ng pari na maging mapagmatyag ang publiko sa ibat ibang mukha ng mga komunista na posible umanong mangikil, manira at manggulo sa bayan. (Doris Franche)</body>
<link>http://www.philstar.com/Article.aspx?articleId=376458&amp;publicationSubCategoryId=92</link>
</article>
<article>
<title>Bentahan sa palengke matumal</title>
<author>Ni Rudy Andal</author>
<date>
<month>December</month>
<day>24</day>
<year>2006</year>
</date>
<body>Naging matumal ang bentahan ngayon sa mga palengke bunsod ng pagtaas ng presyo ng pangunahing bilihin at kawalan ng perang pambili ng mga Pinoy. Ayon kay Sen. Mar Roxas, nagkaroon ng moderate na pagtaas ng presyo sa manok, baboy, gulay, isda at iba pang seafoods subalit itoy kaya pa umano ni Juan de la Cruz. Sa paglilibot ng senador sa mga pamilihan, inamin umano ng mga tindero na hindi kasinglakas ang bentahan nila ngayon kumpara noong mga nakalipas na taon. &amp;quot;Ang reklamo ng nasa palengke ngayon ay matumal daw ang benta,&amp;quot; sabi ng senador na tinagurian ding &amp;quot;Mr. Palengke&amp;quot;. Itoy indikasyon lang umano na marami pa rin sa mga Pinoy ang naghihirap ngayon kahit na gumaganda ang takbo ng ekonomiya. Ipinaliwanag pa ng chairman ng Senate committee on trade at economic affairs, na ang paglakas ng halaga ng piso kontra dolyar ay hindi lubos na napapakinabangan ng mga Pinoy kundi ang financial market lamang ang nakikinabang dito. &amp;quot;Itoy nasa financial market lamang, para kay Juan de la Cruz wala silang pakinabang sa paglakas ng piso kontra dolyar,&amp;quot; wika ni Roxas. Mas lalo pa umanong lumiliit ang halaga ng perang ipinapadala ngayon ng mga OFWs kumpara noong nakaraang taon.</body>
<link>http://www.philstar.com/Article.aspx?articleId=376605&amp;publicationSubCategoryId=92</link>
</article>
<article>
<title>Seguridad sa MM pinatindi na</title>
<author></author>
<date>
<month>December</month>
<day>24</day>
<year>2006</year>
</date>
<body>Pinatindi na ng pamunuan ng PNP-National Capital Region Police Office ang seguridad sa Metro Manila at karatig na mga lalawigan dahil na rin sa pagsapit ng Pasko at Bagong Taon. Ayon kay NCRPO spokesman Senior Supt. Agrimeno Cruz, pinakalat na nila ang mga tauhan sa ibat ibang pangunahing establisimiyento at mga malls sa Metro Manila, simbahan, supermarkets gayundin sa mga government at commercial installations. Kasabay nito, patuloy naman ang ginagawa nilang pag iinspeksiyon sa mga bus terminals, seaports at airports partikular sa domestic at international airports. Tiniyak din ni Cruz na may sapat na mga tauhan sa mga matataong lugar at round-the-clock na magbabantay at susubaybay ang kapulisan kasama ang mga barangay tanod, bomb squads at K-9 dogs. May kaukulang checkpoints din na nakalagay sa lahat ng entry at exit points ng Metro Manila para matiyak ang kaligtasan ng publiko mula sa mga banta ng terorismo sa bansa. Samantala, nakaantabay naman ang mga elemento ng Armed Forces of the Philippines para umalalay sa mga tauhan ng PNP sa oras ng kagipitan at emergency. (Angie dela Cruz)</body>
<link>http://www.philstar.com/Article.aspx?articleId=376618&amp;publicationSubCategoryId=92</link>
</article>
<article>
<title>Erap, dismayado sa 9 oras na ibinigay ng Sandiganbayan</title>
<author></author>
<date>
<month>December</month>
<day>24</day>
<year>2006</year>
</date>
<body>Nagpahayag ng pagkadismaya si dating Pangulong Joseph Estrada sa pagbibigay sa kanya ng Sandiganbayan ng siyam na oras na pagbisita sa kanyang pamilya ngayong darating na Pasko. Ayon kay Atty. Rufus Rodriguez, spokesman ni Estrada, lubha umanong maiksi ang ibinigay sa kanilang &amp;quot;pass&amp;quot; pero umaasa sila na mapagbibigyan ang hinihingi nilang apat na araw na bakasyon ng dating pangulo. &amp;quot;We are of course very grateful for the courts consideration, although we had been hoping for four days,&amp;quot; ani Rodriguez sa isang press release. Ayon pa kay Rodriguez, dapat ay ginawa na lamang 24 oras ng korte ang ibinigay na pagkakataon sa dating Pangulo para matagal-tagal nitong makasama ang kanyang inang si Do&amp;ntilde;a Mary Ejercito, 102, na naka-confine sa San Juan Medical Center. Masyado na aniyang mahina si Do&amp;ntilde;a Mary at umaasa rin itong makakasama ng matagal-tagal ang kanyang anak. &amp;quot;Mrs. Ejercitos health is very frail and we had all been hoping Pres. Estrada would be given a few days to spend with her because she would certainly have been so happy to be with her favorite son for a little longer,&amp;quot;ani Rodriguez. Ibinatay naman ng korte ang desisyon na bigyan si Estrada ng siyam na oras sa labas ng kanyang kulungan sa rekomendasyon ng Philippine National Police. Ayon sa isinumiteng &amp;quot;comment&amp;quot; ng PNP sa mosyon ng dating pangulo, wala na silang maitatalagang bantay ni Estrada kung matagal ito sa labas dahil abala na sila sa paghahanda sa 12th ASEAN Summit na gaganapin sa Cebu sa Enero. (Malou Escudero/Edwin Balasa)</body>
<link>http://www.philstar.com/Article.aspx?articleId=376619&amp;publicationSubCategoryId=92</link>
</article>
<article>
<title>Lapid walang balak umatras sa Makati</title>
<author></author>
<date>
<month>December</month>
<day>24</day>
<year>2006</year>
</date>
<body>Wala nang balak na umatras si Sen. Lito Lapid sa 2007 mayoralty race sa Makati City laban kay Mayor Jejomar Binay. Sinabi ni Sen. Lapid, desidido siyang iwan ang Senado sa sandaling bigyan siya ng pagkakataon ng taga-Makati na maging ama ng kanilang lungsod. Wika ni Lapid, minsan nang binigyan ng pagkakataon ng Makati ang isang Kapampangan sa katauhan ni dating Mayor Nemesio Yabut para pagsilbihan ang kanilang lungsod kaya naniniwala siyang bibigyan naman siya ng pagkakataon ng taga-Makati para siya naman ang maglingkod sa mga ito. Aniya, may ilang taon nang naglilingkod sa Makati si Mayor Binay kaya posibleng pagod at sawa na ang mamamayan dito sa paglilingkod ng alkalde at malaki ang kanyang pagkakataon na bigyan ng mandato ng mga residente para siya naman ang magserbisyo. Idinagdag pa ni Lapid na ilang ulit na rin siyang naglingkod bilang punong ehekutibo ng Pampanga bago siya naging senador kaya lubos ang kanyang karanasan para sa pagpapatakbo ng local government. (Rudy Andal)</body>
<link>http://www.philstar.com/Article.aspx?articleId=376629&amp;publicationSubCategoryId=92</link>
</article>
<article>
<title>Injunction ng Mla. RTC vs textbook hinarang ng SC</title>
<author></author>
<date>
<month>December</month>
<day>24</day>
<year>2006</year>
</date>
<body>Hinarang ng Korte Suprema ang injunction na inisyu ng Manila Regional Trial Court (RTC) laban sa kontrobersiyal na textbook project ng gobyerno at Vibal Publishing House na pinondohan ng World Bank. Sa dalawang pahinang resolusyon ng SC en banc, nagpalabas ito ng temporary restraining order (TRO) upang mapigilan ang implementasyon ng injunction order ni Manila Judge Mayra Garcia-Fernandez. Noong Dis. 4, 2006 ay nag-isyu ng preliminary injunction si Fernandez sa kasong idinulog ng Kolonwel, isa sa mga natalong bidders sa Second Social Expenditure Management Project (SEMP2) ng World Bank na layong makabili ng mga libro sa Science, English at Social Studies para sa mga mag-aaral sa elementarya at high school. Kapwa naman iginiit ng Vibal at ng Office of the Solicitor General (OSG) sa petisyong iniakyat sa Korte Suprema na maanomalya at may iregularidad sa naging kautusan ni Fernandez. Binigyang-diin nila na hindi man lamang ito nagsagawa ng mga pagdinig upang marinig ang panig ng kabilang kampo bagkus ay agad na nag-isyu ng permanent injunction pabor sa Kolonwel. Kasabay naman ng TRO na inilabas ng Mataas na Hukuman ay pinagkokomento rin nito ang Kolonwel at si Fernandez upang ipaliwanag ang kanilang panig. Matatandaang naging kontrobersiyal ang textbook project nang ibunyag ni Sen. Panfilo Lacson ang ukol sa umanoy maanomalyang pagkapanalo ng Vibal Publishing sa bidding. (Ludy Bermudo)</body>
<link>http://www.philstar.com/Article.aspx?articleId=376630&amp;publicationSubCategoryId=92</link>
</article>
<article>
<title>Taxi drivers sumagad sa pag-abuso!</title>
<author></author>
<date>
<month>December</month>
<day>25</day>
<year>2006</year>
</date>
<body>Umabot sa sukdulan ang ginawang pag-abuso ng mga taxi drivers bago sumapit ang Pasko matapos tagain nang husto sa pasahe ang mga pasahero. Nawalan ng silbi ang police visibility at help desk ng Philippine National Police (PNP) laban sa mga mapagsamantalang taxi drivers dahil walang mapagsumbungan ang mga pasahero. Nabatid na doble sa metro ang singil ng mga driver at matapos na sumagad na sa pananaga sa mga pasahero bago sumapit ang Pasko. Umapaw ang sumbong sa PNP TXT 2920 at Emergency 117 dahil sa ginagawang pagtanggi ng mga drivers ng halos lahat na kumpanya ng taxi sa mga pasaherong malalayo ang destinasyon at may dalang mga malalaking bagahe. Sa lungsod ng Maynila, partikular na sa Robinsons mall, SM malls at shopping complex sa Binondo, hindi mapigilan ng mga security guard na makipag-away sa mga driver dahil wala naman ang presensiya ng mga pulis. Hindi na rin pumipila ang mga taxi sa mga nakalaang &amp;quot;taxi stop&amp;quot; sa mga malls at tumatanggi na magsakay ng mga may dalang bagahe. Tinataga naman hanggang doble ng nakarehistro sa metro ang mga pasahero na may bitbit na mga appliances at upang madala lamang sa kanilang mga bahay ay walang magawa ang mga pasahero kundi ang pumayag. Itoy sa kabila ng pananakot ng mga pasahero na isusumbong sa Department of Transportation and Communications (DOTC) at PNP upang makansela ang rehistro nito. Hinahamon pa ng ibang driver ang mga pasahero na diretsang magsumbong dahil hindi na mahagilap ang mga pulis sa mga malls. Umapaw naman sa buong Divisoria ang mga illegal vendors na nagsamantala sa pagdagsa ng daan libong mga mamimili na nagsagawa ng &amp;quot;rush shopping&amp;quot; kamakalawa ng gabi upang makahabol sa Pasko. Nagsagawa kahapon ng inspeksiyon si Manila Police District officer-in-charge Sr. Supt. Danilo Abarzosa sa Divisoria upang mapaluwag ang kalsada sa mga vendors ngunit hindi mapigilan ito dahil sa agad na nagsibalikan ang mga tindera sa paglagpas ng inspeksiyon. (Danilo Garcia)</body>
<link>http://www.philstar.com/Article.aspx?articleId=376778&amp;publicationSubCategoryId=92</link>
</article>
<article>
<title>Panawagan para sa Paskong simple, walang basura</title>
<author></author>
<date>
<month>December</month>
<day>25</day>
<year>2006</year>
</date>
<body>Nananawagan ang buklurang Ecological Waste Coalition (EcoWaste Coalition) sa lahat ng pamilyang Pilipino na ipagdiwang ng payak, walang basura at puno ng pagmamahalan ang Kapaskuhan. Ayon kay Rei Panaligan, coordinator ng EcoWaste Coalition, ang Pasko ang isa sa pinakamakulay ngunit pinakamaluho at pinakamakalat na okasyon sa Pilipinas. Sa Metro Manila lamang, ang 6,000 toneladang basura na nalilikha araw-araw ay inaasahang tataas pa sa pagsapit ng panahon ng Kapaskuhan. Ang patuloy na pagtatapon at pagsusunog ng basura ay peligro sa pampublikong kalusugan at kalikasan. &amp;quot;Ang hindi pagtangkilik ng mga produktong nakalilikha ng lason at pag-iwas sa paglikha ng basura ngayong Pasko ay isang mainam na handog sa ating kapwa at Inang Daigdig,&amp;quot; wika pa ni Panaligan. Sa pagdaraos ng Christmas parties o salu-salo, iwasan ang paggamit ng sando bags, styrofoam at disposable na plastic cups at utensils. Ang mga ito ay isang beses lamang nagagamit at napapatapon lamang sa mga tambakan, kanal, ilog at dagat at nagdudulot ng polusyon at pagkamatay ng mga buhay-dagat. Paghiwa-hiwalayin ang mga nabubulok at hindi nabubulok na panapon. Ibaon sa lupa o ikompost ang mga nabubulok at ang hindi nabubulok ay maaaring ibenta. Ang matitipid mula sa gastos sa mga Christmas parties ay maaaring ibigay sa ating mga maralitang kababayan. Hindi kinakailangang mamahalin ang regalong ibibigay sa inyong mga mahal o kaibigan. Ang sariling likhang regalo, email, tawag sa telepono, yakap o halik ay sapat na upang ipakita ang inyong pagmamahal sa iyong kabiyak, pamilya at kaibigan. Para sa karagdagang detalye, makipag-ugnayan lamang sa EcoWaste Coalition sa 9290376.</body>
<link>http://www.philstar.com/Article.aspx?articleId=376786&amp;publicationSubCategoryId=92</link>
</article>
<article>
<title>Mga pulis na magpapaputok ng baril, binalaan</title>
<author></author>
<date>
<month>December</month>
<day>25</day>
<year>2006</year>
</date>
<body>Binalaan kahapon ni PNP Chief Director General Oscar Calderon ang kaniyang mga tauhan na mahaharap sa kaukulang kaparusahan kapag nasangkot sa pagpapaputok ng baril sa pagsalubong sa Bagong Taon. Sa gitna na rin ng maigting na direktiba ni Calderon ay nagsimula namang magbusal ng dulo ng mga armas ng mga pulis ang mga District Director sa Metro Manila at Provincial Directors sa buong bansa. Ginawa ni Calderon ang direktiba upang mabawasan ang mga inosenteng biktima na karaniwan ng tumataas sa tuwing magpapalit ang taon. Ayon kay Calderon, bilang mga alagad ng batas dapat magsilbing modelo ang mga pulis na huwag gamitin ang kanilang mga armas sa nasabing okasyon. Sa halip aniya ay dapat pagtuunan ng mga ito ng konsentrasyon ang pinalakas na police visibility at pagtugis sa mga elementong kriminal na kalaban ng batas. Binigyang diin ng PNP Chief na sinumang pulis na susuway sa kaniyang direktiba ay mahaharap sa kaukulang kaparusahan. Nabatid na matapos ang pagdiriwang ng bagong taon ay binigyan na rin ng instruksyon ni Calderon ang mga hepe ng pulisya na isailalim sa paraffin test at ballistic test ang mga pulis upang mabatid kung pinaputok ng mga ito ang kanilang mga armas. (Joy Cantos)</body>
<link>http://www.philstar.com/Article.aspx?articleId=376789&amp;publicationSubCategoryId=92</link>
</article>
<article>
<title>Water hike maagang pahirap sa 2007</title>
<author></author>
<date>
<month>December</month>
<day>25</day>
<year>2006</year>
</date>
<body>Mariing kinondena ng isang militanteng grupo ang nakatakdang pagtataas ng singil ng tubig sa pagpasok ng taong 2007. Ayon sa Freedom from Debt Coalition (FDC), tiyak na daranas ng ibayong kalamidad at kahirapan ang mga water consumer sa Metro Manila sakaling matuloy ang nakatakdang pagtaas ng singil ng tubig matapos na maaprubahan ang resolusyon para makapagtaas ng singil ang Manila Water Sewerage System (MWSS) at ang Maynilad Water Services. Ipinaliwanag ng FDC na isang resolusyon umano ang ipinasa ng MWSS Board na nagdedeklarang mga ahente at kontraktor lamang at hindi public utilities ang mga korporasyong nagpapatakbo sa operasyon ng suplay ng tubig sa Kalakhang Maynila. Batay sa rekord ng FDC, nagdagdag ng P1.55 at P4.15 kada cubic meter ang MWSS at Maynilad. Maliban dito, binigyan din ng karapatan ang dalawang water concessionaire na ipasa sa mga kostumer ang corporate taxes na dapat ay binabalikat umano ng dalawang korporasyon. Iginiit ng FDC na maanomalya umano ang nasabing resolusyon dahil hindi naman ito idinaan sa public bidding. Kasabay din nito, binatikos din ng grupo ang mga appointees ni Pangulong Arroyo sa dalawang korporasyon na anila ay walang malasakit sa kapakanan ng sambayanan. Dahil dito, nanawagan ang mga militante sa mga opisyal ng MWSS at Maynilad na magbitiw na sa kanilang mga puwesto dahil sa halip umano na proteksyunan ang kapakanan ng mamamayan ay interes ng mga negosyante ang pinangangalagaan ng mga ito. (Ludy Bermudo)</body>
<link>http://www.philstar.com/Article.aspx?articleId=376796&amp;publicationSubCategoryId=92</link>
</article>
<article>
<title>NPA magtataas daw ng permit-to-campaign fees</title>
<author></author>
<date>
<month>December</month>
<day>25</day>
<year>2006</year>
</date>
<body>Nagpaplano umano ang New Peoples Army (NPA) na magtaas ng kanilang singil para sa permit-to-campaign fees sa mga pulitikong kandidato para sa darating na 2007 elections. Ayon kay Jesuit priest Father Romeo Intengan ng Partido Demokratiko Sosyalista ng Pilipinas, nagpapatunay lamang ito na ang nasabing rebeldeng grupo ay hindi isang revolutionary movement kundi isang big-time extortion gang na nagsasagawa ng kanilang operasyon sa bansa. Nakatakdang magdiwang ng kanilang anibersaryo bukas ang NPA subalit tila mananatili na lamang umano ang imahe nito bilang isang bandido na sangkot sa extortion, robbery at iba pang uri ng kriminalidad. Naniniwala rin si Intengan na hindi magdadalawang isip ang mga rebelde na pumatay para sa pera dahil nais ng mga ito na paigtingin ang extortion activities at makalikom ng pera upang makabili ng matataas na kalibre ng baril. Batay sa dokumentong nakalap ng militar, lumilitaw na ang mga NPA ay humihingi ng&amp;nbsp; tatlong hanggang 10 porsiyento mula sa pondo ng mga&amp;nbsp;kandidato kapalit ng kanilang permit upang makapagkampanya sa mga lugar ng NPA sa susunod na taon. (Doris Franche)</body>
<link>http://www.philstar.com/Article.aspx?articleId=376800&amp;publicationSubCategoryId=92</link>
</article>
<article>
<title>PNP full alert sa NPA anniversary</title>
<author></author>
<date>
<month>December</month>
<day>26</day>
<year>2006</year>
</date>
<body>Isinailalim na kahapon ng Philippine National Police (PNP) sa full alert status ang buong puwersa nito sa Metro Manila at Cebu kaugnay ng idaraos na ika-38 taong anibersaryo ng Communist Party of the Philippines-New Peoples Army (CPP-NPA) ngayong araw. Itoy bunsod ng panawagan ng CPP-NPA na palakasin pa ang taktikal na opensiba para wakasan na ang rehimen ni Pangulong Arroyo. &amp;quot;As it celebrates in 38th anniversary on December 26, the CPP calls on all NPA units to further intensify tactical offensives and maintain the momentum till next year in line with the peoples widespread clamor and struggle to end the corrupt, illegitimate, puppet, mendacious and repressive Arroyo regime,&amp;quot; panawagan ng CPP sa kanilang guerilla fronts sa buong bansa. Tiniyak naman ni Sr. Supt. Felipe Rojas, hepe ng National Capital Region Police Office (NCRPO) Intelligence and Detective Management, na ligtas sa terror attacks ang Metro Manila dahil sa pinaigting na police visibility ngayong Kapaskuhan. Sa kabila nito, ayon pa sa opisyal dahil tahimik o walang ingay ng mga pag-atake ang mga terorista ay posibleng may binabalak ang mga itong masama kayat dapat na maging vigilante ang lahat. Nabatid na may 15,000 puwersa ng NCRPO ang inalerto upang magpatupad ng seguridad sa buong Metro Manila. Inalerto rin ang buong puwersa ng pulisya sa Cebu dahil ito ang venue ng naantalang ASEAN Summit na gaganapin sa Enero ng susunod na taon na posibleng pagtangkaang isabotahe ng mga rebeldeng komunista. Binigyang diin naman ni AFP-Public Information Office (AFP-PIO) Chief Lt. Col. Bartolome Bacarro na sa kabila ng pagpapatupad ng apat na araw na SOMO (Suspension of Military Operations) na ang nalalabi na lamang ay sa Disyembre 31 at sa Enero 1 ay nananatiling nasa defensive position ang AFP laban sa pag-atake ng mga rebeldeng NPA. Ang SOMO ay naunang ipinatupad ng military nitong Disyembre 24-25 bilang pagbibigay diwa sa kapaskuhan. Sinabi naman ng CPP na ang apat na araw na deklarasyon umano ng SOMO ng AFP para sa kanilang hanay ngayong kapaskuhan ay panlilinlang lamang . Ipinunto pa ng CPP-NPA na ang kanilang pagpapaigting ng opensiba ay bilang pagtutol sa pagmamaniobra diumano ng Palasyo ng Malaca&amp;ntilde;ang para amyendahan ang 1987 Constitution. Nabatid na ang NPA ay may kabuuang 120 guerilla zones sa buong bansa na nasasakupan ng may 800 munisipalidad sa mahigit 70 lalawigan. Minaliit rin ni Bacarro ang kapabilidad ng mga rebeldeng komunista na labanan ng parehas ang tropa ng militar dahilan nakakapuntos lamang umano ang mga kalaban sa mga patraydor na pag-atake laban sa kanilang hanay. (Joy Cantos)</body>
<link>http://www.philstar.com/Article.aspx?articleId=376872&amp;publicationSubCategoryId=92</link>
</article>
<article>
<title>Erap nag-Pasko sa San Juan</title>
<author></author>
<date>
<month>December</month>
<day>26</day>
<year>2006</year>
</date>
<body>Ipinagdiwang kahapon ni dating Pangulong Joseph Estrada ang Pasko sa bahay ng kanyang inang si Do&amp;ntilde;a Mary Ejercito sa Greenhills, San Juan. Alas-9 ng umaga dumating sa San Juan si Estrada matapos siyang sunduin ng helicopter ng kanyang mga anak na sina Sen. Jinggoy Estrada at Jude mula sa kanyang rest house sa Tanay, Rizal. Siyam na oras ang ibinigay ng Sandiganbayan Special Division kay Estrada upang mabisita ang kanyang ina at pamilya. Hindi pinagbigyan ng korte ang kahilingan ni Estrada na manatili ng apat na araw sa San Juan o mula Dis. 24 hanggang Enero 2, 2007. Tinutulan rin ng Philippine National Police ang mosyon na ito ng dating pangulo sa katwirang magiging abala na sila sa paghahanda sa ASEAN Summit sa susunod na buwan. Sa kanyang Christmas message, nanawagan si Estrada sa sambayanang Filipino na ipagpatuloy ang paghanap ng katotohanan o maging &amp;quot;warriors of truth&amp;quot;. Hindi na aniya maaari pang lokohin ang mga Filipino ng mga taong nagtatangkang baliktarin ang katotohanan. Nagdala ng mga sariwang gulay mula sa kanyang rest house si Estrada upang ipasalubong kay Do&amp;ntilde;a Mary. Pinasalamatan rin nito ang Sandiganbayan dahil pinayagan siyang makadalaw sa kanyang ina sa araw ng Pasko. (Malou Escudero)</body>
<link>http://www.philstar.com/Article.aspx?articleId=376881&amp;publicationSubCategoryId=92</link>
</article>
<article>
<title>Gov. Valera ipapatawag</title>
<author></author>
<date>
<month>December</month>
<day>26</day>
<year>2006</year>
</date>
<body>Ipapatawag ng Task Force Bersamin si Abra Governor Vicente Vic Valera kaugnay ng pagpatay kay Rep. Luis Chito Bersamin Jr. noong Disyembre 16 sa Quezon City. Ayon kay PNP-Criminal Investigation and Detection Group (PNP-CIDG), Director Jesus Verzosa, ang hakbang ay upang kunin ang panig ni Valera matapos siyang ituro ng suspect na si Rufino Panday na umanoy nagpondo ng P5M para iligpit ang solon dahil tinik ito sa planong pagtakbo ng misis ng una na si Ma. Zita Valera sa gubernatorial race sa lalawigan sa 2007 elections. Nauna nang inamin ni Panday, dating Duty Sergeant ng binuwag na Philippine Constabulary na siya ang nagsilbing lookout sa krimen. Sinabi ni Panday, ang inisyal na P500,000 ay naibayad na sa kanila at ang balance ay ibibigay umano kapag naisakatuparan ang pagpatay sa mambabatas. Ang nasabing halaga ay ibinigay umano sa kanila ni dating La Paz Abra Mayor Freddie Dupo na kilala namang kaalyado ni Valera. Ayon kay Verzosa, bukod sa pagtatanong ay makakatulong din ng malaki sa imbestigasyon ng Task Force para makilala ang iba pang mga salarin at maaresto sa lalong madaling panahon ang mga sangkot sa krimen. Idinagdag pa ng opisyal na malaki ang maiaambag ng magiging pahayag ni Valera dahil sa may mga inihayag itong ibang anggulo na dapat imbestigahan din ng Task Force. (Joy Cantos)</body>
<link>http://www.philstar.com/Article.aspx?articleId=376884&amp;publicationSubCategoryId=92</link>
</article>
<article>
<title>Puhunan, trabaho darami sa 2007  GMA</title>
<author></author>
<date>
<month>December</month>
<day>26</day>
<year>2006</year>
</date>
<body>Tiniyak ni Pangulong Arroyo na dadagsa ang pagpasok ng puhunan sa taong 2007 kaya makakaasa ang sambayanang Pilipino na darami rin ang malilikhang trabaho. Sinabi ng Pangulo na dahil sa biyaya ng Maykapal, gumanda at tumatag ang kalagayan ng bansa. Bunsod anya ito ng mga ipinatupad na reporma ng kanyang administrasyon at sa hangarin niyang mapagbuti ang serbisyo ng gobyerno para sa tao lalo na sa maralita. Sa pamamagitan anya ng pagkakaisa ng sambayanan ay babangon ang bansa sa kasalukuyan nitong kalagayan. (Lilia Tolentino)</body>
<link>http://www.philstar.com/Article.aspx?articleId=376893&amp;publicationSubCategoryId=92</link>
</article>
<article>
<title>Pag-abswelto kay Garci inangalan</title>
<author></author>
<date>
<month>December</month>
<day>26</day>
<year>2006</year>
</date>
<body>Kinondena ni Sen. Jinggoy Estrada ang ginawang pag-dismis ng Department of Justice (DOJ) sa kaso ni dating Comelec Commissioner Virgilio Garcillano. Ayon kay Sen. Estrada, patuloy ang paglapastangan ng administrasyon ni Pangulong Arroyo sa ating batas at malinaw daw na ito ay isang aroganteng pamamaraan para matiyak na nakaluklok sila sa pwesto. Sinabi ni Sen. Estrada na kahit ilang beses nang ginawa ito ng administrasyon ay patuloy pa rin na nababahiran ng putik ang kanilang mga kamay kahit na sabihin pang legal ang kanyang pagkapanalo. Si Garcilliano ang itinuturong utak sa paglobo ng boto ni Arroyo kaya nakakuha siya ng ilang libong lamang laban sa yumaong Fernando Poe Jr. Katulad ni Estrada, sinabi naman nina Senate Minority Leader Aquilino Pimentel Jr., at Sen. Panfilo Lacson na wala silang balak na maghain pa ng mosyon dito dahil wala naman silang magagawa dahil hawak ng administrasyon ang korte. (Rudy Andal)</body>
<link>http://www.philstar.com/Article.aspx?articleId=376898&amp;publicationSubCategoryId=92</link>
</article>
<article>
<title>Panibagong PI sa basurahan pupulutin  Nene</title>
<author></author>
<date>
<month>December</month>
<day>26</day>
<year>2006</year>
</date>
<body>Malaki ang paniniwala ni Senate Minority Leader Aquilino Pimentel Jr., na hindi magtatagumpay ang panibagong isinusulong na Peoples Initiative (PI) ng mga kaalyado ni Pang. Arroyo. Ayon kay Sen. Pimentel, sa basurahan pupulutin ang petition ng grupong pinangungunahan ng mga dati rin na nangalap ng pirma para ma-amyendahan ang Saligang Batas ng ating bansa. Nauna rito, inihayag ng Pangulo na muli nilang ikakasa ang Charter change ilang araw matapos na magsagawa ng malawakang pasasalamat ang grupong simbahan makaraan na iabandona ng Kamara sa ilalim ni House Speaker Jose de Venecia ang pag-amyenda ng saligang-batas. Dinagdag ni Pimentel na kapos na sa oras para mangalap ng mga pirma rito maliban na lang kung ang dating mga nakalagda ang isusumite nito sa korte para isulong ang PI. Pinayuhan din ng senador ang grupo na ituon na lang ang pansin sa papalapit na halalan at ng sa ganoon ay makakuha naman sila ng boto. Katulad ng mayorya ng Senado, naniniwala si Sen. Pimentel na pwedeng isulong ang saligang batas pagkatapos ng May 2007 elections. (Rudy Andal)</body>
<link>http://www.philstar.com/Article.aspx?articleId=376901&amp;publicationSubCategoryId=92</link>
</article>
<article>
<title>Hinay-hinay lang sa pagkain</title>
<author></author>
<date>
<month>December</month>
<day>26</day>
<year>2006</year>
</date>
<body>Nagbabala ang Department of Health (DOH) sa publiko na mag-ingat sa mamantikang pagkain ngayong panahon ng Kapaskuhan dahil sa posibleng magdulot ito ng malubhang karamdaman gaya ng sakit sa puso. &amp;quot;These (fatty dishes and overeating) can contribute to a very, very bad nutrition and thus may lead to bouts of hypertension, hypercholesterolemia and possibly stroke,&amp;quot; ayon kay Health Secretary Francisco Duque. Bukod dito, pinayuhan din ng kalihim ang publiko na ayusing mabuti ang paghahanda ng kanilang pagkain upang maiwasan ang mga sakit na dulot ng bacteria. Tinutukoy ni Duque ang mga half-cooked na pagkain na nagiging umpisa ng mga mikrobyo at sanhi ng ibat ibang sakit tulad ng diarrhea, gayundin ang typhoid fever, hepatitis A, infection, food poisoning. Ginawa ni Duque ang babala ngayong pagsalubong sa darating na Bagong Taon. (Gemma Garcia)</body>
<link>http://www.philstar.com/Article.aspx?articleId=376902&amp;publicationSubCategoryId=92</link>
</article>
<article>
<title>Mall nasunog! 24 patay</title>
<author></author>
<date>
<month>December</month>
<day>27</day>
<year>2006</year>
</date>
<body>Patay ang 24 katao habang 22 pa ang nasugatan matapos masunog ang isang mall sa Ormoc City, Leyte nitong Pasko ng hapon. Sa inisyal na imbestigasyon ni Sr. Supt. Manuel Cobillo, acting Police Director ng Ormoc Police, nagsimula ang sunog dakong 4:45 ng hapon sa entrance ng Uni-Top department store matapos sumabog ang mga paputok na nakaimbak dito. Ang naturang mall na itinulad umano ng may-ari nitong si Yeong Chong alyas Kenneth Tan sa 168 mall sa Divisoria ay nagbebenta ng mga paputok na gawa sa China at Taiwan sa murang halaga. Bagaman may fire exits ang mall ay nakapadlock ito kaya hindi na nagawang makalabas ng mga biktima na pawang mga tindera at kustomer kaya nagtipon-tipon ang mga ito sa loob ng mga comfort room kung saan 23 sa mga bangkay ay doon nakuha. &amp;quot;The charred bodies were very difficult to recognized. There were 23 of them. Some of the women victims were pregnant. Another victim was found alive and was rushed to the hospital but I was told the victim died while being treated,&amp;quot; ayon pa sa opisyal. Sinabi ni Cobillo na kasalukuyan nilang iniimbestigahan ang posibleng pananagutan ng may-ari ng establisimiyento upang masampahan ng kasong kriminal. Hindi naman itinanggi at hindi rin kinumpirma ni Cobillo ang ulat na isang lalaking bumibili umano ng paputok ang nagsagawa ng pag-testing sa paputok na sumabog at tumama sa nakaimbak na paputok sa entrance ng naturang mall na siyang pinagmulan ng sunog kaya marami ang na-trap na mga biktima. &amp;quot;Initial investigation pointed the source of the fire to cartons containing firecrackers piled near the main entrance of the one-storey Uni-Top Commercial store. It was also learned that the fire exits of the building was padlocked,&amp;quot; ani Cobillo. Sa kasalukuyan, umaabot sa P10-milyong halaga ng ari-arian ang tinupok ng apoy habang patuloy naman ang isinasagawang imbestigasyon ng mga awtoridad sa kasong ito. (Joy Cantos)</body>
<link>http://www.philstar.com/Article.aspx?articleId=376973&amp;publicationSubCategoryId=92</link>
</article>
<article>
<title>Erap, hihirit uli sa New Year</title>
<author></author>
<date>
<month>December</month>
<day>27</day>
<year>2006</year>
</date>
<body>Dahil bitin umano sa siyam na oras na pagdalaw sa kanyang pamilya, muling hihirit na makalabas ng kanyang resthouse si dating Pangulong Estrada mula Dis. 31 hanggang Enero 2, 2007. Ayon kay dating Sen. Rene Saguisag, abogado ni Estrada, hihilingin nilang makabalik ang dating pangulo sa bahay ni Do&amp;ntilde;a Mary sa Kennedy St., Greenhills, San Juan. Ngayong araw nakatakdang ihain ng kampo ni Estrada ang mosyon sa Sandiganbayan Special Division para muling makadalaw sa ina at pamilya. &amp;quot;Wala namang mawawala kung muli kaming magre-request sa korte, ipa-file namin iyan bukas,&amp;quot; pahayag ni Saguisag. Una rito ay humiling ang kampo ni Estrada na makalabas ang dating pangulo mula Dis. 24 hanggang Enero 2 pero tinutulan ito ng Philippine National Police. Ang PNP ang nagbibigay ng seguridad kay Estrada. Ikinatuwiran ng PNP na abala na sila sa paghahanda sa nalalapit na ASEAN Summit ngayong darating na Enero. Kaya sa halip na pagbigyan ang mahabang bakasyon ni Estrada, siyam na oras lamang ang ipinagkaloob sa kanyang &amp;quot;pass&amp;quot; ng Sandiganbayan noong Pasko. Ipinaliwanag naman ni Saguisag na walang masama kung ilang araw ulit ang ihirit nila sa korte para muling makalabas ang dating pangulo. &amp;quot;Well kung hihingi kami ng ilang oras, baka mas kaunti ang ibigay. So the most logical thing here is we will request to allow (ex) President Estrada to leave his resthouse and stay in San Juan from December 31 to January 2,&amp;quot; sabi ni Saguisag. (Malou Escudero)</body>
<link>http://www.philstar.com/Article.aspx?articleId=376981&amp;publicationSubCategoryId=92</link>
</article>
<article>
<title>Pulitiko sa Maynila nagpaparamdam na</title>
<author></author>
<date>
<month>December</month>
<day>27</day>
<year>2006</year>
</date>
<body>Tali pa rin ang kamay ng Commission on Elections (Comelec) sa mga nagsusulputan na posters, banners at streamers ng mga pulitiko sa mga lansangan sa Metro Manila, partikular sa Maynila na maagang nangangampanya para sa darating na May 2007 elections. Ayon kay Comelec Chairman Benjamin Abalos Sr., walang nilalabag na election code ang mga nasabing posters, banners at streamers dahil wala naman umanong nakalagay dito na mga salitang &amp;quot;vote&amp;quot; o &amp;quot;iboto&amp;quot; kaya hindi ito maituturing na paglabag sa election code. Kapansin-pansin ang paglipana ng mga nasabing display sa mga kalye sa Metro Manila lalo na sa Maynila na kalimitang bumabati sa kanilang mga nasasakupan sa tuwing may okasyon gaya ng Araw ng mga Patay at kapaskuhan, gayunman para sa mga botante ay halata na ito ng kanilang maagang &amp;quot;pagpaparamdam&amp;quot; sa publiko. Ipinaliwanag naman ni Abalos na hanggat hindi pa naghahain ng kanilang certificate of candidacy (COC) ang isang kandidato ay hindi pa ito maituturing na kandidato at hindi pa matitiyak kung nais niyang kumandidato sa darating na halalan. Sa Enero 14, 2007 hanggang Marso 29, 2007 ang simula ng paghahain ng COC sa Comelec. (Gemma Garcia)</body>
<link>http://www.philstar.com/Article.aspx?articleId=376986&amp;publicationSubCategoryId=92</link>
</article>
<article>
<title>DepEd magha-house-to-house</title>
<author></author>
<date>
<month>December</month>
<day>27</day>
<year>2006</year>
</date>
<body>Magsasagawa ng house-to-house strategy ang Department of Education (DepEd) upang mahikayat na bumalik sa eskuwela ang mga batang natigil na sa pag-aaral. Ayon kay DepEd Secretary Jesli Lapus, isa sa kanilang priority project ngayong darating na taon ang personal na alamin ng kagawaran ang mga pangalan at tirahan ng mga bata na nag-aaral at mga natigil na upang hikayatin silang muling mag-enrol at bumalik sa paaralan. &amp;quot;Next year, DepEd will again campaign for pre-enrollment under Oplan Balik Eskwela and undertake household level head-count to ensure that no child/youth/adult will be left out of the education system,&amp;quot; pahayag ni Lapus. Lumalabas sa talaan ng DepEd na sa ngayong 2006-2007 school year ay mayroong 12.92 milyong elementary student ang naka-enroll sa elementarya habang 6.33 milyon naman ang nasa sekondarya. Sinisiguro din ni Lapus na sa ilalim ng proyektong Oplan Balik Eskwela ay inaasahan niyang mas tataas ang enrolment sa elementary at high school sa susunod na enrollment period. Bukod sa Oplan Balik Eskwela ay priority project din ng DepEd ang Every Child a Reader Program (ECARP) na ang layunin ay siguraduhing makakabasa ang isang estudyante para makatuntong sa susunod na baitang sa tulong at pagsisikap na rin ng kani-kanilang guro. (Edwin Balasa)</body>
<link>http://www.philstar.com/Article.aspx?articleId=376992&amp;publicationSubCategoryId=92</link>
</article>
<article>
<title>Whitewash sa hot meat probe, pinangangambahan</title>
<author></author>
<date>
<month>December</month>
<day>27</day>
<year>2006</year>
</date>
<body>Nangangamba ang Hog Raisers Association of the Philippines na magkaroon ng whitewash sa isinasagawang imbestigasyon sa smuggling at nakawan ng apat na container vans na naglalaman ng kontaminadong karne ng baboy habang nasa pangangasiwa ang Bureau of Customs (BOC). Ayon sa mga hog raisers, binabantayan nila ngayon ang paglalabas ng National Bureau of Investigation (NBI) ng official report na magtatakda ng paghaharap ng kaso sa mga taong sangkot sa pagkawala ng nakalalasong karneng inangkat mula sa China. Sa inisyal report na inilabas ni NBI Regional Director Ruel Lasala, kinumpirma nito na malaki ang partisipasyon ng Customs insider sa pagkawala ng dalawang 40-footer container vans. Nauna rito, nasabat ng CIDG-Task Force on Anti-Smuggling ang apat na container vans na nakapangalan sa Asia Golden Pork Marketing matapos itong mabigyan ng clearance sa Customs. Matapos ang pagkakumpiska, ipinalagak ni Customs Commissioner Napoleon Morales&amp;nbsp; sa Sigma Seven Storage and Warehouse na nasa Manila Harbor Center. Ayon sa NBI, ang Sigma Seven ay pasilidad na kinontrata ng Customs upang pag-imbakan ng mga nakukumpiskang kontrabando at direktang nasa ilalim ng pangangasiwa ng opisina ni Morales. &amp;quot;May inilabas na Customs Special Order si Commissioner Morales na pinagbabawalan ang sino man na makapasok sa Sigma Seven Warehouse kung walang written authorization mula sa kanya, pero ang nakapagtataka, bakit nawala pa rin ang mga karneng kontaminado?&amp;quot; sabi pa ng NBI official. (Doris Franche)</body>
<link>http://www.philstar.com/Article.aspx?articleId=376998&amp;publicationSubCategoryId=92</link>
</article>
<article>
<title>Gapan-San Fernando-Olongapo fly-over pinasinayaan ni GMA</title>
<author></author>
<date>
<month>December</month>
<day>27</day>
<year>2006</year>
</date>
<body>SAN FERNANDO CITY, Pampanga  Pinasinayaan ni Pangulong Arroyo ang bagong gawang Southbound lane ng Gapan-San Fernando-Olongapo fly-over sa Brgy. Dolores ng lungsod na ito na magpapaunlad sa socio-economic situation ng mga residente ng Zambales, Bataan at lalawigang ito. Kasama ng Pangulo sa inagurasyon ng drive-thru flyover ceremony sina British Ambassador Peter Beckingham, DPWH Undersecretary Rafael Yabut, San Fernando Mayor Oscar Rodriguez, Dolores bgy. chairman Melchor Calauag at Ted Haresco na president at chairman ng Winace Holdings Inc. Idinisenyo ang fly-over para mapaluwag ang trapiko sa Dolores junction at mabawasan ang oras ng pagbibiyahe ng mga motorista mula Metro Manila patungong Bataan at Zambales. Pinasinayaan din ni PGMA ang P25 milyong set section ng 105-taong city public market sa barangay Sto. Rosario matapos dumalo ang chief executive sa Simbang Gabi sa San Fernando Metropolitan Cathedral. (Rudy Andal)</body>
<link>http://www.philstar.com/Article.aspx?articleId=377002&amp;publicationSubCategoryId=92</link>
</article>
<article>
<title>Walang tsunami warning sa Pinas  Phivolcs</title>
<author>Ni Angie Dela Cruz</author>
<date>
<month>December</month>
<day>28</day>
<year>2006</year>
</date>
<body>Pinabulaanan ng Philippine Institute of Volcanology and Seismology (PHIVOLCS) ang mga report na isang tsunami ang nagbabantang humagupit sa Pilipinas makaraan ang naganap na paglindol sa southwestern Taiwan noong Martes ng gabi. Ayon kay Phivolcs director Renato Solidum, walang katotohanan ang ulat na may tatamang isang metrong taas na tsunami patungo sa direksiyon ng Basco, Batanes. Anya, maging ang Pacific Tsunami Warning Center sa Hawaii ay wala namang naipalalabas na tsunami warning hinggil dito. Gayunman, para sa kapakanan ng mga residenteng nakatira sa mga mabababang lugar na gawin pa rin ng mga ito ang higit na pag-iingat para makaiwas sa epekto ng anumang kalamidad na maaaring tumama sa bansa. Isang opisyal ng Japans Meteorological Agency ang nagsabi na walang anumang banta ng posibleng tsunami ang maaaring tumama sa Pilipinas. &amp;quot;The danger has passed,...We predicted tsunami based on the depth and magnitude of the earthquake. But ultimately, it appears no large tsunami were triggered,&amp;quot; sabi ni Hiroshi Koide ng agencys earthquake section. Umabot sa magnitude na 7.1 ang lindol na naramdaman sa Taiwan noong Martes ng 8:26 ng gabi batay sa ulat ng US Geological Survey, pero sinasabi naman ng Taiwans Central Weather Bureau na may lakas itong 6.7 magnitude. Walong minuto pagkaraan ay naitala naman ang 7.0 aftershocks. Iniulat ng Taiwanese media na isa ang patay at tatlo ang nasugatan nang mag-collapse ang bahay nang maganap ang lindol. Apat na miyembro ng pamilya dito ay na-trap dahil sa rubble gayundin ay maraming tulay at kalsada ang winasak at mga kable ng kuryente kaya walang ilaw doon. Noong maganap ang lindol sa Taiwan ay nakapagtala naman ng lindol na magnitude 5.8 sa Richter scale sa Basco noong alas-8:28 ng gabi. Ayon sa Phivolcs, masyadong mahina ang lindol na ito para lumikha ng tsunami.</body>
<link>http://www.philstar.com/Article.aspx?articleId=377139&amp;publicationSubCategoryId=92</link>
</article>
<article>
<title>24 bangkay sa Ormoc fire kilala na</title>
<author></author>
<date>
<month>December</month>
<day>28</day>
<year>2006</year>
</date>
<body>Nakilala na ang 24 nalitsong mga bangkay mula sa nasunog na Uni-Top mall sa Ormoc City, Leyte noong araw ng Pasko. Ayon kay PNP-Firearms and Explosives Device (FED) Director Chief Supt. Florencio Caccam, natukoy ng mga forensic investigators ng Tacloban City Police Crime Laboratory ang mga biktima base sa pagkukumpara sa isinagawang forensic tests at sa impormasyong ibinigay ng mga kaanak. Kabilang sa mga nasawi ay isang buntis, isang bata at dalawang sanggol na ang mga labi ay nakalagak sa V. Rama Funeral Homes habang ang iba ay pinaglalamayan na ng kanilang mga pamilya sa lungsod. Kabilang sa mga natukoy na mga bangkay sina Sheila Teves, Annaliza Orayle, Mica Orayle, Eleonor Empimo, Catherine Mistula, Anna Mae Sanchez, Norissa Inday, Jun Rey Inday, Oscar Merino, Luzviminda Baguio, Brandy Bantasan, Felipe Obe&amp;ntilde;a, Eddie Boy Obe&amp;ntilde;a, Dante Pigay, Elvisa Daquinco, Helen Constantino, Severina Cartagena. Nakatakdang bigyan ng mass burial ang mga biktima. Samantala, hinihinalang nasawi na rin sa sunog ang pito kataong iniulat na nawawala at na-trap sa loob ng nasunog na mall. Iniimbestigahan na ang report na isang batang lalaki na bumili ng toy gun na tinesting umano nito at ng pumutok ay tumama sa nakaimbak na mga paputok sa main entrance ng mall na siyang pinagmulan ng sunog. Ang toy gun ay isa umanong replica na ginagamitan ng gun powder para pumutok. Nabatid na walang lisensiya para magbenta ng paputok ang nasabing mall na pag-aari ng Taiwanese na si Cheong Yong. (Joy Cantos )</body>
<link>http://www.philstar.com/Article.aspx?articleId=377148&amp;publicationSubCategoryId=92</link>
</article>
<article>
<title>Pagbitay kay Saddam tuloy na</title>
<author></author>
<date>
<month>December</month>
<day>28</day>
<year>2006</year>
</date>
<body>BAGHDAD  Pinagtibay ng Court of Appeals sa Iraq ang death sentence kay Saddam Hussein at nakatakda itong bitayin sa loob ng 30 araw. &amp;quot;The appeals court has approved the death sentence. They (the government) has the right to choose the date starting from tomorrow up to 30 days. After 30 days it will be an obligation to implement the sentence,&amp;quot; pahayag ng Iraqi High Tribunal, Aref Abdul-Razzaq al-Shahin. Napatunayang guilty si Saddam, 69, noong Nobyembre 5, 2006 dahil sa pagpatay sa 148 Shiites sa bayan ng Dujail matapos ang isang assassination attempt sa kanya noong 1982. Kasama niyang nahatulan ng parusang bitay ang half-rother na si Barzan al-Tikriti at dating judge Awad al-Bander dahil sa kanilang partisipasyon sa krimen. Ibinasura rin ng korte ang apela ng dalawa. Samantala, inirekomenda ng korte na gawing bitay ang hatol na habambuhay na pagkabilanggo kay dating Vice Pres. Taha Yassin Ramadan dahil sa Dujail killings. Masyado umanong mababa ang parusa.</body>
<link>http://www.philstar.com/Article.aspx?articleId=377156&amp;publicationSubCategoryId=92</link>
</article>
<article>
<title>Mga bawal na paputok tinukoy ng PNP</title>
<author></author>
<date>
<month>December</month>
<day>28</day>
<year>2006</year>
</date>
<body>Tinukoy kahapon ng Philippine National Police (PNP) ang mga ipinagbabawal na paputok na nakamamatay at nakapipinsala ng mga ari-arian. Itoy matapos na maalarma ang PNP sa report ng Department of Health (DOH) na umaabot na sa 126 ang naging biktima ng paputok na halos dumoble kumpara noong 2005 na aabot lamang sa 64 biktima. Sa 126 biktima, isa na ang namatay dahil sa watusi at 8 naman ang may tama ng ligaw na bala habang ang iba ay sanhi ng firecrackers at pyrothecnics. Kabilang sa mga ipinagbabawal na paputok ang pla-pla, trianggulo, atomic triangle, judas belt, super lolo, bawang, baby rocket, kwitis, trompillo at mga paputok na sobra sa 2 gramo ang lamang powder dahil malakas at lubhang mapaminsala. Ipinaliwanag naman ni PNP-FED Director Chief Supt. Florecio Caccam na mahina man o malakas ang paputok kung hindi tama ang paghawak ay mapanganib. At para maiwasan ang aksidente ay makabubuting gumamit na lamang ng torotot sa Bagong Taon. (Joy Cantos)</body>
<link>http://www.philstar.com/Article.aspx?articleId=377163&amp;publicationSubCategoryId=92</link>
</article>
<article>
<title>Pagbabawal sa permit-to-campaign fees ng NPA pasado na sa Kamara</title>
<author></author>
<date>
<month>December</month>
<day>28</day>
<year>2006</year>
</date>
<body>Dahil sa talamak na paniningil ng New Peoples Army (NPA) ng permit-to-campaign fees mula sa mga kandidato sa panahon ng kampanya, ipinasa ng Mababang Kapulungan ng Kongreso sa ikalawang pagbasa bago mag-Christmas break ang panukalang batas na naglalayong ipagbawal ang naturang ilegal na gawain. Sinabi kahapon ni Akbayan Rep. Loretta Ann Rosales na walang karapatan ang mga NPA na angkinin ang isang lugar o probinsiya na ginagawa nilang basehan sa paniningil ng salapi mula sa mga pulitiko bago mangampanya. &amp;quot;Lahat na lang kinukubrahan niya pati mga local government units. Ilegal yon. Kaya sila nakakapaningil dahil gumagamit siya ng baril,&amp;quot; ani Rosales. Napaulat na balak ng NPA na maningil ng mas mataas na permit-to-campaign fees mula sa mga kandidato sa midterm elections sa susunod na taon. Pero hindi binanggit kung ilang porsiyento ang itataas at kung magkano ang sinisingil sa bawat kandidato. Kaugnay nito, sinabi ni Rosales na maihahalintulad sa Value Added Tax (VAT) ang buwis na hinihingi ng mga NPA dahil gusto rin nila itong itaas. Pero aminado si Rosales na kahit maging isang ganap na batas pa ang panukalang naglalayong ipagbawal ang paniningil o panghihingi ng pera mula sa mga pulitiko, hindi rin ito maipatutupad kung mananatiling inutil ang Philippine National Police lalo na sa malalayong probinsiya ng bansa dahil hindi nakakayang pigilan ang mga NPA sa kanilang ilegal na gawain. &amp;quot;Inutil ang PNP sa mga lugar na hindi nila kayang protektahan ang mga mamamayan,&amp;quot; ani Rosales. Hindi aniya dapat ikatuwiran ng kapulisan na kulang sila sa gamit dahil internal ang problemang nararanasan ng PNP kung saan nagkakaroon din ng korupsiyon sa kanilang hanay. (Malou Escudero)</body>
<link>http://www.philstar.com/Article.aspx?articleId=377166&amp;publicationSubCategoryId=92</link>
</article>
<article>
<title>Wage hike sa govt employees ihihirit ni GMA sa Kongreso</title>
<author></author>
<date>
<month>December</month>
<day>28</day>
<year>2006</year>
</date>
<body>Magandang balita para sa humigit-kumulang sa 1.2 milyong empleyado ng gobyerno, mga sundalo at pulis. Isang panukalang batas ang isusumite ni Pangulong Arroyo sa Kongreso sa panunumbalik ng sesyon nito sa Enero 2007 para mabigyan ng 10% umento ang sahod ng mga kawani ng pamahalaan. Ayon sa Pangulo, ang bill na sesertipikahan urgent ay ihaharap ni Budget Secretary Rolando Andaya. Saklaw ng hinihinging umento ang lahat na kagawad ng AFP at PNP. Ayon sa Pangulo, magkakabisa ang wage increase sa Hulyo 1, 2007 at bahagi pa rin ng Salary Standardization Law. (Lilia Tolentino)</body>
<link>http://www.philstar.com/Article.aspx?articleId=377171&amp;publicationSubCategoryId=92</link>
</article>
<article>
<title>Kanselasyon ng Balikatan kawalan din sa US troops  AFP</title>
<author></author>
<date>
<month>December</month>
<day>28</day>
<year>2006</year>
</date>
<body>Hindi lamang ang Armed Forces of the Philippines (AFP) ang naapektuhan kundi malaki ring kawalan sa tropa ng mga sundalong Amerikano ang pagkakakansela sa RP-US Balikatan training exercises sanhi ng isyu sa kustodya sa convicted rapist na si Lance Cpl. Daniel Smith. Sinabi ni AFP- Public Information Office (AFP-PIO) Chief Lt. Col. Bartolome Bacarro na hahanap-hanapin rin ng US troops ang kahusayan ng mga sundalong Pinoy sa guerilla training. Nadismaya ang US kaya kinansela ang Balikatan dahilan sa pagmamatigas ng korte na ibigay sa kanila ang kustodya kay Smith na nakasaad sa nilagdaang Visiting Forces Agreement (VFA). &amp;quot;Trainings are symbiotic. They learn from us guerilla warfare, so there is also a training opportunity also on their part,&amp;quot; ani Bacarro. Aminado naman ang opisyal na sobra-sobrang nanghihinayang ang AFP sa pagkakakansela ng Balikatan dahilan sa malaking naiaambag ng US troops sa pagsasanay sa counterpart ng mga itong sundalong Pilipino partikular na sa paggamit ng mga modernong sandata. Pero sa kabila nitoy umaasa itong magpapatuloy muli ang pagsasanay. (Joy Cantos)</body>
<link>http://www.philstar.com/Article.aspx?articleId=377172&amp;publicationSubCategoryId=92</link>
</article>
<article>
<title>Boga bawal na!</title>
<author>Nina Lilia Tolentino, Joy Cantos At Gemma Garcia</author>
<date>
<month>December</month>
<day>29</day>
<year>2006</year>
</date>
<body>Inutos na ni Pangulong Arroyo ang pagbabawal sa paggamit ng boga o bazooka, isang uri ng paputok na yari sa PVC pipe na popular at nangungunang pasabog ngayon na ginagamit ultimo ng mga bata. Sa kanyang direktiba, inatasan nito ang mga lokal na pamahalaan na magpasa ng isang ordinansa na magbabawal sa paggamit ng boga. Ito ay kasunod ng nakakaalarmang pagtaas ng bilang ng mga nadisgrasya kung saan nakapagtala ang Philippine National Police (PNP) at Department of Health (DOH) ng 30 sugatan sanhi ng boga bago pa man mag-Pasko. Dahil dito, kumilos na si National Capital Regional Police Office (NCRPO) chief director Reynaldo Varilla at inatasan ang limang police directors sa Metro Manila, station at mga precinct commanders na kumpiskahin ang lahat ng mga boga na ibinibenta sa lansangan upang hindi na madisgrasya pa ang maraming taong gagamit nito. Sinabi ni Varilla na ang boga ay ikinokonsiderang mapanganib na pyrotechnic device na maaaring ikasawi ng sinumang gagamit nito sa ilalim ng Republic Act 7183 (Act Regulating the Sale, Manufactire and Distribution and Use of Firecrackers and other Pyrothecnic Device). Ayon kay Health Secretary Francisco Duque III, base sa kanilang nakalap na impormasyon, ang boga ang pangunahing paputok na mas maraming bilang ang nasusugatan simula noong Disyembre 21-27 kayat nangangamba ang DOH sa posibleng pagtaas pa ng bilang nito. Halos 200 porsiyento na ang itinaas ng bilang ng mga natatamaan ng paputok kumpara noong nakaraang taon na mayroon lamang 63 porsiyento. Nagpulong na kahapon ang mga opisyal ng DOH at PNP upang pag-aralan kung paano nila kukumpiskahin ang mga boga na hindi magagalit ang mga tao dahil aminado sila na wala pang batas tungkol sa pagkumpiska dito.</body>
<link>http://www.philstar.com/Article.aspx?articleId=377314&amp;publicationSubCategoryId=92</link>
</article>
<article>
<title>Garci sesentensiyahan ng NPA!</title>
<author></author>
<date>
<month>December</month>
<day>29</day>
<year>2006</year>
</date>
<body>Kinagat ng Communist Party of the Philippines-New Peoples Army (CPP-NPA) ang hamon ni Justice Sec. Raul Gonzalez na magsumbong sa rebeldeng kilusan ang mga hindi kuntento sa desisyon ng DOJ na iabswelto si dating Comelec Commissioner Virgilio Garcillano sa 21 counts ng falsification at perjury. Inihayag ni Ka Roger Rosal, spokesman ng CPP, na inaasahan na nila na lilinisin ng DOJ ang pangalan ni Garci para hindi magsalita ng kanyang nalalaman kaugnay sa nangyaring dayaan sa May 2004 elections. Dahil dito, sinabi ni Ka Roger na nakahanda ang kanilang Peoples court o Kangaroo court na litisin si Garci kung saan ay oobligahin nila ito na humarap. Magugunita na inabswelto ni DOJ chief prosecutor Joventico Zuno si Garci dahil sa paggiit ng dating opisyal ng Comelec na hindi ito umalis ng bansa gayung sinertipikahan ng Singaporean immigration office na nagpunta si Garci sa Singapore sa kainitan ng &amp;quot;Hello Garci&amp;quot; tape controversy. Umani ng batikos ang desisyon ng DOJ, bunsod para hamunin ni Sec. Gonzalez ang mga hindi satisfied sa desisyon na dalhin ang reklamo sa Kangaroo Court ng NPA. (Rudy Andal)</body>
<link>http://www.philstar.com/Article.aspx?articleId=377321&amp;publicationSubCategoryId=92</link>
</article>
<article>
<title>Patay sa Ormoc fire, 25 na</title>
<author></author>
<date>
<month>December</month>
<day>29</day>
<year>2006</year>
</date>
<body>Umabot na sa 25 ang bilang ng namatay sa nasunog na mall sa Ormoc City, Leyte matapos bawian ng buhay kahapon sa ospital ang isa sa mga malubhang nasugatan. Kinilala ang biktima na nasawi na si Ma. Theresa Tarrayo, 33. Nabatid na namaga ang baga ni Tarrayo at hindi na kinaya pang huminga. Kritikal pa rin ang 3-anyos na anak nito. Samantala, nangako naman ang pamunuan ng Unitop mall sa mga pamilya ng mga biktima na sasagutin ang lahat ng gastusin sa pagpapalibing at ospital. Mahigit P100,000 umano ang ipinangakong tulong nito. Bagaman itinatanggi ng may-ari ng mall na silay nagpabaya, pinag-aaralan na ng Bureua of Fire Protection ang pagsasampa ng kasong kriminal at administratibo sa Taiwanese trader na si Cheong Yong alyas Kenneth Tan, may-ari ng Unitop, matapos mabatid na nakapadlock ang mga fire exit nito. (Joy Cantos)</body>
<link>http://www.philstar.com/Article.aspx?articleId=377332&amp;publicationSubCategoryId=92</link>
</article>
<article>
<title>DNA tests sa bangkay ni Janjalani</title>
<author></author>
<date>
<month>December</month>
<day>29</day>
<year>2006</year>
</date>
<body>Tumulong na ang mga forensic experts ng Estados Unidos sa mga awtoridad ng pamahalaan upang matukoy kung ang nahukay na bangkay sa kagubatan ng Patikul, Sulu nitong Miyerkules ay katawan nga ng notoryus na si Abu Sayyaf Chieftain Khadaffy Janjalani. Kahapon ay kumuha ng sample tissue ang mga eksperto para makapagsagawa ng DNA testing sa bangkay. Kamakalawa ng gabi kinumpirma ni 3rd Marine Brigade Commander Major Juancho Sabban na nahukay ng kanilang tropa sa Brgy. Kabuntakas, Patikul ang hinihinalang labi ng Sayyaf lider. Isang tipster ang nagturo sa lugar kung saan ibinaon ang bangkay matapos mapaslang sa isang pakikipag-engkwentro sa tropa ng Marines noong Set. 4, 2006. Si Janjalani ay may patong sa ulong $5 M para sa sinumang makapagtuturo dito, buhay man o patay. Sakaling si Janjalani nga ang bangkay ay isang malaking puntos ito sa kampanya laban sa terorismo. (Joy Cantos)</body>
<link>http://www.philstar.com/Article.aspx?articleId=377333&amp;publicationSubCategoryId=92</link>
</article>
<article>
<title>Voters registration hanggang Dis. 31 na lang</title>
<author></author>
<date>
<month>December</month>
<day>29</day>
<year>2006</year>
</date>
<body>Ipinaalala kahapon ni CIBAC Partylist Rep. Joel Villanueva na hanggang Disyembre 31 na lang maaaring magparehistro ang mga kuwalipikadong botante para sa May 2007 midterm elections. Sinabi ni Villanueva na dapat samantalahin ng mga botante ang pagkakataon na makaboto dahil isa rin itong obligasyon. Tinatayang aabot sa 49 milyon ang mga botante sa 310 presinto sa bansa. Base sa Republic Act No. 8189 o Continuing Registration Act of 1996, hindi na maaaring magkaroon ng registration sa loob ng 120 araw bago idaos ang regular na halalan kaya hindi na i-extend ng Comelec ang registration para sa mga boboto. Ang election period ay magsisimula sa Enero 15, 2007.(Malou Escudero)</body>
<link>http://www.philstar.com/Article.aspx?articleId=377340&amp;publicationSubCategoryId=92</link>
</article>
<article>
<title>60 journalists nagsampa ng class suit vs FG</title>
<author></author>
<date>
<month>December</month>
<day>29</day>
<year>2006</year>
</date>
<body>Isang grupo ng mga mamamahayag ang nagsampa ng kasong paglabag sa freedom of the press laban kay First Gentleman Mike Arroyo matapos nitong sampahan ng kasong libelo ang 43 reporters na nagsulat ng negatibong artikulo laban kay Pangulong Arroyo. Ang P12.5 million class suit ay isinampa ng 60 journalists sa pangunguna ni UP professor Harry Roque sa Makati City Regional Trial Court (RTC). Sinabi ng grupo na malinaw aniya na harassment ang ginagawa sa kanila ni Arroyo, samantalang wala naman aniyang personalan at trabaho lamang ang kanilang ginagawa. Bahagi aniya ng privilege communication ang artikulong nailathala sa mga dyaryo at wala itong malisya. (Lordeth Bonilla)</body>
<link>http://www.philstar.com/Article.aspx?articleId=377343&amp;publicationSubCategoryId=92</link>
</article>
<article>
<title>9 bilanggong OFWs sa Dubai pinatawad ng hari</title>
<author></author>
<date>
<month>December</month>
<day>29</day>
<year>2006</year>
</date>
<body>Pinatawad ng hari ng Dubai ang siyam na convicted overseas Filipino workers (OFWs) na may parusang life sentence kaugnay sa selebrasyon Holy Month of Ramadan ng United Arab Emirates (UAE). Nabatid kay Philippine Consul General in UAE Vicente Vivencio T. Bandillo sa Department of Foreign Affairs (DFA) na mismong si Highness Sheik Mohammad Bin Rashid Al Maktoum, ruler ng Dubai, ang nagpatong ng kanyang kamay sa pagbibigay ng kanyang kapatawaran kina Emerson Cruz Cabal, Celso Vivas Morales, Edgardo Garovillas Castillo, Rolando Cabote Arogar, Francisco Magbitang dela Cruz, Rolando Pajarilio Tornito, Reynaldo Barrientos Abejero, George Victor Escubio Carmen, at Ernesto Natabid Rabe. Ang siyam ay pawang convicted sa kasong may kaugnayan sa droga o narcotics-related crimes. Ito umano ang unang pagkakataon na pinatawad ang mga itinuturing na convicted criminals na hindi man lamang nakapag-serbisyo ng&amp;nbsp;halos sa kalahati ng kanilang sentensiya sa&amp;nbsp;loob ng kulungan. Napag-alaman na sa siyam na OFWs ay tanging sina Arogar at dela Cruz lamang ang nakapag-serbisyo ng mahaba-haba sa loob&amp;nbsp;ng&amp;nbsp;7 taon sa kulungan, habang si Morales ay 4 taon lamang. Base sa Dubai Emirate penal laws, ang life sentence sa UAE ay katumbas ng 25 years jail term. (Rose Tesoro)&amp;nbsp;</body>
<link>http://www.philstar.com/Article.aspx?articleId=377344&amp;publicationSubCategoryId=92</link>
</article>
<article>
<title>Lacson atras na sa pagka-mayor</title>
<author></author>
<date>
<month>December</month>
<day>29</day>
<year>2006</year>
</date>
<body>Hindi na itutuloy ni Sen. Panfilo Lacson ang kanyang planong tumakbong alkalde sa Maynila sa darating na May 2007 elections bagkus ay muli na lamang itong tatakbong senador. Sinabi ni Sen. Lacson, umaasa siyang mauunawaan ng mga residente ng Maynila ang pagbabago ng kanyang plano sa pulitika kung saan ay mas pinili niyang magre-election. Wala pang pinal na partido na sasamahan si Lacson pero malamang na umanib ito sa slate ni Senate President Manuel Villar Jr. kung saan ay makakasama rin siya sa tiket ng mga re-electionists na sina Sens. Ralph Recto, Joker Arroyo, Francis Pangilinan at Reps. Noynoy Aquino at Alan Peter Cayetano. Posibleng si Sen. Alfredo Lim na desididong tumakbong alkalde ng Maynila ang suportahan ni Lacson. (Rudy Andal)</body>
<link>http://www.philstar.com/Article.aspx?articleId=377345&amp;publicationSubCategoryId=92</link>
</article>
<article>
<title>Customs chief nasa hot water dahil sa hot meat</title>
<author></author>
<date>
<month>December</month>
<day>29</day>
<year>2006</year>
</date>
<body>Nasa &amp;quot;hot water&amp;quot; umano si Commissioner Napoleon &amp;quot;Boy&amp;quot; Morales kaugnay sa misteryosong pagkawala ng mahigit P20 milyong kontaminadong karne ng baboy habang nasa ilalim ng kustodiya ng kanyang tanggapan. Nakatakdang ilabas anumang araw mula ngayon ng National Bureau of Investigation (NBI) ang kanilang report sa maeskandalong importasyon ng mga kontaminadong pork meat na inangkat mula sa bansang China. Ang apat na container vans na idineklarang naglalaman ng mackerel ay nasabat ng CIDG-Task Force on Anti-Smuggling&amp;nbsp; matapos madiskubreng mga karneng baboy ang inangkat ng Asia Golden Pork Marketing. Inatasan ni Comm. Morales ang kanyang mga tauhan na ilagay sa Sigma Seven Storage and Warehouse sa Manila Harbor Center ang mga nakumpiskang kontrabando subalit makalipas ang ilang lingo ay nawala ang mga imported pork meat. Kinumpirma rin ng Bureau of Animal Industry (BAI) na pinalitan ang mga selyo na kanilang inilagay matapos nakawin ang tone-toneladang karneng baboy. (Doris Franche)</body>
<link>http://www.philstar.com/Article.aspx?articleId=377346&amp;publicationSubCategoryId=92</link>
</article>
<article>
<title>Clean Air Act paiigtingin ng 4 IT providers</title>
<author></author>
<date>
<month>December</month>
<day>29</day>
<year>2006</year>
</date>
<body>Simula sa Enero 2 ng susunod na taon, pormal nang pasisimulan ang implementasyon ng LTO-IT PETC interconnectivity sa buong bansa para matiyak ang tagumpay ng implementasyon ng Clean Air Act ng pamahalaan. Apat na IT providers ang inotorisahan para sa proyekto, ang ETC IT, Eurolink, RDMS at OAXIS IT matapos mapatunayan na may kakayahan ang apat na magbigay ng serbisyo para sa tagumpay ng programa makaraang makapasa sa technical requirements at financial capability para tulungan ang LTO sa programa. Sa ilalim ng programa, maglalaho na ang non-appearance sa emission testing, maaalis na ang pagkalat ng mga pekeng emission test certificate at hindi na mairerehistro ang mauusok na mga sasakyan sa buong bansa. (Angie dela Cruz)</body>
<link>http://www.philstar.com/Article.aspx?articleId=377347&amp;publicationSubCategoryId=92</link>
</article>
<article>
<title>Gov. Valera inaresto!</title>
<author></author>
<date>
<month>December</month>
<day>30</day>
<year>2006</year>
</date>
<body>Inaresto ng mga operatiba ng PNP-Traffic Management Group (TMG) si Abra Gov. Vicente Valera, ang itinuturong mastermind sa pagpatay sa kanyang pinsang si Abra Rep. Luis Bersamin Jr., dahil sa umanoy paglabag sa &amp;quot;no plate, no travel policy ng Philippine National Police (PNP), paggamit ng sirena at pagkakasamsam ng mga armas sa inilatag na checkpoint sa Quezon City, kahapon ng madaling araw. Nabatid kay PNP Chief Director General Oscar Calderon, bandang alas-2 ng madaling araw ng mahuli sa checkpoint ng PNP-TMG ang sasakyang Silver Chevrolet Suburban SUV ni Valera na walang plaka. Pauwi na ang gobernador sa kanyang tahanan sa Xavierville subdivision sa nasabing lungsod ng masabat at habulin ng pulisya matapos na magtangka itong tumakas. Kasama rin sa inaresto ang driver nitong si Oscar Abella, retiradong pulis na si Leo Bello at Pedro Castillo, 52 anyos. Nakuha sa gobernador ang apat na kalibre .45, isang 8mm at isa pang MP-5 submachine gun. Iginiit ni Valera na ang mga armas ay kailangan niya sa kanyang proteksiyon dahil sa mga banta sa kanyang buhay matapos siyang tanggalan ng security escorts ng PNP. Sinabi pa ng gobernador na legal siyang nag-aplay para sa Permit to Carry Firearms Outside Residence (PTCFOR) para sa naturang mga armas. Gayunman, aminado naman ang gobernador na hindi niya batid ang ipinapatupad na &amp;quot;no plate, no travel&amp;quot; ng PNP. Nakatakdang ipasuri sa PNP-Firearms and Explosive Device kung nakarehistro ang naturang mga armas. Dinala si Valera sa tanggapan ni PNP-CIDG Chief Director Jesus Verzosa sa Camp Crame. Si Verzosa ang pinuno ng binuong Task Force Bersamin. Kaugnay naman sa kasong murder, nilinaw ni Calderon na sa kasalukuyan ay wala pang basehan ang PNP para ikulong si Valera dahil kailangan pa ng matibay na ebidensiya para ito kasuhan ng murder. Pero ayon kay Valera, nakahanda siyang makipagtulungan sa PNP upang malutas ang kaso ng pagpatay kay Bersamin. &amp;quot;Nagkataon lang kasi checkpoint ng TMG, pero habang nandito siya sa Crame sinamantala ng Task Force Bersamin na puwedeng imbitahan si Governor sa killing ni Rep. Bersamin,&amp;quot; pahayag ni Calderon. Nitong Miyerkules ay isinilbi ng pulisya ang imbitasyon kay Valera sa tahanan nito sa QC para isailalim sa masusing pagtatanong sa naganap na krimen pero wala ito sa kanyang bahay. Ayon kay Calderon, bagaman maraming beses nang itinanggi ni Valera na may kinalaman siya sa pagpatay ay mas mabuti na ring maidokumento ito ng mga imbestigador ng TF Bersamin. Ang gobernador ay isinailalim rin sa medical checkup at standard fingerprinting procedures sa tanggapan naman ng PNP-TMG bago ibinalik muli sa CIDG. (Joy Cantos)</body>
<link>http://www.philstar.com/Article.aspx?articleId=377479&amp;publicationSubCategoryId=92</link>
</article>
<article>
<title>Wala ng extension sa bagong voters  Comelec</title>
<author></author>
<date>
<month>December</month>
<day>30</day>
<year>2006</year>
</date>
<body>Iginiit kahapon ni Commission on Election (Comelec) Chairman Benjamin Abalos Sr. na hindi na magkakaroon pa ng extension para sa registration ng mga bagong botante sa May 2007 election. Ayon kay Abalos, wala na ring panahon pa para magkaroon ng extension ang registration na magtatapos bukas, Dis. 31, 2006 ng hanggang alas-5 ng hapon. Ayon sa Comelec, ugali na umano ng mga Pilipino na kung kailan huling araw ng rehistrasyon ay saka magpaparehistro kaya nagdudulot ng matinding siksikan sa mga tanggapan ng Comelec. Nilinaw naman ni Abalos na umabot na sa 2 milyon ang nagparehistrong mga bagong botante at inaasahan namang aabot ito ng 4 milyon na kanilang target na magpaparehistro hanggang sa katapusan ng buwan. Samantala, kahapon ay halos daan-daang magpaparehistro ang nagtungo sa tanggapan ng Comelec sa Intramuros kaya napilitan ang mga ito na humingi ng tulong sa lokal na pamahalaan upang maipasara ang kalsada na dinadaanan ng mga tao upang hindi magkagulo. Inaasahan naman ni Abalos na sa kabila ng pagkakaroon ng siksikan ng tao ay magiging maayos pa rin ito at magtatapos ang rehistrasyon ng maayos at mapayapa. (Gemma Garcia)</body>
<link>http://www.philstar.com/Article.aspx?articleId=377484&amp;publicationSubCategoryId=92</link>
</article>
<article>
<title>Erap, pinayagang mag-New Year sa San Juan</title>
<author></author>
<date>
<month>December</month>
<day>30</day>
<year>2006</year>
</date>
<body>Muling pinagbigyan kahapon ng Sandiganbayan Special Division ang mosyon ni dating Pangulong Joseph Estrada na makadalaw sa kanyang inang si Do&amp;ntilde;a Mary Ejercito sa bahay nito sa Greenhills, San Juan sa Enero 1. Gaya ng nakaraang Pasko, siyam na oras din ang ibinigay na &amp;quot;pass&amp;quot; kay Estrada para makapiling ang kanyang 102-anyos na ina at pamilya. &amp;quot;Hence the court hereby permits the accused former President to spend New Years Day in his mothers residence in Kennedy St., Greenhills, San Juan and no other place from 8:00 oclock in the morning until 5:00 oclock in the afternoon of January 1, 2007,&amp;quot; anang desisyon. Ang orihinal na kahilingan ng kampo ni Estrada ay manatili ang dating lider sa San Juan mula sa hapon ng Dis. 31, 2006 at bumalik sa resthouse sa umaga ng Enero 2, 2007, pero tinutulan ito ng prosekusyon. Nais din ng PNP na limitahan lamang ng korte ang araw nang paglabas ni Estrada dahil kulang ang kanilang tauhan para sa paghahanda sa ika-12th ASEAN Summit na isasagawa sa ikalawang linggo ng Enero 2007 sa Cebu. (Malou Escudero)</body>
<link>http://www.philstar.com/Article.aspx?articleId=377491&amp;publicationSubCategoryId=92</link>
</article>
<article>
<title>Kandidato ng administrasyon mas may pag-asa kaysa sa oposisyon  Nograles</title>
<author></author>
<date>
<month>December</month>
<day>30</day>
<year>2006</year>
</date>
<body>Kahit umaarangkada sa mga surveys ang mga kandidato ng oposisyon sa pagka-senador para sa May 2007 midterm elections, naniniwala pa rin si House Majority Leader Prospero Nograles na wagi ang senatorial line-up ng administrasyon. Ayon kay Nograles, hindi dapat gawing basehan ang mga surveys para masiguradong mananalo ang isang kandidato.Sinabi pa ng solon na mas maganda kung matalo sila sa surveys, pero panalo naman sa halalan. &amp;quot;Mas maganda na matalo kami sa surveys dahil tiyak na mga kandidato naman ng administrasyon ang magwawagi sa resulta ng halalan dahil sa aming makinarya at mataas na kuwalipikasyon,&amp;quot; pahayag ni Nograles. Hindi aniya popularity contest ang eleksiyon na katulad ng Philippine idol dahil mas dapat tingnan ang kakayahan&amp;nbsp; at kuwalipikasyon ng isang kandidato. Nangnguna sa pinakahuling survey ng SWS sa top 12 ang mga oposisyong sina Loren Legarda, Sen. Panfilo Lacson, Sen. Francis Pangilinan, Senate President Manuel Villar Jr., Rep. Alan Peter Cayetano, Vicente &amp;quot;Tito&amp;quot; Sotto III, Sen. Ralph Recto, broadcast journalist Korina Sanchez, Atty.&amp;nbsp; Aquilino &amp;quot;Koko&amp;quot; Pimentel III, Gregorio &amp;quot;Gringo&amp;quot; Honasan, San Juan Mayor JV Ejercito at Sen. Edgardo Angara. Kabilang sa mga manok ng administrasyon sa pagka-senador sina Mike Defensor; Optical Media Board chairman Edu Manzano; TESDA secretary general Jose Syjuco; Puerto Princesa Mayor Edward Hagedorn at DENR Secretary Angelo Reyes. (Malou Escudero)</body>
<link>http://www.philstar.com/Article.aspx?articleId=377499&amp;publicationSubCategoryId=92</link>
</article>
<article>
<title>P3,000 wage hike sa govt workers giit</title>
<author></author>
<date>
<month>December</month>
<day>30</day>
<year>2006</year>
</date>
<body>Patuloy na igigiit ng mga militanteng mambabatas sa Mababang Kapulungan ng Kongreso ang pagpasa ng panukalang P3,000 across-the-board wage hike sa mga empleyado ng gobyerno dahil hindi umano sapat ang 10 porsiyentong increase na gustong isulong ng Malaca&amp;ntilde;ang. Ayon kay Bayan Muna Partylist Rep. Joel Virador, tanging sa mga top-level government executives lamang papabor ang 10% increase sa sahod at hindi sa mga empleyadong kumikita lamang ng mahigit sa P5,000 isang buwan. Kung matutuloy ito, mahigit P500 lamang ang madadagdag sa sahod ng Salary Grade 1 na empleyado ng gobyerno na kumikita ng P5,082 kada buwan, na sobrang malayo sa P16,900 monthly cost of living na dapat kitain ng isang empleyado. Ayon pa kay Virador, ang Government Compensation and Classification Act (GCA) ay maliwanag na paborable lamang sa mga top-level government executives at hindi sa mga rank and file employees na nasa clerical, administrative, technical at iba pang posisyon na may lower salary grades. (Malou Escudero)</body>
<link>http://www.philstar.com/Article.aspx?articleId=377503&amp;publicationSubCategoryId=92</link>
</article>
<article>
<title>2007, taon ng bagong hamon sa buhay  CBCP</title>
<author></author>
<date>
<month>December</month>
<day>30</day>
<year>2006</year>
</date>
<body>Dapat umanong ituring na panibagong paghamon sa buhay ang sasapit na Bagong Taon upang makabangon mula sa kahirapang dinaranas sa kasalukuyan. Ito ang sinabi kahapon ni Manila Archbishop Gaudencio Cardinal Rosales sa ipinalabas nitong isang pahinang New Years message. Sa kanyang mensahe, sinabi ng Cardinal na hindi na umano dapat pang ikumpara at alalahanin ng mga Pinoy ang mga pangyayari sa lilipas na taon, na karamihan ay mahirap at malulungkot. Aniya, sa halip ay dapat tingnan na lamang ng bawat Pilipino ang taong 2007 bilang panahon ng mga bagong hamon sa buhay upang muling makapagsimula. Ito rin aniya ang tamang panahon upang magsama-sama ang lahat tungo sa layunin na maging isang komunidad ng mamamayan na nagsasakripisyo para sa ikabubuti ng lahat. Gayunman, nilinaw ni Rosales na ang nag-iisang hinahangad ng bawat isa ay walang kinalaman sa kayamanan dahil ang kayamanan aniya ay madaling nakapagwawatak-watak ng tao. (Mer Layson)</body>
<link>http://www.philstar.com/Article.aspx?articleId=377506&amp;publicationSubCategoryId=92</link>
</article>
<article>
<title>FG di takot sa class suit</title>
<author></author>
<date>
<month>December</month>
<day>30</day>
<year>2006</year>
</date>
<body>Hindi umano kayang takutin ng isang class suit ng mga taga-media si First Gentleman Mike Arroyo para bawiin nito ang kaniyang demanda laban sa mga mamamahayag. Ayon sa tagapagsalita ni Ginoong Arroyo na si Atty. Jesus I. Santos, ginagawa lamang ni Ginoong Arroyo ang gagawin ng sinumang ordinaryong mamamayan na ipinagtatanggol ang karangalan at reputasyon laban sa mga abusadong mamamahayag. Tugon ito ng kampo ni Arroyo sa isinampang demanda ng 40 journalists na nag-aakusa kay FG ng paglabag sa press freedom. Sinabi ni Santos na hindi magiging patas para sa Unang Ginoo kung siya ay patitigilin sa pagtatanggol sa kaniyang karangalan na niyuyurakan ng mga sinungaling at malisyosong mga pahayag. Ibinasura din ni Santos ang mga paratang na hinaharass ni Arroyo ang media. Sa katunayan, ayon kay Santos, ang Unang Ginoo ang hinaharass. &amp;quot;Ilang buwan nang binabato ng kung anu-anong akusasyon at kasinungalingan si Ginoong Arroyo ngunit hindi siya naghabla. Subalit ayaw din lamang nilang tumigil kaya dapat lamang na ipagtanggol na ni Mr. Arroyo ang kaniyang karangalan at dignidad ng kaniyang pamilya. (Lilia Tolentino)</body>
<link>http://www.philstar.com/Article.aspx?articleId=377508&amp;publicationSubCategoryId=92</link>
</article>
<article>
<title>DNA test kay Janjalani 3-4 linggo pa</title>
<author></author>
<date>
<month>December</month>
<day>30</day>
<year>2006</year>
</date>
<body>Tatagal pa ng tatlo hanggang apat na linggo ang DNA test para mapatunayan kung ang nahukay na naaagnas na bangkay sa Patikul, Sulu noong Miyerkules ay labi ni Abu Sayyaf leader Khadaffy Janjalani. Sa press briefing sa Camp Aguinaldo, sinabi ni Phil. Marines spokesman Lt. Col. Ariel Caculitan na nangangailangan ang mga forensic experts ng sapat na panahon mula 3-4 linggo para makumpleto ang DNA test sa pagsusuri ng sample tissue na nakuha sa bangkay. Binigyang-diin ni Caculitan na hindi sila dapat kaagad magtiwala sa inihayag ng mga sumukong miyembro ng Sayyaf at dahil itinuturing na high value target si Janjalani ay dapat na maberipika itong mabuti. Si Janjalani, ayon sa mga testimonya ng ma sumukong bandido, ay napatay umano sa pakikipag-encounter sa mga sundalo noong Setyembre 4 sa bayan ng Patikul. Sa naturang sagupaan, 6 tauhan ng Marines ang napatay habang 19 ang sugatan. (Joy Cantos)</body>
<link>http://www.philstar.com/Article.aspx?articleId=377509&amp;publicationSubCategoryId=92</link>
</article>
<article>
<title>Valenzuela full alert sa New Year</title>
<author></author>
<date>
<month>December</month>
<day>30</day>
<year>2006</year>
</date>
<body>Bilang paghahanda sa pagdating ng Bagong Taon, isinailalim ni Valenzuela City Mayor Sherwin Gatchalian sa &amp;quot;full alert&amp;quot; mula Dis. 29, 2006 hanggang Enero 1, 2007 ang mga miyembro Bureau of Fire Protection  Valenzuela, Valenzuela City Police, Action Center, City Health Office, City Social Welfare and Development Office at Valenzuela General Hospital.&amp;nbsp; &amp;quot;Kailangan maging handa ang ating mga tanggapan upang rumesponde sa anumang sakuna tulong ng sunog at iba pang problemang dala ng pagsalubong sa bagong taon,&amp;quot; ani Gatchalian. Sa ilalim ng Oplan: Bagong Taon, mahigpit na ipapatupad sa buong Lungsod ng Valenzuela ang 24 hour full manpower support ng ibat-ibang tanggapan; pagdedeklara ng &amp;quot; no firecrackers zones&amp;quot; sa MacArthur Highway, Karuhatan/Gen. T. de leon Road at Maysan Road; one-side parking sa lahat ng secondary and arterial roads; at pagpapatrolya sa buong lungsod sa Disyembre 31 upang mahigpit na bantayan ang mga matitigas ang ulong nagbabalak gumamit ng mga ipinagbabawal ng paputok. &amp;quot;Nakikiusap ako sa mga Valenzuelano na iwasan na ang paggamit ng mga paputok sa pagdiriwang ng Bagong Taon,&amp;nbsp; marami pang paraan ng pagsalubong sa bagong taon ang ligtas at magdudulot rin ng saya sa lahat&amp;quot; pagtatapos ni Gatchalian. Para sa mga emergency, maaring tumawag sa Action Center sa mga telepono bilang 291-8231 or 292-1405.</body>
<link>http://www.philstar.com/Article.aspx?articleId=377510&amp;publicationSubCategoryId=92</link>
</article>
</data>