<?xml version="1.0" encoding="ISO-8859-1" ?>
<data>
<article>
<title>Ping: Mateo nag-sorry</title>
<author>Rudy Andal</author>
<date>
<month>September</month>
<day>01</day>
<year>2003</year>
</date>
<body>Humingi umano ng tawad kay Senador Panfilo Lacson ang dating police-civilian asset na si Francisco &amp;quot;Kit&amp;quot; Mateo matapos nitong ibunyag ang mga kasinungalingan na kanyang sinabi sa panayam ng dalawang malaking television station habang aktibo pa sa pagkapulis ang senador. Ayon kay Lacson, ang mga ginawang pahayag ni Mateo sa panayam nina Anna Marie Fuderanan ng ABS-CBN at Sandra Aguinaldo ng GMA-7 ay pawang mga kasinungalingan laban sa kanya dahil gusto umano nitong masira siya sa publiko habang siya pa ang hepe ng Philippine National Police (PNP) . Sa katunayan umano, isa din si Ambet Antonio na kumumbinsi sa kanya upang magtahi-tahi ng kuwento na makasasama sa dating hepe ng PNP kapalit ng kanyang kalayaan at tulong pinansiyal. Nakilala ni Mateo si Antonio sa New Bilibid Prison makaraang mahatulan ng kasong pagpatay sa basketball star na si Arnie Tuadles. Sinabi ng Senador na nakasaad din sa testimonya ni Mateo na &amp;quot;kapit na ito sa patalim&amp;quot; sa pagsasabi ng mga kasinungalingan laban sa kanya dahil nais nitong makapiling ang kanyang pamilya bago siya namatay sa sakit na kanser. Nabatid na si Antonio ang gumawa ng paraan upang ma-interview ni Fuderanan si Mateo kapalit ng kanyang kalayaan subalit hindi pa rin siya nakalaya kung kayat nagkaroon na siya ng pagdududa na ginamit lamang siya ng mga ito upang ibagsak si Lacson. Nang tanungin naman ni Aguinaldo kung ano ang kasiguraduhan na nagsasabi ito ng totoo, sinabi nito na &amp;quot; malapit ng dumating ang aking oras, gusto kong ituwid ang lahat ng aking pagkakamali at humihingi ako ng kapatawaran kay Gen. Lacson.&amp;quot; Idinagdag pa ni Mateo sa panayam ni Aguinaldo na maluwag na siyang makakahinga dahil naitama na niya ang kanyang mga pagkakamali at malinis na ang kanyang konsensiya. Si Mateo ay binawian ng buhay noong Disyembre 2000 dalawang buwan matapos ang panayam ng GMA-7. (Ulat ni Rudy Andal)</body>
<link>http://www.philstar.com/Article.aspx?articleId=219390&amp;publicationSubCategoryId=92</link>
</article>
<article>
<title>Abogado sinuspinde ng Supreme Court</title>
<author>Grace dela Cruz</author>
<date>
<month>September</month>
<day>01</day>
<year>2003</year>
</date>
<body>Dahil sa panghihikayat at pangungunsinti sa pagsasawalang bisa ng kasal, isang abogado ang sinuspinde ng Supreme Court. Sa decisison ng SC sa panulat ni Justice Consuelo Ynares Santiago, kinatigan nito ang unang rekomendasyon ng Integrated Bar of the Philippines (IBP) na masuspinde ng isang taon mula sa kanyang serbisyo si Atty. Rizalino Simbillo. Batay sa rekord ng korte, si Simbillo ay sinampahan ng kasong paglabag sa Code of Professional Responsibility at Rules of Court ni Public Information Office chief Atty. Ismael Khan matapos na mapatunayan na nagbibigay ito ng maling advertisement at maling pagbibigay ng legal na payo. Ang kaso ay nag-ugat matapos na mabasa ng ilang empleyado ng SC ang advertisement ni Simbillo sa isang malaking pahayagan kung saan nakasaad ang &amp;quot;Annulment of Marriage specialist.&amp;quot; Nakalagay din sa nasabing ads na sa loob ng apat hanggang anim na buwan ay mapapawalang-bisa nito ang kasal ng sinuman kliyenteng hihingi ng kanyang serbisyo kapalit ng P48,000. Isinumbong ni Khan ang nasabing practice ni Simbillo sa IBP kaya inirekomenda naman nito sa SC na isuspinde ang nasabing abogado. Ikinatuwiran ng SC na bagamat legal ang pagpapalagay ng sino mang abogado ng kanilang ads sa pahayagan ay kinakailangan na maging disente pa rin ang dating nito sa mga makakabasa at hindi rin dapat mabahiran ng ano mang katiwalian ang propesyon bilang kinatawan ng korte. Hindi maaaring maipatupad ni Simbilo ang kanyang propesyon bilang abogado sa loob ng isang taon. (Ulat ni Grace dela Cruz)</body>
<link>http://www.philstar.com/Article.aspx?articleId=219403&amp;publicationSubCategoryId=92</link>
</article>
<article>
<title>Comelec pinagpapaliwanag</title>
<author>Malou Rongalerios/Lilia Tolentino</author>
<date>
<month>September</month>
<day>01</day>
<year>2003</year>
</date>
<body>Kinuwestyon ng ilang mambabatas ang Commission on Elections (Comelec) dahil sa diumanoy pagbabawal sa mga squatters na makapagrehitro bilang paghahanda sa darating na eleksyon sa 2004. Pinagpapaliwanag nina Reps. Mario Aguja (Akbayan), Renato Magtubo (Partido ng Manggagawa) at JV Bautista (Sanlakas) ang Comelec matapos na makatanggap sila ng reklamo mula sa grupong Kongreso ng Pagkakaisa ng Maralitang Lungsod at Koalisyon Kontra Demolisyon na pinagbawalang makapagparehistro sa mga taga-squatters. Sa naturang reklamo, ipinagbawal umano ng Comelec na nakapagparehistro ang mga squatters dahil magreresulta umano ito sa legitimazation ng kanilang legal na pag-okupa sa mga pribado at pampublikong lupain. Papayagan lamang umano ng Comelec batay sa bagong ruling nito na makapagparehistro ang mga squatters kung mayroong pagkunsinti ang mga may-ari ng lupang kanilang tinitirikan ng bahay. Iginiit ni Bautista na labag sa constitutional rights ng mga maralita ang anti-poor registration policy na ipinatutupad ng Comelec. Niliwanag pa na sa ilalim ng Absentee Voting law, binibigyan ng karapatang makapagparehistro at bumoto ang mga Pilipinong nagtatrabaho at naninirahan sa ibang bansa kaya hindi ito dapat ipagkait sa mga mahihirap na mismong naninirahan sa ating bansa. Sinabi naman ng Malaca&amp;ntilde;ang na kailangang magpalabas ng malinaw na panuntunan ang Comelec kung hindi nga ba pahihintulutang makaboto ang mga squatter sa darating na eleksyon. Ayon kay Presidential Spokesman Ignacio Bunye, sa panuntunang ipalalabas ng Comelec, kailangang magbigay ng maliwanag na dahilan kung bakit hindi makakasali sa halalan ang mga squatter gayong dati naman ay puwede silang makaboto sa barangay na kanilang kinabibilangan. (Ulat nina Malou Rongalerios/Lilia Tolentino)</body>
<link>http://www.philstar.com/Article.aspx?articleId=219406&amp;publicationSubCategoryId=92</link>
</article>
<article>
<title>Samuel Ong sibak sa NBI</title>
<author>Ludy Bermudo</author>
<date>
<month>September</month>
<day>01</day>
<year>2003</year>
</date>
<body>Tinanggal sa posisyon ng Department of Justice (DOJ) ang Deputy Director ng National Bureau of Investigation (NBI) na si Atty. Samuel Ong na unang nakairingan ni NBI Director Reynaldo Wycoco. Gayunman, hindi nilinaw sa Department Order (DO) No. 314 na nilagdaan ni Justice Secretary Simeon Datumanong ang tunay na dahilan ng pagkakatanggal sa puwesto ni Ong, tumatayong Dep. Dir. for Operations. Nakasaad sa nasabing kautusan na mula sa NBI, itinalaga si Ong sa Commission on the Settlement of Land Problems o CSALOP, isa sa mga ahensya ng DOJ na nasa ilalim ng Light Rail Transit Authority. Alinsunod sa kautusan, walang ibang gagawin si Atty. Ong sa nasabing ahensya kung hindi ang tumulong sa pagsusulat o pagdedesisyon kaugnay sa mga usaping pawang may kaugnay sa iringan sa lupa sa ihahain sa nabanggit na ahensya. Wala pang naitatalaga ang DOJ na kapalit ni Ong. Bagaman isa lamang ang malinaw batay sa nasabing direktiba, nangangahulugan lamang na mula sa malalaki at kontrobersyal na kaso sa droga at mga heinous crimes ay hahawakan na lamang ni Ong ang mga usaping may kaugnayan sa pag-aari ng mga lupain sa bansa. (Ulat ni Ludy Bermudo)</body>
<link>http://www.philstar.com/Article.aspx?articleId=219413&amp;publicationSubCategoryId=92</link>
</article>
<article>
<title>Bilyong piso nawala sa bansa dahil sa paninira</title>
<author></author>
<date>
<month>September</month>
<day>01</day>
<year>2003</year>
</date>
<body>Sinabi ngayon ni Atorni Jesus Santos na bistado na ng publiko ang mga umanoy kasinungalingan ni Senador Panfilo Lacson kaugnay sa pagdawit ng senador sa pangalan ni First Gentleman Mike Arroyo sa binitawang privilege speech nito sa Senado. Ayon kay Santos, tumatayong abugado ni Ginoong Arroyo sa mga kasong libelo laban kina Sen. Lacson, Cavite Rep. Gilbert Remulla at spokesman Lito Banayo, buko na ang mga umanoy pagsisinungaling ng senador matapos na lumabas ang tunay na Jose Pidal noong Huwebes ng gabi sa isang telebisyon. Sinabi ni Santos na ang nakatakdang paglitaw ni Pidal sa publiko sa mga susunod na araw ang magbibigay-wakas sa mga maling alegasyon na ipinakalat ni Lacson sa loob at labas ng bulwagan ng Senado at magsisilang sa katotohanan na magkahiwalay na personahe sina Arroyo at Pidal. Bukod dito, naniniwala rin si Santos na pagkamuhi ng taumbayan ang mararanasan ni Lacson matapos magdulot ng pagkawala nang bilyun-bilyong piso sa ekonomiya ang kanyang mga maling paratang. &amp;quot;Winasak niya ang takbo ng ekonomiya ng bansa. Dahil sa kanyang maling paratang, ilang milyong trabaho ang nawala dahil naging bahag ang buntot ng mga negosyante na mamuhunan sa bansa,&amp;quot; paniniwala pa ni Santos.</body>
<link>http://www.philstar.com/Article.aspx?articleId=219419&amp;publicationSubCategoryId=92</link>
</article>
<article>
<title>Philpost stamp design contest kontra droga inilunsad</title>
<author>Ellen Fernando</author>
<date>
<month>September</month>
<day>01</day>
<year>2003</year>
</date>
<body>Bilang suporta sa kampanya ng gobyerno kontra droga, inilunsad ng Philippine Postal Corporation ang &amp;quot;national Postage Stamp Design Contest&amp;quot; na may temang &amp;quot;Ang Batang pinoy Laban sa Droga&amp;quot; upang maikintal sa kamalayan ng mga kabataan ang panganib ng ilegal na droga. Inihayag ni Postmaster General Diomedio P. Villanueva na bukas ang timpalak na ito para sa elementary at high school students mula sa pribado at pampublikong paaralan sa buong bansa. ang mga lahok ay dapat na nakalagay sa white illustration board na may sukat na 8 3/4 inches x 11 1/2 inches. Kalakip ng artwork ang isang artikulo o interpretasyon na naglalaman ng tema ng disenyo. Itoy dapat makinilyado sa isang A-4 size bond paper at may 100 salita o higit pa. Ang mga artworks ay maaaring likha sa crayola, pastel o water color. Malayang makagagamit ang kalahok ng anumang kulay ngunit mahigpit na ipinagbabawal ang anumang computer-generated artworks. Kailangang ilagay ang pangalan at tirahan ng may likha, kasama ang pangalan ng paaralan sa likod ng illustration board. Hindi kailangang isama sa disenyo ang postage stamp theme at ang bilang ng taon ng ito ay ginawa. Ilagay ang entries sa isang brown envelope at ipadala sa pamamamgitan ng Registered o Domestic Express Mail sa: National Postage Stamp Design Constest Committee, Marketing and Business Development, Philippine Postal Corporation, 1000 Liwasang Bonifacio, Manila. Tanging mga lahok na isinumete sa pamamagitan ng Registered o Domestic express Mail ang tatatanggapin. Mag-uumpisa ang kontes sa Setyembre 1-30. Kailangang makarating ang lahat ng mga entries sa National Postage Stamp design Contest Committee nang di lalampas sa Sept. 30. Ilalathala ang mga winning entries sa commerative covers na ilulunsad naman sa 105th Philpost Anniversary Celebration sa Nob.4-10. Ang mga nagwagi sa patimpalak na ito ay magkakamit ng mga sumusunod: Elementary divison- First prize, P15,000 at Commemorative Frame na nagkakahalaga ng P3,000; Second prize, P10,000 at Third prize, P5,000. Para sa High School Division- First prize, P20,000 at Commemorative Frame; Second prize, P15,000 at Third prize, P10,000. (Ulat ni Ellen Fernando)</body>
<link>http://www.philstar.com/Article.aspx?articleId=219422&amp;publicationSubCategoryId=92</link>
</article>
<article>
<title>Hirit sa taas-pasahe ibinasura ulit</title>
<author>Edwin Balasa</author>
<date>
<month>September</month>
<day>01</day>
<year>2003</year>
</date>
<body>Muling ibinasura ng Land Transportation Franchising and Regulatory Board (LTFRB) ang petisyon ng ibat ibang transport group na taasan ng P1.50 ang singil sa pasahe sa mga pampublikong sasakyan. Ayon kay Dante Lantin, chairman ng LTFRB, susundin nila ang rekomendasyon ng Office of the Solicitor General na panatilihin ang halaga ng pasahe at ibasura ang motions for reconsideration na isinampa ng mga transport group noong Hulyo 15. Agad na umapela ang apat na malalaking transport group nang ibasura ng LTFRB ang kanilang petisyon subalit hindi pa rin sila napagbigyan kahit na muling tumaas ang produkto ng petrolyo. Hindi binigyan ng OSG ng merito ang mga argumento ng Philippine Confederation of Drivers Organization-Alliance of Concerned Transportation Operators (PCDO-ACTO), Federation of Rizal-Cubao Operators and Drivers Alliance (FERCODA), Federation of Drivers and Jeepney Operators of the Philippines (FEJODAP), at Pagkakaisa ng mga Samahan ng Tsuper at Operator Nationwide (PISTON) ang hiling nito na baligtarin ang nauna nang pagbasura ng LTFRB. Kinukuwestiyon ng transport groups ng pinagbasehan ng LTFRB sa pag-compute nito ng gastusin ng mga driver. Sinabi rin nila na hindi naman natupad ng pamahalaan ang ipinangako nitong tulong gaya ng pagbebenta ng mas mababang halaga ng bigas at krudo. Ayon pa kay Lantin, magkakaroon ng malaking epekto sa publiko kung ngayon itataas ang halaga ng pasahe dahil dagdag pa sa nagaganap na kaguluhan sa bansa at ang pagbulusok ng halaga ng dolyar kontra piso. (Ulat ni Edwin Balasa)</body>
<link>http://www.philstar.com/Article.aspx?articleId=219425&amp;publicationSubCategoryId=92</link>
</article>
<article>
<title>Bantay kay Mahusay iharap</title>
<author>Malou Rongalerios</author>
<date>
<month>September</month>
<day>01</day>
<year>2003</year>
</date>
<body>Hinamon nina Malabon-Navotas Rep. Ricky Sandoval at Bukidnon Rep. Juan Miguel Zubiri si Sen. Panfilo Lacson na iharap sa publiko ang mga nagbantay kay Eugenio Mahusay matapos ang pahayag ng testigo na umalis siya sa kampo ng senador dahil sa plano ng mga tauhan nitong patayin siya. Pinuna nina Sandoval at Zubiri na si Mahusay mismo ang nagsabi sa media na narinig niya ang mga nagbabantay sa kanya na papatayin na siya oras na matapos na ang kontrobersiya na kanyang nalikha. &amp;quot;Hinahamon namin si Sen. Lacson na iharap sa madla ang mga nagbantay kay Mahusay para sa isang komprontasyon tungkol sa pahayag ng testigo na papatayin na siya. &amp;quot;Kung ikakaila ito ni Sen. Lacson, walang magiging problema para maiharap niya sa madla ang mga bantay ni Mahusay at pabulaanan din ang planong pagpatay,&amp;quot; ani Sandoval at Zubiri. Pinuna nina Sandoval at Zubiri na makikilala naman ni Mahusay ang mga ihaharap ni Lacson kung ang mga ito nga ang nagbantay sa kanya. Idinagdag pa ng dalawang kongresista na sa kabila ng bigat ng pahayag ni Mahusay, hindi pa inihaharap hanggang ngayon ni Lacson ang mga nagbantay sa testigo upang pasinungalingan ang planong pagpatay. Ni hindi man lang pinapangalanan pa ni Lacson ang mga ito, ayon kay Zubiri at Sandoval. Bukod dito, sinabi rin nina Sandoval at Zubiri na mapapatunayan din sa komprontasyon kung kusa ngang sumama sa kanyang mga kapatid si Mahusay o dinukot siya sa pangangalaga ni Lacson tulad ng ipinagpipilitan ng senador. Pinuna nina Sandoval at Zubiri na si Mahusay na mismo ang nagpahayag na kusa siyang sumama sa kanyang mga kapatid matapos siyang magpasundo sa hotel sa Tagaytay City kung saan siya nakita. Ayon pa kay Sandoval at Zubiri, nagpakita pa ng mga text messages ang pulis na kapatid ni Mahusay na si Jojo na nagsasaad na sunduin na siya sa hotel. Hindi ikinaila ni Mahusay ang mga text messages, ani Zubiri. &amp;quot;Kayat kung pinipilit ni Sen. Lacson na dinukot si Mahusay ng mga kapatid nito, iharap na niya ang mga guwardiya ng testigo para magkaalaman na kung sino ang sinungaling,&amp;quot; dagdag pa nina Sandoval at Zubiri. (Ulat ni Malou Rongalerios)</body>
<link>http://www.philstar.com/Article.aspx?articleId=219429&amp;publicationSubCategoryId=92</link>
</article>
<article>
<title>Utol ni Mike igigisa ngayon</title>
<author>Rudy Andal</author>
<date>
<month>September</month>
<day>02</day>
<year>2003</year>
</date>
<body>Nakatakdang igisa ngayon ng senate blue ribbon committee na pinamumunuan ni Sen. Joker Arroyo ang kapatid ni First Gentleman Mike Arroyo na si Ignacio Arroyo kaugnay sa ginawang expose ni Sen. Panfilo Lacson sa multi-milyong Jose Pidal account. Pinadalhan ng subpoena si Ignacio Arroyo matapos itong umamin na siya si Jose Pidal at siyang nagmamay-ari ng milyun-milyong account sa Union bank at BPI bank sa Perea st., Legaspi village, Makati City. Inaasahang dadalo sa kauna-unahang pagdinig ng senado si FG Mike Arroyo, Kelvin Tan, Thomas Toh Jr., Victoria Toh at star witness ni Sen. Lacson na si Eugenio Mahusay Jr. Sinabi ni Lacson na sa sandaling bumaligtad si Mahusay sa kanyang nilagdaang affidavit kung saan ay inakusahan niya ang kanyang ninong na si FG Arroyo na nagmamay-ari ng milyun-milyong account sa ilalim ng Jose Pidal ay kakasuhan niya ito ng &amp;quot;perjury.&amp;quot; Ang iba pang inaasahang dadalo sa senate inquiry ay ang mga branch managers ng BPI, Union bank at International Exchange bank na pawang nasa Perea st.; ang presidente ng Lualhati Foundation, president ng Kaibigan ni GMA Foundation; Tony Labrador; Ernesto Pineda ng Union bank; BIR chief Guillermo Parayno; NSO Administrator Carmelita Ericta; Atty. Vicente Aquino ng AMLA; Erwin Lapuz at Ferdinand Galvez ng Union bank. Magugunita na inakusahan ni Lacson sa isang privilege speech na si Jose Pidal at FG Arroyo ay iisang tao batay sa ginawang affidavit ni Mahusay na nagsilbing messenger sa Unang Ginoo sa 8th floor ng LTA bldg., Perea st. Isang araw matapos lumantad si Mahusay sa media sa pamamagitan ni Lacson ay biglang &amp;quot;nirescue&amp;quot; ito ng kanyang mga kapatid at maybahay kasama ni HUDCC Chairman Mike Defensor sa safehouse nito sa Milestone hotel sa Tagaytay City. (Ulat ni Rudy Andal)</body>
<link>http://www.philstar.com/Article.aspx?articleId=219509&amp;publicationSubCategoryId=92</link>
</article>
<article>
<title>Tapos na ang drama,manahimik ka na Sen. Lacson</title>
<author>Edwin Balasa/Joy Cantos</author>
<date>
<month>September</month>
<day>02</day>
<year>2003</year>
</date>
<body>Hinimok ngayon ni Presidential brother-in-law Ignacio Arroyo si Senator Panfilo Lacson na manahimik na lamang at gawin ang kanyang tungkulin bilang mambabatas matapos na lumantad at aminin na siya ang Jose Pidal na binanggit ng senador sa kanyang privilege speech. Sa kanyang kauna-unahang pagharap sa mga mamamahayag, nanawagan si Iggi Arroyo kay Lacson na itigil na ang paggamit sa buwis ng taumbayan upang manira ng mga inosenteng tao. Aniya, noon pa alam ni Lacson na hindi si First Gentleman Mike Arroyo ang Jose Pidal subalit kusa nitong itinago sa publiko ang katotohanan upang sirain ang Unang Pamilya. Idinagdag pa ng nakababatang kapatid ng Unang Ginoo na nagpahayag si Lacson na ang Jose Pidal ay kapatid ng First Gentleman matapos na makapanayam si Ignacio ni Arnod Clavio ng GMA-7. Hiniling din ni Ignacio sa senador na kung talagang may nilabag siyang batas ay sampahan na lang siya ng kaso sa korte at huwag nang gamitin pa ang panahon ng Senado sa mga maling paratang. Ipinaliwanag ni Ignacio na ginamit niya ang pangalang Jose Pidal sa halip na ang kayang tunay na pangalan sa pagbubukas ng deposito sa mga bangko bilang seguridad sa kanyang buhay. Aniya, normal na proseso umano ang pagbubukas ng account sa ibang pangalan. Ginagawa umano ito ng mga negosyante upang makaiwas sa mga mapagsamantalang tao tulad ng nasa sindikato ng kidnapping-for-ransom. Aniya, hindi labag sa batas ang paggamit ng alyas sa pagbubukas ng deposito sa bangko at ipinagbawal lang ito matapos na ipasa at pagtibayin ni Pangulong Arroyo ang Anti-Money Laundering Act noong Setyembre 2001. Ayon kay Ignacio, una niyang ginamit ang Jose Pidal ng magbukas siya ng account sa BPI bank sa Perea branch noong Oct. 1997 na kanya ring isinara noong Nobyembre 1998. Muli itong binuksan noong 1998 at muling isinara noong Oct. 2000. Ang Jose Pidal account naman sa Union bank Perea branch ay binuksan noon Dis. 1998 at isinara noong Agosto 2001. Kahapon ay personal itong nagtungo sa PNP crime laboratory upang ipasuri ang kanyang pirma at ang pirma ni Jose Pidal. &amp;quot;Dito malalaman na ang pirmang Jose Pidal na inilabas ni Senador Lacson sa kanyang privilege speech at ang pirma ko ay iisa,&amp;quot; pahayag pa nito. Nabatid naman sa PNP crime lab na sa loob ng tatlong araw ay ipalalabas nila ang resulta ng pagsusuri sa Jose Pidal specimen. (Ulat nina Edwin Balasa/Joy Cantos)</body>
<link>http://www.philstar.com/Article.aspx?articleId=219519&amp;publicationSubCategoryId=92</link>
</article>
<article>
<title>Fix term sa AFP chief</title>
<author>Malou Rongalerios</author>
<date>
<month>September</month>
<day>02</day>
<year>2003</year>
</date>
<body>Isinulong kahapon ni Negros Occidental Rep. Apolinario Lozada ang pagkakaroon ng anim na taong fix term ng hepe ng Armed Forces of the Philippines (AFP) upang masigurong maipatutupad nito ang mga programang may kinalaman sa national security ng bansa. Ayon kay Rep. Lozada, dapat magkasinghaba ang termino ng pangulo ng bansa at AFP chief of staff. Kapag bumaba na sa puwesto ang presidente, dapat lamang na mag-resign na rin ang AFP chief. Hindi rin aniya dapat bigyan ng ibang posisyon sa gobyerno ang hepe ng AFP pagkatapos ng kanyang anim na taong panunungkulan sa militar. Ang nangyayari aniya sa kasalukuyan ay nabibigyan ng ibang posisyon sa gobyerno ang isang nagretiro nang AFP chief pagkatapos ng anim na buwan hanggang isang taon niyang panunungkulan. Naniniwala si Lozada na sapat na ang ipinaglingkod sa bansa ng mga military officers kaya hindi na sila dapat pang bigyan ng ibang posisyon pagkatapos nilang magretiro. Mas makakatulong aniya sa bansa kung magkakaroon ng fix term ang mga susunod na hepe ng AFP upang hindi na igiit sa posisyon ang mga heneral na malapit nang magretiro. Nagiging dahilan din aniya nang pagbaba ng morale ng mga sundalo ang pagpapalit ng hepe ng AFP dahil sa nababagong patakaran. Nakatakdang ihain ni Lozada ang panukala na magsusulong para sa fix term ng hepe ng AFP. (Ulat ni Malou Rongalerios)</body>
<link>http://www.philstar.com/Article.aspx?articleId=219527&amp;publicationSubCategoryId=92</link>
</article>
<article>
<title>Prostitutes bubuwisan na</title>
<author>Malou Rongalerios</author>
<date>
<month>September</month>
<day>02</day>
<year>2003</year>
</date>
<body>Hind pabor ang ilang mambabatas sa plano ng Bureau of Internal Revenue (BIR) na bigyan ng professional tax receipt (PTR) numbers ang mga guest relations officers (GROs) at iba pang babaeng nagtatrabaho sa nightclubs dahil magiging daan ito upang maging legal ang prostitusyon. Ayon kay Bayan Muna Rep. Liza Maza, hindi dapat payagan ng gobyerno ang balak ng BIR na singilin na rin ng buwis ang mga babaeng nagtatrabaho sa nightclubs. Isang &amp;quot;open secret&amp;quot; aniya na ilang nightclubs at bars sa bansa ay nagsisilbing prostitution joints at motel ng mga customers. Sinabi ni Maza na ang pagpataw ng buwis sa mga ito ay magbibigay legalisasyon sa prostitusyon at proteksiyon sa mga nightclub owners at bugaw na magbabayad ng buwis sa tamang oras. Naniniwala si Maza na taliwas sa pahayag ng BIR, hindi mabibigyan ng proteksiyon ng panukala ang mga GRO mula sa kanilang bugaw at abusadong customers. Sa halip, ani Maza isa na naman itong karagdagang pang-aabuso sa mga kababaihan na napuwersang pumasok sa sex trade. Niliwanag nito na bukod sa mga bugaw at may-ari ng clubs, bibigyan din ng lisensiya ng panukala ang gobyerno na abusuhin din nila ang mga ito. Maliwanag aniya na mina ang tingin ng gobyerno sa mga babaeng nasa sex trade na posibleng pagkunan ng pondo. Ang dapat aniyay gumawa ng paraan ang gobyerno upang maiahon sa sex trade ang mga kababaihan at hindi ito dapat kunsintihin sa pamamagitan ng pagsingil ng buwis sa kanila. (Ulat ni Malou Rongalerios)</body>
<link>http://www.philstar.com/Article.aspx?articleId=219533&amp;publicationSubCategoryId=92</link>
</article>
<article>
<title>Chapter 2 ng 'bomba' ni Ping pinasabog</title>
<author>Rudy Andal</author>
<date>
<month>September</month>
<day>02</day>
<year>2003</year>
</date>
<body>Panibagong mga bank accounts nina Jose Pidal at Ms. Victoria Toh na nagkakahalaga ng milyun-milyon ang ibinunyag kahapon ni Senator Panfilo Lacson sa chapter 2 ng kanyang expose laban sa umanoy money laundering activities ni First Gentleman Mike Arroyo. Aabot sa mahigit na P260 milyon ang panibagong mga bank accounts na nadiskubreng nakapangalan kay Jose Pidal at Victoria Toh ang nilalaman ng round 2 ng expose ni Sen. Lacson. Bukod sa naunang P270 milyong mga bank accounts na nakapangalan sa ilalim ni Pidal, Vicky Toh, Thomas Toh Jr., Kelvin Tan, Lualhati Foundation at Kaibigan ni GMA Foundation ay 12 local bank accounts ang nadiskubre bukod pa dito ang pitong new bank transactions mula sa Hong Kong. Ibinunyag pa ni Lacson sa kanyang privilege speech na talagang masuwerte si Pidal dahil hindi na nito kailangang tumaya sa lotto upang tumama ng pera mula sa PCSO dahil napagkalooban si Pidal ng P1.350-M noong Pebrero 28, 2003. Hinamon din ni Lacson ang umaakong si Jose Pidal na si Ignacio Arroyo na magpalabas ito ng special power of attorney upang bigyan siya ng karapatan na i-withdraw ang lahat ng perang nakapangalan sa ilalim ng Jose Pidal mula July 2001 hanggang ngayon. Napag-alaman pa ni Lacson na nagmamay-ari sina Mr. and Mrs. Jose Miguel Arroyo ng 60,758 square meters ng prime property sa Quezon City at hindi ito nakadeklara sa statement of assets and liabilities ni FG Arroyo kaya maliwanag anya na &amp;quot;hidden wealth&amp;quot; ito. Hindi pa umano dito nagtatapos ang mga pagbubunyag niyang gagawin bilang paglaban sa corruption sa pamahalaan dahil pasasabugin niya ang chapter 3 ng kanyang expose na pinamagatan niyang &amp;quot;the moment of truth.&amp;quot; (Ulat ni Rudy Andal)</body>
<link>http://www.philstar.com/Article.aspx?articleId=219538&amp;publicationSubCategoryId=92</link>
</article>
<article>
<title>Kaso vs droga 1 buwan lang dapat lutas na</title>
<author>Grace dela Cruz</author>
<date>
<month>September</month>
<day>02</day>
<year>2003</year>
</date>
<body>Hindi na maaaring pagtagalin ng prosecution sa kanilang mga tanggapan ang mga kasong may kinalaman sa droga, ito ang ipinalabas na kautusan kahapon ng Department of Justice. Inatasan ni Justice Secretary Simeon Datumanong ang mga prosecutors na hindi dapat lumampas ng 30-araw ang imbestigasyong isasagawa ng mga ito sa mga kaso ng droga. &amp;quot;Preliminary investigation of complaints shall be terminated and resolved within 30-days from the date of assignment to the investigating prosecutor,&amp;quot; nakasaad sa kautusan. Maging ang pagreresolba sa mga isinusumiteng petition for review ay hindi na rin dapat pang patagalin kung saan 30-araw lamang din ang dapat na gawing pagdinig. Binigyang diin pa rin ni Datumanong na sino man ang lalabag sa kanyang ipinalabas na Department Order no. 65 ay maaaring patawan ng kaukulang parusa kasama na dito ang pagsususpinde sa kanilang mga allowances. Ang kautusan ay alinsunod na rin sa mahigpit na pakikipaglaban ng gobyerno laban sa droga upang mapabilis ang paglilitis sa mga makakasuhan ng paglabag sa Republic Act 7610 o illegal possession of prohibited drugs. (Ulat ni Grace dela Cruz)</body>
<link>http://www.philstar.com/Article.aspx?articleId=219542&amp;publicationSubCategoryId=92</link>
</article>
<article>
<title>Udong at Ping naggamitan</title>
<author>Rudy Andal</author>
<date>
<month>September</month>
<day>03</day>
<year>2003</year>
</date>
<body>Bumaligtad na ang star witness ni Sen. Panfilo Lacson na si Eugenio &amp;quot;Udong&amp;quot; Mahusay Jr. matapos lumagda ito ng panibagong affidavit kung saan ay pinasinungalingan niya ang naunang sinumpaang salaysay na ibinigay sa senador. Umamin si Mahusay sa isinagawang pagdinig ng senate blue ribbon committee kahapon ukol sa ginawang pagbubunyag ni Sen. Lacson sa Jose Pidal account na napilitan lamang siyang magsinungaling dahil sa galit niya kay First Gentleman Mike Arroyo at sekretarya nitong si Victoria Toh. Humingi din ng paumanhin si Mahusay kay Lacson dahil ginamit niya ang mambabatas upang makapaghiganti lamang siya kay FG Arroyo at Ms. Toh matapos siyang pagbintangang nagnakaw ng cellfone at pera sa LTA Realty. Mariing itinanggi ni Mahusay na sinabi niyang si Mr. Arroyo ay si Jose Pidal dahil binago umano ang isinumite niyang draft ng lagdaan niya ang kanyang naunang sinumpaang salaysay sa tanggapan ni Lacson sa Makati city. Iginiit pa ni Mahusay na nakahanda niyang harapin ang anumang kaparusahan dahil sa ginawa niyang pagsisinungaling sa kanyang sworn statement. Humingi din ng paumanhin si Mahusay sa kanyang ninong na si FG Arroyo dahil sa mga nagawa nitong kasinungalingan. Aniya, napasubo na lamang siya sa ginawa niya kaya matapos mag-isip ay nagpasya siyang magpasundo sa kanyang mga kapatid at maybahay mula sa safehouse sa Tagaytay city dahil na rin sa pangamba na siya ay &amp;quot;itumba&amp;quot; ng mga tauhan ni Lacson matapos tumestigo laban sa Unang Ginoo. Aniya, nadinig niyang nag-uusap ang dalawang nakatalagang security niya na ibinigay sa kanya ni Lacson na malapit na siyang patahimikin kaya nagpasya na siyang magpasundo sa kanyang kapatid. Siniguro ni Mahusay sa blue ribbon na ang nilagdaan niyang pangalawang salaysay ang totoo at pawang kasinungalingan lamang ang nauna niyang pinirmahang affidavit na ginamit ni Sen. Lacson sa expose nito. (Ulat ni Rudy Andal)</body>
<link>http://www.philstar.com/Article.aspx?articleId=219635&amp;publicationSubCategoryId=92</link>
</article>
<article>
<title>Lacson umamo kay Mike</title>
<author>Rudy Andal</author>
<date>
<month>September</month>
<day>03</day>
<year>2003</year>
</date>
<body>Tila nabahag ang buntot at mistulang naging maamo si Senador Panfilo Lacson sa harap ni First Gentleman Mike Arroyo matapos na magharap ang dalawa sa kauna-unahang pagkakataon sa isinagawang imbestigasyon ng senate blue ribbon committee kaugnay sa Jose Pidal account. Kung gaano katigas sa kanyang privilege speech sa Senado si Sen. Lacson ay kapansin-pansin ang pagiging mababa ng tinig nito habang kinukuwestiyon si Mr. Arroyo. Imbis magbato ng tanong ukol sa kanyang mga akusasyon, wala itong masyadong nasabi at hindi na tinapos ang 3 minutong inilaan para sa pagtatanong at ipinaubaya kay Sen. Edgardo Angara ang pagtatanong. Muling hinamon ni Mr. Arroyo si Sen. Lacson na magpakalalaki ito at huwag magtago sa saya ng kanyang parliamentary immunity sa senado para maglubid ng kanyang mga kasinungalingan. Ayon sa First Gentleman, ilang ulit niya nang hinahamon si Lacson na magharap sila sa korte kung naniniwala ang senador na mayroon siyang matibay na ebidensiya para patunayan ang kanyang mga alegasyon. &amp;quot;I am here to face the charges hurled by a senator hiding behind the mantle of parliamentary immunity yet offering not an iota of proof. Hindi lang propaganda, paninira o politika (ito). Kung may ebidensiya, sa korte ang laban,&amp;quot; aniya. Sinabi pa ni Arroyo na hindi dapat idamay sa mga paninira ang kanyang pamilya. &amp;quot;Huwag nang maawa sa akin si Sen. Lacson. Maawa naman siya sa aking pamilya. Wala ng koneksiyon sa gobyerno ang mga sinasabi niya,&amp;quot; ani FG. Iginiit pa ng Unang Ginoo na hindi siya si Jose Pidal gaya ng nais palitawin ni Lacson sa kanyang expose matapos lumantad sa publiko ang kanyang nakababatang kapatid na si Ignacio Arroyo at aminin na siya ang gumamit ng alyas na Jose Pidal. Aniya, huwag dapat pagtakhan ang kakayahan ng kanyang kapatid na si Iggy dahil sa kanilang magkakapatid ay ito ang negosyante, haciendero at isang heredero ng mga Tuazon na may isang panahon sa kasaysayan ng bansa na siyang angkan na nagmay-ari ng Marikina at Quezon City at ilang parte ng Maynila kaya maaari siyang magkaroon ng ganoong kalaking pera sa bangko. Wala rin anyang anumang relasyon siya kina Kelvin Tan, Thomas Toh at Vicky Toh kundi ang pagiging family lawyer nila at bukod dun ay wala ng iba pang relasyon sila gaya ng nais palitawin ni Lacson sa kanyang privilege speech. (Ulat ni Rudy Andal)</body>
<link>http://www.philstar.com/Article.aspx?articleId=219645&amp;publicationSubCategoryId=92</link>
</article>
<article>
<title>Paggamit ni Vicky ng Presidential Yacht sisilipin ng Palasyo</title>
<author>Ely Saludar</author>
<date>
<month>September</month>
<day>03</day>
<year>2003</year>
</date>
<body>Ipasisiyasat ng Malaca&amp;ntilde;ang kung may nalabag sa patakaran ang paggamit ni Vicky Toh at mga tauhan ni First Gentleman Mike Arroyo sa kontrobersyal na Presidential Yacht o ang BRP Ang Pangulo. Ayon kay Deputy Presidential Spokesman Ricardo Saludo, naunang naglabas ng patakaran si Pangulong Arroyo na buksan sa publiko ang BRP Ang Pangulo dahil sa ito ay ipinagbibili ng gobyerno. Bukod dito ay ipinagamit din sa Department of Tourism ang Barko ng Pangulo upang makahikayat ng mga turista sa bansa. Ang pahayag ng Palasyo ay matapos na lumitaw sa imbestigasyon ng Senado sa Jose Pidal account na kinumpirma ni star witness Eugenio Mahusay na sakay siya kasama si Vicky sa ang BRP Ang Pangulo ng magsagawa ng medical mission ang First Gentleman sa lalawigan ng Bataan. Ipinakita sa Senado ang litrato nina Mahusay, Vicky at iba pang tauhan ng Unang Ginoo na sakay ng naturang barko na kinukuwestiyon ni Senador Tessie Aquino-Oreta na bawal gamitin kung wala ang Pangulo ng Republika. (Ulat ni Ely Saludar)</body>
<link>http://www.philstar.com/Article.aspx?articleId=219652&amp;publicationSubCategoryId=92</link>
</article>
<article>
<title>P125 wage hike increase binuhay sa Kongreso</title>
<author>Malou Rongalerios</author>
<date>
<month>September</month>
<day>03</day>
<year>2003</year>
</date>
<body>Dahil sa tatlong taon nang hindi nagbabago ang suweldo ng maraming manggagawa, binuhay kahapon ng isang mambabatas ang panukalang P125 wage increase. Ayon kay Zamboanga del Norte Rep. Roseller Barinaga, chairman ng House committee on labor and employment, tanging ang non-wage o non-monetary benefits lamang ng mga manggagawa ang tumaas sa nakalipas na tatlong taon at hindi ang tinatanggap nilang sahod sa araw-araw. Ipinaliwanag ni Barinaga na malaki ang kaibahan ng pagbibigay ng non-wage o non-monetary benefits dahil hindi naman ito naibibili ng bigas at iba pang pangangailangan ng mga manggagawa. Bagaman at hindi aniya magandang pakinggan para sa mga employers ang pagsusulong ng Kongreso ng P125 wage increase, may basehan naman ang pagbibigay nito dahil ilang beses nang tumaas ang presyo ng mga produktong petrolyo. Sinabi pa nito na sa nakalipas na tatlong linggo lamang ay umabot sa nobenta sentimo (P0.90) ang kabuuang itinaas ng presyo ng gasolina. Inihalimbawa rin ni Barinaga ang mataas na presyo ng elektrisidad na taliwas aniya sa sinasabi ni Pangulong Arroyo na bababa ay hindi naman nararamdaman ng taumbayan. (Ulat ni Malou Rongalerios)</body>
<link>http://www.philstar.com/Article.aspx?articleId=219658&amp;publicationSubCategoryId=92</link>
</article>
<article>
<title>Gloria umaaray na sa picture ni Vicky Toh</title>
<author>Rudy Andal</author>
<date>
<month>September</month>
<day>04</day>
<year>2003</year>
</date>
<body>Inamin ni First Gentleman Mike Arroyo na matapos sumabog ang kontrobersiya sa Jose Pidal at ang umanoy extra-marital affair niya sa kanyang sekretaryang si Victoria Toh ay naiimbiyerna si Pangulong Arroyo sa tuwing nakikita ang larawan nito sa mga pahayagan. Ito ang sinabi ni FG Arroyo ng maging panauhin sa Pipol talk show ng ABS-CBN kamakalawa ng gabi kaugnay sa nagiging reaksiyon ni Pangulong Arroyo sa akusasyon ni Sen. Panfilo Lacson. &amp;quot;Every time she sees the picture of Vicky Toh in the newspaper, of course I know she (PGMA) feels bad but my wife knows the truth but like any woman she gets affected,&amp;quot; wika ng Unang Ginoo. Mariing itinanggi ni Mr. Arroyo ang naging akusasyon ni Sen. Lacson na mayroon silang relasyon ni Ms. Toh lalo na ang pagkakaroon daw niya ng dalawang anak dito. &amp;quot;Kawawa naman si Vicky, she is single and kawawa din si Gloria sa mga ginawang akusasyon ni Sen. Lacson na wala namang katotohanan,&amp;quot; dagdag ni FG Arroyo. Itinanggi din ni Ms. Toh ang paratang ni Lacson na mayroon itong relasyon sa Unang Ginoo at pinabulaanan din nito na nagpadala siya ng mga love letters kay FG Arroyo gaya ng pinalitaw ng senador sa chapter 2 ng kanyang privilege speech kaugnay sa Jose Pidal controversy. Pinabulaanan din ni Ms. Toh na mayroon itong joint account kay Jose Pidal na nagkakahalaga ng P49 milyon sa ibat ibang bangko. &amp;quot;If there is anyone who is at fault, its me. Wala namang kasalanan dito ang pamilya ko, walang kasalanan dito si Gloria, walang kasalanan ang mga anak ko lalo na ang babae kong anak. Pero lahat sila ay naapektuhan,&amp;quot; wika pa ni FG Arroyo. Aniya, ang lalong apektado sa mga ginawang akusasyon ni Lacson sa kanyang pagkatao ay ang kanyang nag-iisang anak na babae na si Luli dahil sobrang close ito sa kanya. &amp;quot;Luli is very, very close to me but when we talk, I can see pain in her eyes. I feel like crying but I just hug her,&amp;quot; dagdag pa ng Unang Ginoo. Itinanggi din ni Mr. Arroyo na siya ang &amp;quot;weakest link&amp;quot; sa Arroyo government pero kung ito ang paningin ng ilan ay wala siyang magagawa. (Ulat ni Rudy Andal)</body>
<link>http://www.philstar.com/Article.aspx?articleId=219755&amp;publicationSubCategoryId=92</link>
</article>
<article>
<title>No evidence vs FG - Joker</title>
<author>Rudy Andal</author>
<date>
<month>September</month>
<day>04</day>
<year>2003</year>
</date>
<body>Iginiit kahapon ni Senator Joker Arroyo na dapat maglabas si Sen. Panfilo Lacson ng orihinal na mga dokumento para masuportahan ang kanyang mga alegasyon na magpapatunay na si Jose Pidal ay si First Gentleman Mike Arroyo. Sinabi ni Sen. Arroyo, chairman ng senate blue ribbon committee, hanggang ngayon ay wala pang inilalabas na matibay na ebidensiya si Sen. Lacson upang patotohanan ang kanyang akusasyon na si FG Arroyo ay si Jose Pidal na nagmamay-ari ng milyong accounts sa ibat ibang bangko. Wika ni Sen. Arroyo, dapat ilabas ni Lacson ang &amp;quot;missing link&amp;quot; sa susunod na pagdinig ng komite sa Lunes. Ayon pa sa blue ribbon, ito na ang pagkakataon ni Ignacio Arroyo upang patotohanan niyang siya si Jose Pidal na nagmamay-ari ng milyong accounts sa BPI Family bank, Union bank at International Exchange bank. Sinabi pa ni Sen. Arroyo na kabilang din sa inaasahang dadalo sa susunod na hearing sina Victoria Toh, Thomas Toh Jr. at Kelvin Tan. Ayon kay Sen. Arroyo, ang itinuturong naging middleman ni Eugenio Mahusay Jr. para makapunta kina Sen. Aquilino Pimentel Jr. at Sen. Lacson na si Alex Carlos ay ipapatawag na rin ng komite. Posible ring hindi na padaluhin pa sa Lunes si FG Arroyo dahil isinalang na ito sa naunang senate inquiry, pero muli namang haharap sa susunod na hearing si Mahusay upang magharap sila ng sinasabi niyang naging tulay nito para kina Pimentel at Lacson na si Mr. Carlos. Inaasahang kukuwestiyunin muli ng mga senador mula sa oposisyon ang ginawang pagbaligtad ni Mahusay sa kanyang unang sworn statement. Sinabi ni Mahusay na napilitan lamang siyang siraan sina FG Arroyo at Vicky Toh dahil na rin sa sama ng loob niya dito ng akusahan na nagnakaw siya ng cellfone at pera sa LTA realty. Subalit kahit bumaligtad, sinabi ni Lacson na saludo pa rin siya kay Mahusay dahil kung hindi sa kanya ay hindi nalaman ng bayan ang umanoy katiwalian sa gobyerno. (Ulat ni Rudy Andal)</body>
<link>http://www.philstar.com/Article.aspx?articleId=219763&amp;publicationSubCategoryId=92</link>
</article>
<article>
<title>Tsekeng hawak ni Ping peke - PCSO</title>
<author>Edwin Balasa</author>
<date>
<month>September</month>
<day>04</day>
<year>2003</year>
</date>
<body>Muling inulit ng Philippine Charity Sweepstakes Office (PCSO) sa isang press conference kahapon na wala silang ibinigay na pera kay Jose Pidal gaya ng sinasabi ni Senador Panfilo Lacson. Sa lingguhang forum sa Ciudad Fernandina sa Greenhills, San Juan, sinabi uli ni PCSO Chairman Honey Girl Singson na pawang kasinungalingan lamang ang sinabi ni Lacson na nagpalabas sila ng P1.3 milyon para kay Pidal. Sa certification na ibinigay ng Budget and Accounting Department at Treasury Department ng PCSO, sinabi nila na wala silang records ng naturang LBP check no. 051283 na ipinalabas noong Peb. 28, 2003. Isang LBP check na may kaparehong numero subalit ipinalabas noong Peb. 26, 2001 ay ibinayad umano ng PCSO kay Fortunato Tiratira subalit nagkakahalaga lamang ito ng P23,000. Ang naturang pera ay ang napanalunan umano ni Tiratira ng makuha niya ang lima sa anim na numero ng 6/45 mega lotto. Isa pang tseke na may kaparehong number subalit ipinalabas noong Nob. 8, 2002 ay ibinigay naman kay Leonora Vidanes para sa financial/medical assistance na nagkakahalaga ng P40,000. &amp;quot;This will show that whatever check Senator Lacson is referring to is perhaps fake,&amp;quot; pahayag pa ni Singson. (Ulat ni Edwin Balasa)</body>
<link>http://www.philstar.com/Article.aspx?articleId=219773&amp;publicationSubCategoryId=92</link>
</article>
<article>
<title>Civil society watak na</title>
<author>Ely Saludar</author>
<date>
<month>September</month>
<day>04</day>
<year>2003</year>
</date>
<body>Tuluyan nang nagkawatak-watak ang civil society groups at ang mga ito ay magbabanggaan na dahil sa mga alegasyong katiwalian laban kay First Gentleman Mike Arroyo na ibinulgar ni Senador Panfilo Lacson. Ito ay kaugnay ng deklarasyon ni Pastor &amp;quot;Boy&amp;quot; Saycon ng Council of Philippine Affairs (COPA) na kanilang susuportahan ang alegasyon ni Lacson. Dahil dito, hinamon ni DSWD Secretary Dinky Soliman si Saycon na pangalanan ang mga grupo ng civil society na kakampi nila upang malaman kung gaano kalakas at kalawak ang grupo. Hinimok ni Soliman si Saycon na idulog sa korte ang mga kaso kung may matibay itong ebidensiya laban sa umanoy katiwalian ng administrasyon. Iginiit ni Soliman na nananatiling suportado si Pangulong Arroyo ng mas mayoryang grupo ng civil society groups. Samantala, sinabi naman ni Deputy Presidential Spokesman Ricardo Saludo na ang mga sangkot sa July 27 mutiny ang nasa likod ng panibagong destabilization laban sa administrasyon. Tumanggi si Saludo na pangalanan ang grupo subalit bibigyan pa ng pagkakataon ng pamahalaan ang mga ito na magbago at magpasakop sa batas. Nagbabala ang Palasyo sa mga nagbabalak ng destabilisasyon dahil hindi daw ito magtatagumpay. (Ulat ni Ely Saludar)</body>
<link>http://www.philstar.com/Article.aspx?articleId=219782&amp;publicationSubCategoryId=92</link>
</article>
<article>
<title>47 pang mutineers palalayain</title>
<author>Joy Cantos</author>
<date>
<month>September</month>
<day>04</day>
<year>2003</year>
</date>
<body>Apatnaput pito (47) pang junior officers ng Magdalo group ang nakatakdang palayain matapos na mapatunayang walang direktang pagkakasangkot sa Oakwood mutiny noong nakaraang Hulyo 27 sa bigong kudeta. Sinabi ni AFP Chief of Staff Gen. Narciso Abaya, nilagdaan na niya ang pagpapalaya sa 47 pang batang opisyal ng militar na may ranggong captain at tinyente sa lalong madaling panahon. Kabilang sa mga ito ay 41 mula sa Phil. Army habang anim naman ang nagmula sa Phil. Marines. Batay sa isinagawa nilang pre-trial investigation, sinabi ni Abaya na kanilang napatunayan na pawang nalinlang lamang ang mga nasabing sundalo bagamat nakabilang pa ang mga ito sa ilang mga isinagawang pagpupulong at ritwal. Sa kabila nito, binigyang diin ng opisyal na papatawan pa rin ang mga ito ng &amp;quot;disciplinary actions&amp;quot; ng kanilang mga commanders at ito aniya ay batay na rin sa isinasaad ng Articles of War 105 bunsod ng kanilang pakikilahok sa kahina-hinalang mga grupo. Una ng pinalaya ng AFP ang 30 mutineers matapos mapatunayang nadaya lamang ng mga lider ng Magdalo. Mahigit pang 200 ang sasailalim sa pre-trial investigation para madetermina kung may probable cause para isalang ang mga ito sa court martial. (Ulat ni Joy Cantos)</body>
<link>http://www.philstar.com/Article.aspx?articleId=219788&amp;publicationSubCategoryId=92</link>
</article>
<article>
<title>Comelec palpak sa OFWs registration</title>
<author>Danilo Garcia/Ellen Fernando</author>
<date>
<month>September</month>
<day>04</day>
<year>2003</year>
</date>
<body>Malaking kapalpakan ang kauna-unahang implementasyon ng Comelec sa registration ng mga botante sa mga overseas Filipino workers (OFWs) sa ibang bansa sa pagpapatupad ng Absentee Voting. Base sa datos ng Overseas Absentee Voting Secretariat ng Department of Foreign Affairs (DFA) na umaabot lamang sa 89,688 ang mga OFW na nagparehistro mula nang umpisahan ito noong Agosto 1- Setyembre 2. Lumalabas na 5.28% lamang ito sa kabuuang 1.7 milyon na mga inaasahang botante sa darating na eleksiyon na nakabase sa ibat ibang bansa sa buong mundo. Inaasahan naman na hindi maaabot kahit man lamang sa 50% ang makakapagparehistro sa pagtatapos nito sa Setyembre 30. Pangunahing sanhi ng kapalpakan ang paglalagay lamang ng Comelec sa mga registration booths sa mga gusali ng embahada sa mga pangunahing lungsod ng mga bansa kung saan nahihirapan ang mga OFW na nakabase sa malalayong probinsiya. Hiniling naman ni Presidential Adviser on Overseas Filipino Communities Secretary Heherson Alvarez sa Comelec na palawigin pa ang registration period sa 200 bansa sa mundo para makamit ang target na bilang ng mga botante. Sinabi ni Alvarez na kulang ang 360 computerized biometrics-capturing machines na ginagamit sa abroad. Ipinaliwanag ng Comelec na marami sa mga OFW ay hindi nagagawang maka-absent dahil sa load ng trabaho, ang iba naman ay hindi pinapayagan ng kanilang mga employer, habang may ibang bansa na hindi demokratiko kaya bawal ang eleksiyon. Umaabot sa may 7.53M Pilipino ngayon ang nakakalat sa buong mundo, 3.15M ang mga OFW, 2.78 milyon ay mga permanent citizens at 1.6-M ang undocumented workers. (Ulat nina Danilo Garcia/Ellen Fernando)</body>
<link>http://www.philstar.com/Article.aspx?articleId=219794&amp;publicationSubCategoryId=92</link>
</article>
<article>
<title>Ping binira ng 2 bangko</title>
<author>Rudy Andal at Ely Saludar</author>
<date>
<month>September</month>
<day>08</day>
<year>2003</year>
</date>
<body>Binanatan at tinawag na sinungaling kahapon ng dalawang bangko si Senador Panfilo Lacson dahil sa mga ipinahayag nito sa kanyang pangalawang privilege speech sa Senado na may nakatagong deposito sina Jose Pidal at Vicky Toh. Sa inilabas na sertipikasyon ng Union Bank of the Philippines, sinabi ni Executive Vice President Teodoro Panganiban na walang account na binuksan sa anumang sangay ng kanilang bangko sa pangalang Jose Pidal o Victoria &amp;quot;Vicky&amp;quot; Toh. &amp;quot;Batay sa aming beripikasyon, ipinaabot namin sa iyo na walang binuksan na account sa pangalang Jose Pidal o maging Victoria Toh sa anumang sangay ng aming bangko,&amp;quot; ayon sa bahagi ng sulat ni Panganiban kay Atty. Gelacio Mamaril, abogado nina Vicky Toh, Thomas Toh at Kelvin Tan. Magugunita na ipinagmayabang ni Lacson na pag-aari umano nina Jose Pidal at Vicky Toh ang isang bank account sa Union Bank na may numerong 0073-001918 at may balanseng P23,596,392. Sa panig naman ng Banco de Oro, sinabi ni President Nelson Tan na walang account number 00218008731 na may balanseng P19,531,000 sa pangalang Victoria &amp;quot;Vicky&amp;quot; toh. &amp;quot;Aming pinagtitibay na batay sa aming mga datos at dokumento, at sa aming kakayahan, walang buhay na deposito mula sa nasabing pangalan,&amp;quot; sagot ni Tan sa liham ni Toh sa nasabing bangko na may petsang Setyembre 2, 2003 o isang araw matapos ibulgar ni Lacson sa kanyang ikalawang privilege speech na pagmamay-ari umano ni Toh ang nasabing account. Ayon pa kay Mamaril, tinanggal ng kanyang mga kliyente ang kanilang karapatan sa ilalim ng Bank Secrecy Law at sinulatan ang mga bangko upang kunin ang kanilang opisyal na pahayag kaugnay sa mga maling akusasyon ni Lacson laban sa kanyang mga kliyente. Samantala, haharap ngayon sa Senate Blue Ribbon Committee ang umaakong siya si Jose Pidal na si Ignacio Arroyo at 17 iba pang testigo sa pagpapatuloy ng pagdinig sa Senado hinggil sa mga ibinunyag ni Lacson na tagong account ni First Gentlemen Mike Arroyo. Ayon kay Sen. Joker Arroyo, Chairman ng naturang komite na inaasahang dadalo sa pagdinig ang nakababatang kapatid ng First Gentleman na si Iggy. Nasa labas ng bansa ngayon si Lacson kaya ang tagapagsalita niyang si Lito Banayo ang haharap sa Senado para sa kanya. Kaugnay nito, pinabulaanan kahapon ng Malaca&amp;ntilde;ang na nakipagsabwatan ito sa mga Senador na kaalyado ng administrasyon upang ipatigil ang imbestigasyon at tuluyang maisara na ang isyu sa Jose Pidal na nagdawit sa pangalan ng First Gentleman. Ayon kay Presidential Spokesman Ignacio Bunye, walang pakialam ang Malaca&amp;ntilde;ang kung gustong ituloy o itigil ang imbestigasyon ng Senado sa isyung Jose Pidal. (Ulat nina Rudy Andal at Ely Saludar)</body>
<link>http://www.philstar.com/Article.aspx?articleId=219876&amp;publicationSubCategoryId=92</link>
</article>
<article>
<title>Kilikili ni Honasan ipasusuri ni Lina</title>
<author>Joy Cantos/Grace dela Cruz</author>
<date>
<month>September</month>
<day>08</day>
<year>2003</year>
</date>
<body>Ipasusuri ni Interior and Local Government Sec. Jose Lina Jr. ang kilikili ni Senador &amp;quot;Gringo&amp;quot; Honasan upang alamin kung lumahok ito sa blood compact kaugnay sa naganap na pag-aaklas ng mga junior officers ng Armed Forces of the Philippines (AFP) sa Oakwood Hotel noong Hulyo 27 sa Makati City. Ayon kay Lina, sa pamamagitan ng pagsusuri ay malalantad sa publiko ang katotohanan kung may kinalaman ang senador sa marahas na aksyon ng Magdalo Group. Si Honasan kasama ang iba pa ay nahaharap sa kasong kudeta na isinampa sa Department of Justice (DOJ) matapos na iturong utak ng rebelyon sa pagtatangkang ibagsak ang administrasyong Arroyo. Bagaman itinanggi ni Honasan na siya ang nasa likod ng bigong kudeta na pinamunuan ni Lt. Sr. Grade Antonio Trillanes, hinamon ni Lina ang Senador na sumailalim sa pagsusuri. Samantala, posibleng gamitin ng DOJ ang naging pahayag ni Trillanes ukol sa umanoy sabwatan ng militar at ng mga rebelde sa isinasagawa namang hiwalay na imbestigasyon sa mga isiniwalat ni Gracia Burnham, ang Amerikanang nakaligtas sa mga kamay ng mga rebeldeng Abu Sayyaf. Sinabi ni Justice Usec. Merceditas Gutierrez, maaari nilang ikonsidera ang mga akusasyong ibinato ni Trillanes laban sa AFP sa binubuo nilang rekomendasyon tungkol sa nilalaman ng librong isinulat ni Burnham na &amp;quot;In The Presence of My Enemies&amp;quot;. Anila, may magkakatugmang testimonya sina Trillanes at Burnham hinggil sa sabwatan ng matataas na opisyal ng AFP at mga rebelde. (Ulat nina Joy Cantos/Grace dela Cruz)</body>
<link>http://www.philstar.com/Article.aspx?articleId=219883&amp;publicationSubCategoryId=92</link>
</article>
<article>
<title>GMA walang paki kay Nani</title>
<author>Ely Saludar</author>
<date>
<month>September</month>
<day>08</day>
<year>2003</year>
</date>
<body>Tiniyak ng Malaca&amp;ntilde;ang na hindi bibigyan ni Pangulong Gloria Macapagal-Arroyo ng proteksyon si dating Justice Secretary Hernando &amp;quot;Nani&amp;quot; Perez kaugnay sa alegasyong bribery at money laundering. Ito ay kaugnay ng sinasabing $2 million na Swiss deposit ni Perez na umanoy suhol sa pagpapatibay sa kontrobersyal na IMPSA deal na ibinunyag kamakailan ni Manila Congressman Mark Jimenez na ngayon ay nililitis sa Estados Unidos. Ayon kay Presidential Spokesman Ignacio Bunye, hindi ipinagbabawal ng Pangulo ang pag-iimbestiga kay Perez at lalong hindi ito bibigyan ng proteksyon. Sinabi ni Bunye na ang kaso ni Perez ay kahalintulad sa hindi pakikialam ng Pangulo sa alegasyon laban kay First Gentleman Mike Arroyo. &amp;quot;Hindi ipinagbabawal ng Pangulo ang pag-iimbestiga. The ball is in court of DOJ. At ang ating Pangulo ay hindi makikialam. She will not give any protection to the former Justice Secretary,&amp;quot; paliwanag ni Bunye. Idinagdag pa ni Bunye na bahala na si Perez na idepensa ang kanyang sarili kaugnay ng mga kinakaharap nitong kaso. (Ulat ni Ely Saludar)</body>
<link>http://www.philstar.com/Article.aspx?articleId=219890&amp;publicationSubCategoryId=92</link>
</article>
<article>
<title>Prime Minister ng Thailand dumating na</title>
<author>Butch Quejada</author>
<date>
<month>September</month>
<day>08</day>
<year>2003</year>
</date>
<body>Nasa bansa na si Thai Prime Minister Thaksin Shinawatra kasama ang mga opisyal nito at 60 delegasyon ng mga Thai businessmen para sa tatlong araw na pagbisita upang talakayin kay Pangulong Gloria Macapagal-Arroyo ang mga istratehiya ukol sa pagsugpo ng terorismo, paglaganap ng ilegal na droga at ang pagpapaunland ng ekonomiya sa Pilipinas. Si Thaksin at mga delegado ng Thailand ay dumating kahapon dakong alas-6 ng gabi sa Philippine Air Force Base ng Villamor lulan ng Thai special flight mula Bangkok. Ayon kay PAF chief, Lt. Gen. Nestor Santillan, ang pagbisita ni Thaksin sa bansa ay base na rin sa imbitasyon ni Pangulong Arroyo para magbigay ng kanyang kaalaman sa mga mahahalagang bagay hinggil sa &amp;quot;Thaksinomics&amp;quot;, ang istratehiya na umanoy malaki ang maitutulong sa Pilipinas para lutasin ang mga problema sa larangan ng ekonomiya. Ang Prime Minister ay sinalubong nina Santillan, Foreign Affairs Secretary Blas Ople, Thailand Embassy officials at ilang matatas na opisyal ng Manila International Airport Authority sa pangunguna ni General Manager Edgardo Manda. Kabilang sa mga gagawin sa bansa ni Thaksin ay ang pagdalo sa luncheon meeting nito sa Pangulo ngayong araw kung saan babalangkasin ang tungkol sa pakikipagdigma sa problema sa terorismo at masawata ang paglaganap na ilegal na droga. Magbibigay din ito ng talumpati hinggil sa kanyang &amp;quot;Thaksinomics&amp;quot;, ang itinuturing ng Thai Prime Minister na polisiya nito sa ekonomiya. (Ulat ni Butch Quejada)</body>
<link>http://www.philstar.com/Article.aspx?articleId=219896&amp;publicationSubCategoryId=92</link>
</article>
<article>
<title>Amnestiya sa killer ng mga sundalo pinababawi</title>
<author>Grace dela Cruz</author>
<date>
<month>September</month>
<day>08</day>
<year>2003</year>
</date>
<body>Dapat ibasura ng Court of Appeals ang desisyon ng National Amnesty Commission (NAC) makaraang pagkalooban ng amnestiya ang killer ng apat na miyembro ng Citizens Armed Forces Geographical Unit (CAFGU) at 21 sundalo ng Philippine Marines noong Enero 8, 2001 alinsunod sa naging rekomendasyon ng Local Amnesty Board (LAB) noong Mayo 26, 2000. Ito ang nilalaman ng 4-pahinang petisyon na inihain sa Apellate Court ni Pakutu Tabua Samputo, ama ni Ompong Samputo, isa sa 25 na biktima ng akusadong si Durie Kallahal Sahasal. Si Sahasal ay isa sa mga positibong itinurong pumatay sa mga nabanggit na biktima noong Pebrero 9, l993 sa Sitio Bedungan, Tuburan, Basilan. Siya ay kinasuhan ng 25 counts of murder sa Isabela, Basilan Regional Trial Court, Branch 2. Ibinigay naman ang amnesty sa akusado dahil sa ginamit nitong depensa na ang pagkakapatay sa mga biktima ay may kaugnayan sa pulitika na bahagi aniya ng pagrerebelyon ng Moro Islamic Liberation Front (MNLF) laban sa pamahalaan. Ngunit nilinaw ni Samputo na hindi kailanman naging bahagi o miyembro ng kilusang MNLF ang naturang akusado kaya dapat ituwid ng Appellate Court ang nagawang pagkakamali ng NAC at LAB. (Ulat ni Grace dela Cruz)</body>
<link>http://www.philstar.com/Article.aspx?articleId=219902&amp;publicationSubCategoryId=92</link>
</article>
<article>
<title>Drug lords dudurugin si GMA</title>
<author>Lilia Tolentino</author>
<date>
<month>September</month>
<day>09</day>
<year>2003</year>
</date>
<body>May kinalaman umano ang malalaking drug lords sa bansa sa mga planong destabilisasyon sa Arroyo administration. Ayon kay Presidential Spokesman Ignacio Bunye, hindi malayong bahagi rin ng destabilization effort ang mga sindikato ng droga dahil bilyun-bilyong pisong halaga na ng kanilang produksiyong droga ang nasamsam ng mga alagad ng batas at nasara na ang kanilang mga laboratoryo sa mga isinagawang pananalakay. Ito ay bunsod ng utos ni Pangulong Arroyo na lansagin at lipulin ang mga sindikato ng droga sa Pilipinas na nambibiktima ng maraming bilang ng kabataan. Ang pahayag ni Bunye ay sinuportahan naman ni PNP deputy director Gen. Edgardo Aglipay, pinuno ng itinatag na task force laban sa illegal na droga. Sinabi ni Aglipay sa isang press briefing kahapon na may 90 sindikato ng droga ang niyutralisado na ng mga awtoridad mula sa target na 60 sindikato. Kontrolado na rin anya ang operasyon ng drug syndicates sa 1,709 barangay. &amp;quot;Nakita naman ninyo, iyong mga equipment at yong produksiyon nilang droga that runs into billions of pesos at malaki ang epekto nito sa kanilang operasyon,&amp;quot; ani Bunye. Nauna rito ay inihayag din ng Malaca&amp;ntilde;ang na maaaring mayroong mga pulitikong sangkot din sa destabilization effort at ito ay ipinasisiyasat na sa mga awtoridad ng PNP.(Ulat ni Lilia Tolentino)</body>
<link>http://www.philstar.com/Article.aspx?articleId=219993&amp;publicationSubCategoryId=92</link>
</article>
<article>
<title>28 search warrant sa bahay, opisina ni Ping</title>
<author>Rudy Andal</author>
<date>
<month>September</month>
<day>09</day>
<year>2003</year>
</date>
<body>Ibinunyag kahapon ng kampo ni Sen. Panfilo Lacson ang plano ng PNP-Criminal Investigation and Detection Group (CIDG) na salakayin ang may 28 tahanan at tanggapan kabilang ang bahay ni Sen. Lacson para hanapin ang mga mahahalagang dokumento kaugnay ng Jose Pidal account. Sinabi ni Lito Banayo, tagapagsalita ni Lacson, tumanggap sila ng impormasyon na ang CIDG-Office of Business Concerns na nasa ilalim ng hurisdiksiyon ni Director Gen. Eduardo Matillano ay naghain ng search warrant sa ibat ibang korte para salakayin ang ilang bahay at opisina kabilang ang tahanan ni Lacson sa Para&amp;ntilde;aque City upang hanapin ang mga dokumentong magdidiin sa Pidal account. Wika ni Banayo, pilit umanong isinasangkot ng PNP si Lacson sa August 25 Citibank robbery sa Makati City gaya ng nais ipahiwatig ni PNP Chief Gen. Hermogenes Ebdane. Sabi pa nito, pinipilit ng PNP sa isangkot ang mga lehitimong miyembro ng oposisyon tulad ni Lacson sa destabilization plan at iba pang criminal activities tulad ng bank robberies. &amp;quot;We were tipped-off by a very reliable source in Camp Crame that OBC head Supt. Pat Oduna has ordered his men to apply for 28 search warrants for 28 houses and offices, including the Para&amp;ntilde;aque residence of Sen. Lacson,&amp;quot; ani Banayo. Nangangamba ang kampo ni Lacson na gumagamit ng Gestapo tactics ang PNP upang maging mabango ito sa Malaca&amp;ntilde;ang para matakpan ang isyu sa Jose Pidal scandal na ibinunyag ng senador. (Ulat ni Rudy Andal)</body>
<link>http://www.philstar.com/Article.aspx?articleId=220005&amp;publicationSubCategoryId=92</link>
</article>
<article>
<title>Contempt kay Iggy</title>
<author>Grace dela Cruz</author>
<date>
<month>September</month>
<day>09</day>
<year>2003</year>
</date>
<body>Hinamon kahapon ni dating Justice Secretary Artemio Tuquero ang mga senador na sampahan ng contempt charges ang kapatid ni First Gentleman Mike Arroyo na si Ignacio Arroyo dahil sa patuloy na pagtanggi ni Iggy sa mga katanungan ng mga senador na kung saan ay ginagamit pang depensa ng negosyante ang kanyang constitutional rights para makaiwas sa mga mapanuring tanong ng mga mambabatas. Ayon kay Tuquero, dapat mabigyan ng leksiyon ng mga lawmakers si Iggy dahil sa hindi nito pakikiisa sa isinasagawang senate inquiry sa kabila ng ginawa nitong pagpiprisinta ng kanyang sarili sa senate blue ribbon committee hinggil sa kontrobersiyal na Jose Pidal account. Nilinaw ng dating justice chief na hindi maaaring gamiting pananggalang ni Iggy ang proteksiyon ng rights to privacy at ang rights against self-incrimination para lamang makaiwas sa pagsagot sa mga katanungan ng mga senador. Ang right to privacy ay mahigit 25 beses ginamit na depensa ni Iggy. Ipinaalala rin ng dating kalihim na dapat mangibabaw ang kapakanan ng publiko upang matukoy ang katotohanan sa likod ng nabunyag na kontrobersiya kumpara sa karapatan ng negosyante bilang isang pribadong indibidwal. Niliwanag pa ni Tuquero na may kapangyarihan ang senado na magsagawa ng imbestigasyon kay Arroyo kahit pa hindi ito opisyal ng gobyerno bunsod na rin ng isinasagawang fact-finding investigation ang mga ito para sa paglikha at pag-amyenda ng batas. Idinagdag pa ng dating DOJ chief na inabuso na ni Mr. Arroyo ang paggamit ng kanyang mga constitutional rights upang hindi maipit sa interogasyon sa senado. Bunga nitoy maaari ng kasuhan si Arroyo subalit ang problema aniya ay wala namang senador na naglalakas-loob na bigyan ito ng babala. (Ulat ni Grace dela Cruz)</body>
<link>http://www.philstar.com/Article.aspx?articleId=220011&amp;publicationSubCategoryId=92</link>
</article>
<article>
<title>Pidal inquiry itigil na - Barbers</title>
<author>Rudy Andal</author>
<date>
<month>September</month>
<day>09</day>
<year>2003</year>
</date>
<body>Taliwas sa inaasahan, nabigo ang kampo ni Senador Panfilo Lacson na pasabugin ang umanoy ikatlong bomba nito hinggil sa kontrobersiyal na Jose Pidal account makaraang hindi ito sumipot sa Senate inquiry kahapon para isumite ang mga orihinal na dokumentong susuporta sa kanyang alegasyon laban kay Ignacio Arroyo. Sa pagpapatuloy ng pagdinig ng Senate blue ribbon committee na pinamumunuan ni Sen. Joker Arroyo, walang mukha ni Lacson ang sumilip sa senado dahilan para igiit ni Sen. Robert Barbers na suspindihin na lang ang imbestigasyon dito. Ayon kay Barbers, mahihirapan din ang senado na makuha ang kinakailangang mga dokumento sa ibat ibang bangko dahil sa umiiral na &amp;quot;bank secrecy law.&amp;quot; Sinabi ni Sen. Barbers, hindi impeachment court ang blue ribbon upang obligahin o pilitin ang mga bangko na isumite ang mga dokumento kaugnay ng Pidal accounts. Winika pa ni Barbers, kung wala namang kapangyarihan ang komite na i-subpoena ang mga dokumento sa bangko dahil na rin sa pag-iral ng bank secrecy law ay dapat suspindihin na ang imbestigasyong ito. Aniya, ang isinumite ni Lacson na mga dokumento na pawang mga xerox copies ng mga tsekeng nilagdaan ni Jose Pidal ay mawawalan ng saysay matapos sabihin ng mga bangko na paglabag sa bank secrecy law kapag ibinunyag nila ang mga naging transaksiyon sa kanilang bangko. Bunga nito, magsasagawa ng executive session ang mga mambabatas na miyembro ng 3 komite na nagsasagawa ng imbestigasyon sa Pidal scandal upang patotohanan kung dapat na bang suspindihin o ipagpatuloy ang imbestigasyon. Dahil dito, hinamon naman ni Iggy si Sen. Lacson na kasuhan na lamang siya sa korte kung talagang may ebidensiya ito laban sa kanya. Ayon kay Iggy, isa siyang pribadong indibidwal at hindi public official upang gisahin ng Kongreso partikular sa kanyang pribadong buhay. Inamin ng batang Arroyo na nagbukas siya ng mga Jose Pidal accounts para sa kanyang personal, business transactions at pagtanggap ng campaign funds. Tumanggi naman si Iggy na mag-waive ng kanyang right upang mabuksan ang kanyang mga accounts sa ilalim ng Jose Pidal dahil karapatan niya ito bilang isang private citizen sa ilalim ng ating konstitusyon. Tumanggi rin ang BPI-Family bank na maglabas ng managers check na nagkakahalaga ng P260 milyon sa ilalim ng Jose Pidal account dahil matagal na umanong sarado ang account na ito noong Agosto 2001. (Ulat ni Rudy Andal)</body>
<link>http://www.philstar.com/Article.aspx?articleId=220021&amp;publicationSubCategoryId=92</link>
</article>
<article>
<title>Thailand nagbigay ng eroplano sa Pilipinas</title>
<author>Ely Saludar/Butch Quejada</author>
<date>
<month>September</month>
<day>09</day>
<year>2003</year>
</date>
<body>Pormal na isinalin kahapon ng Thai government sa Philippine Air Force ang apat na OV-10 aircraft mula sa Royal Thai Air Force. Sinabi ng bumisitang si Thai Prime Minister Thaksin Shinawatra, ang turnover ceremony ng mga eroplano ay simbolo ng spirit of goodwill at konkretong patunay ng mahigpit na ugnayan ng gobyerno ng Pilipinas at Thailand. Ayon sa Thai PM, pareho sila ng vision ni Pangulong Arroyo lalo na sa laban kontra terorismo, kahirapan, katiwalian at droga, gayundin ang pagpapabuti sa buhay ng bawat Filipino. Sinaksihan din ng dalawang lider ang paglagda ng renewal ng memorandum of understanding on the development of cooperation sa pagitan ng mga kumpanyang Filipino at Thai. Nabatid na ang OV-10 Bronco ang pangunahing sandata ng PAF sa paglulunsad ng counter-insurgency at counter-terrorism. Mayorya ng mga field commanders ay malaki ang pananalig sa kakayahan ng Bronco aircraft sa tinurang &amp;quot;softening hostile grounds&amp;quot; bago sumalakay ang puwersa ng militar para suyurin ang kampo ng mga kalaban ng pamahalaan. Ang PAF ay unang nakakuha ng kahalintulad na aircraft noong 1991 na nabili sa halagang $372,000 bawat isa. (Ulat nina Ely Saludar/Butch Quejada)</body>
<link>http://www.philstar.com/Article.aspx?articleId=220027&amp;publicationSubCategoryId=92</link>
</article>
<article>
<title>'Hiwalayan mo si Mike'</title>
<author>Malou Rongalerios at Ely Saludar</author>
<date>
<month>September</month>
<day>10</day>
<year>2003</year>
</date>
<body>Pinayuhan kahapon ng isang administration congressman si Pangulong Arroyo na makipaghiwalay na lamang kay First Gentleman Mike Arroyo sa pamamagitan ng paghahain ng legal separation upang hindi na makaladkad pa ang pangalan sa kontrobersiyang kinasasangkutan ng kanyang asawa. Ayon kay Valenzuela Rep. Magtanggol Gunigundo, ang legal separation ay upang tuluyan ng makawala ang Pangulo sa iskandalong kinakaharap ni FG Arroyo at maihiwalay na rin ang mga ari-arian at pinansiyal nilang mag-asawa. Naniniwala ang mambabatas na sa ganitong paraan lamang mailalayo ng Pangulo ang kanyang sarili sa mga sinasabing ari-arian ng Unang Ginoo na nasasabit sa kontrobersiya. Matatandaan na ang multi-bilyong pera sa ilalim ng Jose Pidal account ay pinipilit ng oposisyon na pag-aari umano ni Mike kahit pa inaangkin ito ng kanyang nakababatang kapatid na si Ignacio Arroyo, ang umaming si Jose Pidal. Sinabi ni Gunigundo na marami sa mga miyembro ng partidong Lakas-NUCD ang apektado sa iskandalong kinasasangkutan ni Mike kaya dapat nang maghain ng legal separation si Pangulong Arroyo sa kanyang asawa. Ayaw namang talakayin ng kongresista ang isyu hinggil sa ugnayan ni Mike at ng secretary nitong si Vicky Toh. Outside The Kulambo? Ayon sa Malaca&amp;ntilde;ang sources, hindi ang pagkakadawit ng First Gentleman sa Pidal accounts ang umanoy ikinaiinis ng Pangulo kundi ang umanoy relasyon nito kay Ms. Toh. Si Toh ang sinasabi ni Sen. Panfilo Lacson na may &amp;quot;espesyal&amp;quot; na relasyon kay Mike at kasabwat umano ng Unang Ginoo sa ibat iba niyang transaksiyon. Nabatid na malamig na umano ang pakikitungo ni Pangulong Arroyo kay Mike kung saan &amp;quot;nasipa&amp;quot; na umano ito palabas sa Malaca&amp;ntilde;ang at sinasabing umuupa na lamang sa isang condominium sa Makati. Sa kasal ng anak ni dating Defense Sec. Angelo Reyes, naging kapuna-puna din ang hindi sabay na pagdating ng First Couple. Kasabay nito, wala pang katiyakan kung isasama ni Pangulong Arroyo si FG Arroyo sa biyahe nito ngayong buwan sa Estados Unidos at Europe. Ayon kay Presidential Spokesman Ignacio Bunye, hindi pa pinal ang mga aktibidad ng Pangulo sa kanyang biyahe. Batay sa mga naunang foreign trips ng Pangulo, awtomatikong kasama ng Pangulo ang First Gentleman lalo na sa mga malalayong biyahe. (Ulat nina Malou Rongalerios at Ely Saludar)</body>
<link>http://www.philstar.com/Article.aspx?articleId=220118&amp;publicationSubCategoryId=92</link>
</article>
<article>
<title>Isyu ng 'right to privacy' reresolbahin</title>
<author>Rudy Andal</author>
<date>
<month>September</month>
<day>10</day>
<year>2003</year>
</date>
<body>Isang executive meeting ang gagawin ng Senado para talakayin kung lehitimo ang right to privacy na iginigiit ni Ignacio Arroyo, ngunit wala pang naitatakdang petsa para dito dahil kulang ang mga senador na nasa bansa ngayon. Si Sen. Panfilo Lacson ay nasa Australia at naghahanap umano ng ebidensiya laban kay First Gentleman Mike Arroyo, habang sina Senators Ralph Recto at Ramon Magsaysay ay nasa Mexico para sa pagpupulong ng World Trade Organization. Sa isang interview, sinabi ni Senate blue ribbon committee Chairman Joker Arroyo na isang constitutional right ang right to privacy subalit ang malabo pa ngayon sa mga mambabatas ay kung hanggang saan ang saklaw nito. Sa darating na Sabado, Setyembre 13 ay recess naman ng Senado at sa Oktubre 5 pa muling magbubukas. Posibleng sa susunod na buwan na lamang idadaos ang pagpapatuloy ng pagdinig sa Jose Pidal account. Sinabi naman ni Sen. Manny Villar na dapat maging maingat ang mga senador sa pagtugon sa isyu ng right to privacy. Nag-alala naman si Sen. Loren Legarda na posibleng mapunta sa botohan ang naturang isyu kaya kailangan aniya dito ay konsensiya at hindi ang kampihan ng panig ng administrasyon at oposisyon. (Ulat ni Rudy Andal)</body>
<link>http://www.philstar.com/Article.aspx?articleId=220129&amp;publicationSubCategoryId=92</link>
</article>
<article>
<title>Wala munang taas sa pasahe</title>
<author>Ely Saludar/Lilia Tolentino</author>
<date>
<month>September</month>
<day>10</day>
<year>2003</year>
</date>
<body>Hindi muna magtataas ng pasahe sa mga pampublikong sasakyan sa Metro Manila matapos pumayag ang mga drivers at operators sa pakiusap ni Pangulong Arroyo na pansamantalang magkaroon ng moratorium hanggang September 15 habang inaayos pa ang mga reporma sa transportasyon. Mismong si Pangulong Arroyo ang nakipagpulong sa mga bus at jeepney operators at drivers sa Metro Manila kasama ang mga Metro mayors sa MMDA. Dininig ng Pangulo ang mga reglamento ng MMDA sa ipinapatupad na traffic scheme kabilang na ang Color coding at ticketing system na inireklamo ng transport groups. Dahil dito, inatasan ng Pangulo si MMDA Chairman Bayani Fernando na muling harapin ang mga Metro mayors sa problemang ito. Bibigyan din ng 2 buwan ang MMDA na ipatupad ang bagong traffic scheme nito sa EDSA bago alisin ang color coding sa mga pampasaherong sasakyan. Sinabi rin ni Energy Secretary Vince Perez na patuloy silang nakikipag-usap ng Pangulo sa mga nagbebenta ng langis na magbigay ng 40-50 sentimong discount sa bawat litro ng diesel na binibili ng mga bus, jeepney at yellow plate FX na bumibiyahe sa Metro Manila at Cavite. Ang diskuwento ay isa sa inaasahan ng Pangulo na makatutulong para isantabi muna ng mga operators ang hiling na magtaas ng pasahe dahil sa pagtaas ng halaga ng langis. Gayunman, sinabi ni Perez na dedepende pa rin kung lalawig ang September 15 moratorium sa kung ano ang magiging galaw ng presyo ng langis sa pandaigdigang pamilihan. (Ulat nina Ely Saludar/Lilia Tolentino)</body>
<link>http://www.philstar.com/Article.aspx?articleId=220135&amp;publicationSubCategoryId=92</link>
</article>
<article>
<title>Lifestyle check sa Philpost</title>
<author>Gemma Amargo</author>
<date>
<month>September</month>
<day>10</day>
<year>2003</year>
</date>
<body>Posibleng maparalisa ang serbisyo ng Philippine Postal Corp. (Philpost) matapos na magbanta ang mga empleyado dito na magsasagawa ng malawakang rally kapag hindi isinailalim sa lifestyle check ang mga matataas na opisyal dito. Ito ang pagbabantang sinabi kahapon ng mga opisyal at miyembro ng Philpost kabilang dito ang Kapisanan ng mga Kawani ng Koreo sa Pilipinas (KKKP), Postal Employees Union of the Philippines, Philpost Rank and File Association Inc. at Postal Corp. Employees Association. Ayon kay KKKP president Edmundo Estavillo, nanawagan umano sila kay Pangulong Arroyo na isama na rin ang mga opisyal ng Philpost sa lifestyle check dahil sa anilay talamak na pangungurakot ng mga ito. Kabilang sa mga tinutukoy ng mga nasabing grupo na isailalim sa lifestyle check sina Postmaster General ret. Gen. Diomedio Villanueva, Assistant Postmaster General for Operations Rodolfo Albarado, administration chief Felipe Hidalgo, building inspection security chief ret. Col. Felipe Rabago at isang ret. Col. Andaya. Nilinaw pa ni Estavillo na namumuhay umano ng marangya ang mga nasabing opisyal at gumagamit ng mga magagarang sasakyan na hindi umano nila maaaring mabili kung ang sahod lamang nila ang pagbabasehan ng mga ito. Nais din ng mga ito na magkaroon ng transparency sa ibinigay na P5 bilyong initial payment ng isang Japanese firm para sa privatization ng Philpost kung saan mahigpit din nilang tinutulan ito. Kaugnay nito kaya nagbanta ang nasabing mga grupo na magsasagawa ng malawakang kilos-protesta at paparalisahin ang operasyon ng Philpost kapag hindi tinugon ni Pangulong Arroyo ang panawagang lifestyle check sa mga opisyal ng nasabing ahensiya. (Ulat ni Gemma Amargo)</body>
<link>http://www.philstar.com/Article.aspx?articleId=220142&amp;publicationSubCategoryId=92</link>
</article>
<article>
<title>Korte sa mga probinsiya dadagdagan</title>
<author>null</author>
<date>
<month>September</month>
<day>10</day>
<year>2003</year>
</date>
<body>Isinulong ng Senate justices and human rights committee ang pagkakaroon ng dagdag na lower courts upang matugunan ang pagtambak ng mga nakabinbing kaso sa mga probinsiya. Ayon kay Senador Francis Pangilinan, chairman ng komite, may 11 taon na ang nakararaan ng magkaroon ng additional na korte nang itatag ang Regional Trial Court (RTC) ng Candon, Ilocos Sur. Uunahin ng kanyang komite ang pagbuo ng Municipal Trial Courts (MTCs) sa Iligan, Iloilo, San Pablo City, Davao del Norte, Butuan, Samal island at Daet, Camarines Norte. Gayundin ang mga RTC sa Bukidnon, Eastern Samar, Quezon at isang second MTC sa Taguig. Aniya, ang karagdagang korte sa kanayunan ay makakatulong sa taong bayan sa usaping pinansiyal upang makadalo lang sa mga pagdinig sa labas ng kanilang munisipalidad. Sa pamamagitan din ng pagdami pa ng mga mababang korte ay mapapalakas ang hudikatura ng bansa sa mga kanayunan. (Ulat ni Rudy Andal</body>
<link>http://www.philstar.com/Article.aspx?articleId=220148&amp;publicationSubCategoryId=92</link>
</article>
<article>
<title>Impeachment vs justices simula na</title>
<author>Malou Rongalerios</author>
<date>
<month>September</month>
<day>10</day>
<year>2003</year>
</date>
<body>Nakatakdang simulan ngayong araw na ito ng House committee on justice ang pagdinig sa impeachment complaint na inihain ni dating Pangulong Estrada laban kay Supreme Court Justice Hilario Davide at pito pang justices. Pagtutuunan ng pansin sa pagdinig ang pagdetermina kung sapat ang porma o &amp;quot;sufficient in form&amp;quot; ang inihaing reklamo laban sa mga mahistrado. Inakusahan ni Estrada sa pamamagitan ng kanyang abogadong si Atty. Rene Saguisag ang mga SC justices na lumabag sa Konstitusyon, betrayal of public trust at paglabag sa code of conduct and ethical standard for public officials and employees. Naniniwala ang kampo ni Estrada na illegal ang ginawang pagluklok ng Korte Suprema kay Pangulong Arroyo. Nakipagsabwatan umano ang mga mahistrado sa mga nasa likod ng EDSA 2 forces upang mapatalsik siya sa puwesto. (Ulat ni Malou Rongalerios)</body>
<link>http://www.philstar.com/Article.aspx?articleId=220154&amp;publicationSubCategoryId=92</link>
</article>
<article>
<title>DENR sec.nameke daw ng school record</title>
<author>Malou Rongalerios</author>
<date>
<month>September</month>
<day>10</day>
<year>2003</year>
</date>
<body>Inireklamo kahapon ng pamemeke ng dokumento sa Office of the Ombudsman si Environment and Natural Resources Sec. Elisea Gozun dahil sa pagsasabi nitong nagtapos siya sa isang unibersidad sa Cebu City noong 1975. Ayon sa complainant na si Lauro Paglinawan ng Bgy. Culiat, Quezon City, nagsinungaling umano si Gozun dahil base sa school records, hindi siya naging estudyante ng Southwestern University. Naghain din ng hiwalay na graft complaint si Paglinawan dahil sa biglang pagtaas umano ng personal asset ni Gozun matapos itong maupo sa DENR. Mula P13,862,556 noong 2001, naging P35,027,444 umano ang net worth ni Gozun o pagtaas ng P21 milyon base sa isinumite niyang assets and liabilities sa CA. (Ulat ni Malou Rongalerios)</body>
<link>http://www.philstar.com/Article.aspx?articleId=220158&amp;publicationSubCategoryId=92</link>
</article>
<article>
<title>'Wala kang pakialam !' - GMA</title>
<author>Lilia Tolentino</author>
<date>
<month>September</month>
<day>11</day>
<year>2003</year>
</date>
<body>Hindi nagustuhan ng Malaca&amp;ntilde;ang ang umanoy panghihimasok ni Valenzuela Rep. Magtanggol Gunigundo sa pribadong buhay ng First Couple nang payuhan nitong magharap ng legal separation si Pangulong Arroyo kay First Gentleman Mike Arroyo para hindi siya madamay sa kontrobersiyal na Jose Pidal issue. Ayon kay Presidential Spokesman Ignacio Bunye, walang karapatan si Rep. Gunigundo na gumawa ng ganitong rekomendasyon na wala naman sa lugar. &amp;quot;Ang masasabi lang natin, these comments are uncalled for at ito ay may kinalaman sa private relations ng husband and wife at sa palagay ko hindi nararapat na pakialaman ng isang kongresista ang ganitong pribadong family relation,&amp;quot; sabi ni Bunye. Nauna nang ipinayo ni Gunigundo kina Arroyo na maghiwalay na lamang upang maalis sa Pangulo ang impact ng ginagawang imbestigasyon ng Senado ukol sa naturang account. Sabi ni Gunigundo, ang legal separation ay upang tuluyan ng makawala ang Pangulo sa iskandalong kinakaharap ng First Gentleman at para maihiwalay na rin ang mga ari-arian at pinansiyal ng mag-asawa. Samanatala, nagbabala naman si Vice President Teofisto Guingona na maaaring magkagulo kung hindi agad malulutas ang katiwaliang sangkot ang First Gentleman. Posible umanong magresulta ito sa isang hindi magandang senaryo na mas matindi sa July 27 mutiny o kayay civil war. Ani Guingona, kredibilidad ng administrasyon ang nakataya kung hindi mareresolba ng maayos ang Pidal scandal kaya pinayuhan nito si Mike na &amp;quot;magsabi na ng totoo.&amp;quot;(Ulat ni Lilia Tolentino)</body>
<link>http://www.philstar.com/Article.aspx?articleId=220246&amp;publicationSubCategoryId=92</link>
</article>
<article>
<title>Impeachment vs 8 justices umusad na</title>
<author>Malou Rongalerios/Grace dela Cuz/Ely Saludar</author>
<date>
<month>September</month>
<day>11</day>
<year>2003</year>
</date>
<body>Kahit hindi sumipot ang 44 miyembro ng House committee on justice, umusad kahapon ang impeachment complaint na inihain ng kampo ni dating Pangulong Estrada laban sa walong mahistrado ng Korte Suprema. Dalawampung mambabatas lamang mula sa 64 na miyembro ng House committee on justice ang dumalo sa pagdinig kaya hindi naging pinal ang ginawang botohan kung saan 13 ang nagsabing &amp;quot;sufficient in form&amp;quot; ang reklamo, apat ang nagsabing hindi at dalawa ang nag-abstain. Dahil dito, nagdesisyon ang panel sa pamumuno ni Eastern Samar Rep. Marcelino Libanan na magsagawa ng referendum sa Oktubre 7 upang maging pinal ang botohan. Ayon sa oposisyon na nag-endorso sa reklamo, ang naging resulta ng botohan ay nagpapakita na lulusot sa komite ang impeachment complaint laban sa mga mahistrado. Kabilang sa mga inireklamo sina Chief Justice Hilario Davide, Jose Vitug, Artemio Panganiban, Jose Bellosillo, Reynato Puno, Leonardo Quisumbing, Antonio Carpio at Renato Corona. Nakasaad sa reklamo na nilabag ng mga justices ang Konstitusyon nang makipagsabwatan umano ang mga ito sa pagpapatalsik kay Estrada at pagluklok sa puwesto kay Pangulong Arroyo. Ayon naman kay Justice Secretary Simeon Datumanong, hindi magtatagumpay ang impeachment complaint laban sa mga mahistrado. Ipinaliwanag ng kalihim na hindi dapat maging kumpiyansa ang kampo ni Estrada dahil hanggang sa ngayon ang tanging pinagbobotohan ng mga kongresista ay ang impeachment form pa lamang at hindi ang nilalaman nito. Hindi naman nababahala ang Malaca&amp;ntilde;ang sa pag-usad ng complaint laban sa mga mahistrado. Ayon kay Presidential Spokesman Ignacio Bunye, panggugulo lamang ang nasabing impeachment at posibleng magkaroon ng constitutional crisis kung ipagpapatuloy. Ayon dito, naresolba na ang usapin sa legalidad ng pag-upo ng Pangulo. (Ulat nina Malou Rongalerios/Grace dela Cuz/Ely Saludar)</body>
<link>http://www.philstar.com/Article.aspx?articleId=220257&amp;publicationSubCategoryId=92</link>
</article>
<article>
<title>'Lubayan n'yo kami' - FGMA</title>
<author>Rudy Andal</author>
<date>
<month>September</month>
<day>11</day>
<year>2003</year>
</date>
<body>Umapela kahapon si First Gentleman Jose Miguel Arroyo sa mga mambabatas sa Kamara de Representante na huwag nang sumawsaw pa sa mga personal na usapin nilang mag-asawa dahil wala naman itong kinalaman sa isyu ng Jose Pidal. Sa kanyang pagharap sa media, sinabi ng Unang Ginoo na ang kanyang kasal ay isang sagrado at pribadong bagay sa pagitan niya at ng Pangulo. Ito ay sa harap ng mungkahi ni Valenzuela Rep. Magtanggol Gunigundo kay Pangulong Arroyo na makipaghiwalay na lamang kay Ginoong Arroyo sa pamamagitan ng paghahain ng legal separation upang huwag ng makaladkad pa ang pangalan sa mga kontrobersiya. Aniya, sa loob ng 35 taon ng kanilang pagsasama ni Pangulong Arroyo sa iisang bubong ay nabiyayaan sila ng tatlong mababait na anak at isang magandang apo. Aminado si FG Arroyo na di matatawag na perpekto ang kanilang pagsasama ng Pangulo. &amp;quot;Tulad ng iba pang mag-asawa, dumadanas din kami ng mga kalungkutan at ligaya sa buhay, gayunpaman, nananatiling matatag ang aming pagsasama at pagmamahal sa isat isa,&amp;quot; pahayag ng Unang Ginoo. Ayon kay Ginoong Arroyo, hindi niya maisip kung ano ang kanyang buhay kung wala sa kanyang piling ang kanyang pinakamamahal na asawa. &amp;quot;I cannot imagine a life without my wife beside me. I know that Gloria is the chief of staff, but she is also my life and my heart. If this affects the president, I am hurt even more,&amp;quot; sabi nito. Alam niya na ang kanyang asawa ay pangulo ng bansa at bukas ang kanyang isip sa naging pahayag ng Pangulo na siya (Ginang Arroyo) ay kasal sa bansang Pilipinas. &amp;quot;Sa kabila ng kanyang posisyon, kami ay tulad din ng mga karaniwang tao, may mga problema sa buhay, may damdamin at nasasaktan,&amp;quot; sabi ng Unang Ginoo. Aniya, muling napasok sa kontrobersiya ang kanyang asawa at mga anak dahil lamang sa ginawang mungkahi ni Gunigundo. Hinikayat din nito ang taumbayan na maging mapanuri at huwag magpadala sa mga walang batayang paratang ni Senador Panfilo Lacson. &amp;quot;Sa mga naninira, please stop this campaign to destroy our family. It is not doing our people any good. Puro personalan na ito. Pati po bayan nadadawit. Tama na. Sobra na yan,&amp;quot; pahayag pa ng statement ng First Gentleman. (Ulat ni Rudy Andal)</body>
<link>http://www.philstar.com/Article.aspx?articleId=220263&amp;publicationSubCategoryId=92</link>
</article>
<article>
<title>Pera sa Pidal ibigay sa SSS members</title>
<author></author>
<date>
<month>September</month>
<day>11</day>
<year>2003</year>
</date>
<body>Sinabi kahapon ng unyon ng Social Security System na ibigay na lamang sa 23.4 milyong miyembro ng SSS ang lahat ng laman ng Jose Pidal account sa ilang bangko kung totoong mayroon ito. Ayon sa Alert and Concerned Employees for Better SSS, dapat na rin umanong itigil na ng mga miyembro ng oposisyon ang usapin bilang bahagi ng kanilang propaganda para sa 2004 election. Sinabi ng ACCESS na gawang makabayan ang paglalagay ng P260 milyon laman ng nasabing account at pupuwedeng gawin ito sakaling walang maghahabol dito. Nagbabala ang unyon na maaaring magkaroon ng masamang epekto gaya ng maramihan at malakihang withdrawal sa mga bangko kapag hindi mahahawakan ng mahusay ang kontrobersiya. Matatandaang isiniwalat ni Sen. Panfilo Lacson ang pagkakaroon ng Jose Pidal account pero sa ngalan umano ni First Gentleman Mike Arroyo na inako naman ng kapatid nitong si Ignacio.</body>
<link>http://www.philstar.com/Article.aspx?articleId=220270&amp;publicationSubCategoryId=92</link>
</article>
<article>
<title>Senado nag-aaksaya lang ng oras sa Pidal probe</title>
<author>Malou Rongalerios</author>
<date>
<month>September</month>
<day>11</day>
<year>2003</year>
</date>
<body>Hinikayat kahapon ni House Deputy Speaker Raul Gonzalez ang Senado na magpakita ng matibay na ebidensiya kaugnay sa Jose Pidal account upang hindi masayang ang kanilang oras sa isinasagawang imbestigasyon laban kay First Gentleman Mike Arroyo. Ayon kay Gonzalez, dapat na suspindihin na lamang muna ng Senado ang imbestigasyon hanggat wala silang pinanghahawakang matibay na ebidensiya na magdidiin kay Arroyo sa Jose Pidal accounts. Hinamon din ni Gonzalez si Sen. Panfilo Lacson na magbitiw sa kanyang puwesto kapag napatunayan na mayroon itong mga bank accounts sa Amerika. Kabilang sa mga nakahaing reklamo laban kay Lacson sa Office of the Ombudsman ang perjury dahil sa hindi umano nito pagsasama ng kanyang dollar deposits sa ibang bansa sa taong 1995, 1997, 1998 at 2000. Muling iginiit ni Gonzalez na inuupuan ng Ombudsman ang nasabing reklamo dahil hindi pa rin ito nagpapalabas ng desisyon. (Ulat ni Malou Rongalerios)</body>
<link>http://www.philstar.com/Article.aspx?articleId=220276&amp;publicationSubCategoryId=92</link>
</article>
<article>
<title>Lifestyle check sa Philpost di namin hiningi - Unyon</title>
<author>Ellen Fernando</author>
<date>
<month>September</month>
<day>11</day>
<year>2003</year>
</date>
<body>Walang panawagan ang mga empleyado ng Philippine Postal Corporation na magsagawa ng &amp;quot;lifestyle check&amp;quot; sa mga matataas na opisyales ng korporasyon, bagkus ay dapat pang suportahan ang liderato ng mga ito dahil sa magandang pamamahala. Nagkaisa ng pahayag kahapon sina Noel Dacasin, presidente ng Postal Employees Union of the Philippines; Edmundo Estavillo, presidente ng Kapisanan ng mga Kawani ng Koreo sa Pilipinas at Beth Guballa ng Postal Corporation Employes Association kaugnay ng kanilang suporta sa pamunuan ni Postmaster General Diomedio Villanueva. Pinabulaaan ng tatlong pangulo ng nabanggit na mga unyon ang mga report na silay humihingi ng lifestyle sa Philpost officials. Itinanggi nila na never silang na-interview o nakapanayam ng sinumang reporter. &amp;quot;Nagtataka kami kung saan nanggaling ang balita na umanoy nananawagan kami ng lifestyle check. Unang-una, simula nang manungkulan si Postgen Villanueva ay naipagkaloob sa mga empleyado ang mga benepisyong naaayon sa batas at napansin din ang magandang serbisyo sa mga post offices,&amp;quot; ani Dacasin. May hinala naman ang mga opisyales ng unyon na isang grupo ng mga sinibak at kinasuhang postal employees ang nagpapakalat ng kuryenteng balita. Matatandaang tinanggal ni Villanueva sa puwesto ang mga salot sa post office kagaya ng magnanakaw ng sulat, nangulimbat ng pondo at iba pang sangkot sa graft and corruption. Nakikita rin umano ng postal employees ang simpleng pamumuhay ni Villanueva at katunayan, ang kotseng ginagamit niya ay nabili limang taon na ang nakararaan. (Ulat ni Ellen Fernando)</body>
<link>http://www.philstar.com/Article.aspx?articleId=220281&amp;publicationSubCategoryId=92</link>
</article>
<article>
<title>Coed dinukot sa Quiapo underpass</title>
<author>Rowena Del Prado</author>
<date>
<month>September</month>
<day>14</day>
<year>2003</year>
</date>
<body>Ligtas pa ba sa Maynila? Hindi! Sa loob lamang ng wala pang isang minuto, maaaring mawala sayo kahit ang pinakamamahal mo. Ito ang nangyari noong Setyembre 7, 2003, araw ng Linggo sa Quiapo underpass ng dukutin ng hindi pa kilalang grupo ng kalalakihan ang biktimang si Maureen Elizabeth Pizzaro, tubong Ilocos Sur at pansamantalang naninirahan sa Sampaloc, Maynila habang naglalakad kasama ang kanyang ina at kapatid. Nabatid sa report, dakong alas-7:30 ng gabi ng nasabing petsa ay katatapos pa lamang nilang magsimba sa Quiapo nang maisipan nilang dumaan sa SM at Isetann Quiapo branch para bumili ng pantalon. Sa salaysay ng kapatid ng biktimang kinilalang si Janice, bumaba sila sa underpass sa Carriedo entrance. Nauuna ang kanilang ina na ilang hakbang lamang ang layo sa kanila habang nakasunod silang magkapatid kung saan ang biktima ay nakahawak pa sa laylayan ng damit ni Janice. Habang palapit na sa Hidalgo exit ay tinanong ni Janice si Maureen kung bibili sila ng CD na agad namang inayunan nito. Nang nasa itaas na sila ng hagdan ng underpass ay napuna nitong may ilang kalalakihan na matitipuno ang katawan ang biglang bumakod sa kanilang ina na ilang dipa lamang ang layo sa kanila. Binanggit ni Janice na nagkataon naman na nang mapuna niya ang intensyunal na pagbakod sa kaniyang ina ay tinatanong niya ang biktima kung ano ang title na CD na kanilang bibilhin. Hindi sumagot ang biktima kaya nilingon niya ang kapatid pero wala na si Maureen sa kanyang likuran. Hinanap ni Janice ang kapatid pero hindi na niya ito makita hanggang sa marinig nitong pasigaw siyang tinatawag ng kapatid, gayunman ay hindi nito matukoy ang direksyon kung saan nagmula ang tinig. Sa pagkakataong ito ay nagpumilit namang makalusot sa kumpulan ng mga tao ang kanilang ina, pero tanging si Janice na lamang ang nakita nito. Magdamag na hinanap ng mag-ina ang biktima pero hindi na nila ito matagpuan. Ayon pa kay Janice, habang nagtatanong sila sa mga nakapuwesto sa underpass ay kapuna-puna umanong umiiwas ang mga ito at tila may pinagtatakpan. Hinihinala na isang high-profile kidnapping syndicate at hindi kidnap-for-ransom ang pakay sa biktima kundi isang high-stake human smuggling. Ang biktima na isang aspiring model, ay inilarawan na may taas na 51, maiksi ang buhok, maputi, may nunal sa itaas na bahagi ng labi at nakasuot ng black sleeveless blouse, brown pair of slacks at high-heeled boots nang ito ay biglang maglaho. Habang isinusulat ang balitang ito ay wala pa ring impormasyon sa kinaroroonan ng biktima. (Ulat ni Rowena Del Prado)</body>
<link>http://www.philstar.com/Article.aspx?articleId=220381&amp;publicationSubCategoryId=92</link>
</article>
<article>
<title>VP Guingona sali sa protesta vs Bush visiting</title>
<author>Lilia Tolentino</author>
<date>
<month>September</month>
<day>14</day>
<year>2003</year>
</date>
<body>Hindi pipigilan ng Malaca&amp;ntilde;ang si Vice President Teofisto Guingona sa plano nitong pagsama sa 8-oras na kilos protesta ng grupong militante sa pagbisita dito ni US President George Bush sa Oktubre 18. Ayon kay Presidential Spokesman Ignacio Bunye, may kalayaan si Guingona na sumama sa idaraos na prayer vigil dahil bahagi ito ng kanyang paniniwala at kalayaan ng pamamahayag. Subalit nagpaalala si Bunye sa mga nagbabalak na magdaos ng rally na gawin lang nila itong mapayapa at mahinahon para hindi makapagdulot ng anumang kaguluhan. Ang rally na gagawin walong oras bago dumating si President Bush ay lalahukan ng mga miyembro ng Partido ng Manggagawa at Sanlakas. Tinuligsa ng mga militanteng kilusan ang pagbisita ni Bush at tatanghalin nilang &amp;quot;national week of protest&amp;quot; ang linggong ito hanggang sa araw na dumating si Bush sa Pilipinas. Ito ay bilang pagpapakita ng militanteng grupo ng kanilang protesta sa ginawang pag-atake ng US sa Iraq at globalisasyon na isinulong ng Amerika. Anila, si Bush ay hindi bibisita sa bansa para sa kapakanan ng kapayapaan kundi para humingi ng patuloy na suporta sa kanyang &amp;quot;war of aggression&amp;quot; at para sa kapakanan ng mga korporasyong US kaugnay ng dadaluhan niyang Asia-Pacific Economic Cooperation sa Bangkok, Thailand. Sinabi ni Bunye na kung matutuloy ang rally, maaaring hindi naman ipagbawal ng mga awtoridad ang pagdadala nila ng bandila pero ang ipinagbabawal ay ang paggamit ng dahas o tahasang panggugulo. Nagpalabas na ng pahayag ang PNP na bagaman hindi hinahadlangan ang karapatang makapagpahayag, kailangan pa ring kumuha ng permiso ang mga magdaraos ng rally. (Ulat ni Lilia Tolentino)</body>
<link>http://www.philstar.com/Article.aspx?articleId=220392&amp;publicationSubCategoryId=92</link>
</article>
<article>
<title>'Magagandang ginagawa ng administrasyon ilathala n'yo naman - GMA</title>
<author>Lilia Tolentino</author>
<date>
<month>September</month>
<day>14</day>
<year>2003</year>
</date>
<body>Masama ang loob sa media ni Pangulong Arroyo dahil hindi daw nabibigyan ng sapat na puwang ang maraming positibong pangyayaring ginagawa ng kanyang administrasyon para sa kapakanan ng mamamayan. Sinabi ng Pangulo na dahil sa sobrang pamumulitika ng ilan, hindi nabibigyang pansin ang maraming mga gawaing pangkaunlaran para maipaabot sa mamamayan, &amp;quot;Nakakalungkot isipin pero dahil sa sobra at napakaagang pamumulitika ng ilan nating kababayan maraming positibong mga kaganapan ang hindi nabibigyang pansin ng ating mamamayan,&amp;quot; anang Pangulo. Hindi binanggit ng Pangulo kung alin-aling mga aktibidad niya ang hindi nabigyan ng prominenteng espasyo sa pahayagan subalit binanggit niya ang arawan niyang mga gawain nitong nakaraang linggo. Kabilang rito ang pamamahagi ng mga sertipiko ng lupa sa may 500 pamilyang naninirahan sa lupang pag-aari ng NAIA sa lungsod ng Pasay, 2,500 condominium units sa Smokey Mountain na tapos na at hinihintay na lang matapos ang septic tank bago maokupahan ng mga pamilyang maralitang taga-lungsod, pagkakaloob ng semento sa mga taga-Baseco, Tondo mula sa asosasyon ng gumagawa ng semento at ang pakikipagdayalogo niya sa mga operators at drivers ng transportasyong pampubliko na nagresulta sa pangakong hindi na sila magtataas ng pasahe. Binigyang diin din ng Pangulo ang pagtaas ng koleksiyon ng buwis noong nakaraang buwan, pagkakahuli sa 6,000 drug pushers at pagkabuwag ng 60 lokal na sindikato ng droga at apat na transnational syndicates. &amp;quot;Ang labis na pamumulitika ay nagtataboy sa mga mamumuhunan at humihikayat ng kasamaan at kriminalidad at nakapagpapaantala sa serbisyong pampubliko,&amp;quot; wika ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=220398&amp;publicationSubCategoryId=92</link>
</article>
<article>
<title>Pinas magiging gossip capital ng mundo</title>
<author>Malou Rongalerios</author>
<date>
<month>September</month>
<day>14</day>
<year>2003</year>
</date>
<body>Nagbabala kahapon ang isang mambabatas sa posibilidad na maging gossip capital ng mundo ang Pilipinas kapag hindi itinigil ng ibat ibang political quarters ang pagkakalat ng tsismis tungkol sa personal na buhay ng First Couple. Ayon kay Pangasinan Rep. Generoso Tulagan, tama nang matawag tayong texting capital ng mundo, pero ang pag-usapan ang buhay ni Pangulong Arroyo bilang maybahay ay hindi na katanggap-tanggap. &amp;quot;Her being a wife has definitely nothing to do with her being the President,&amp;quot; ani Tulagan. Naniniwala si Tulagan na ginagamit ngayon ng ilang political quarters ang tsismis kaugnay sa personal na buhay ng Pangulo upang masira ang administrasyon. Below the belt na aniya ang tsismis na siguradong makakaapekto rin sa ekonomiya ng bansa. Sinabi pa ni Tulagan na siguradong sasamantalahin ng mga kalaban ng gobyerno ang nangyayari ngayon sa administrasyon kaya dapat itong paghandaan. (Ulat ni Malou Rongalerios)</body>
<link>http://www.philstar.com/Article.aspx?articleId=220408&amp;publicationSubCategoryId=92</link>
</article>
<article>
<title>Enrile umalma sa pagbasura ng DOJ sa libel vs Inquirer</title>
<author>Ludy Bermudo</author>
<date>
<month>September</month>
<day>14</day>
<year>2003</year>
</date>
<body>Bunsod ng ginawang pagbasura ng Department of Justice (DOJ) sa libel case kontra pahayagang The Daily Inquirer ay umalma si dating Senator Juan Ponce Enrile sa pamamagitan ng paghahain nito ng petition for certiorari sa Court of Appeals. Hangarin ni Enrile na repasuhin ng CA ang kasong libelo na una ng ibinasura ng DOJ. Batay sa inihaing petisyon sa Appellate Court ng dating senador ay napatunayan ng Makati City Prosecutors Office na may matibay na ebidensya o prima facie evidence upang maisulong ang kaso subalit binaligtad ito sa resolusyong ipinalabas ni dating Justice Sec. Hernando Perez. Ang Inquirer ay sinabitan ng kasong libelo bunsod na rin ng malisyosong paggamit ng mga kataga bilang banner story ng &amp;quot;No Settlements to Coco Levy Funds.&amp;quot; Sa nasabing isyu ng Inquirer kabilang si Enrile, Zambonga City Mayor Ma. Clara Lobregat, Danding Cojuangco at ACCRA lawyers sa mga nakinabang sa mga nakaw umanong pera mula sa coco levy. (Ulat ni Ludy Bermudo)</body>
<link>http://www.philstar.com/Article.aspx?articleId=220410&amp;publicationSubCategoryId=92</link>
</article>
<article>
<title>Tabayoyong isinuka ng Korte Suprema</title>
<author>Grace dela Cruz</author>
<date>
<month>September</month>
<day>15</day>
<year>2003</year>
</date>
<body>Nabulgar kahapon na idineklara ng Korte Suprema na umanoy &amp;quot;mangmang&amp;quot; at &amp;quot;nangongopya ang iniharap na handwriting expert ni Senador Panfilo Lacson upang pabulaanan ang mga ginawang pagsusuri ng Philippine National Police (PNP) Crime Laboratory hinggil sa mga pirma nina First Gentleman Jose Miguel Arroyo at Jose Pidal. Ayon kay Atorni Jesus Santos, abugado at tagapagsalita ng Unang Ginoo, tumanggap siya ng impormasyon mula sa kapwa abugado na si Segundo Tabayoyong ay binansagan ng Kataas-Taasang Hukuman sa bansa bilang isang &amp;quot;mangmang&amp;quot; umano sa dalawa nitong kasong dininig noong taong 1985 at 1986. Matatandaan na si Tabayoyong ang iniharap na handwriting expert ng kampo ni Lacson upang pasinungalingan na si Ginoong Arroyo at Pidal, taliwas ginawang pagsusuri ng PNP Crime Lab. Batay sa datos ng Supreme Court Reports Annotated (SCRA), dalawang kaso-Cesar vs Sandiganbayan at Bayot vs Sandiganbayan - hindi pinansin ng Korte ang ginawang pag-aanalisa ni Tabayoyong, bukod sa hindi ito nakatapos ng anumang kurso sa kolehiyo. &amp;quot;Sa kaso ng Cesar vs Sandiganbayan, binaligtad ng SC ang naging desisyon ng mababang hukuman hinggil sa ibinigay na hatol kay Lorenzo Cruz na 577 taong pagkakakulong dahil sa katiwalian,&amp;quot; ayon sa pahayag ni Santos. Aniya, ibinatay ng mababang hukuman ang ginawa nitong kaparusahan laban sa dating opisyal ng Department of Education, Culture and Sports batay na rin sa ibinigay na pag-aanalisa ni Tabayoyong. Ayon sa SC, bigo si Tabayoyong sa kanyang tungkulin na pagkumparahin ang tinatanong at ang tunay na pirma ni Cesar batay sa kanilang pagkakaiba at pagkakatugma ng tinatanong na pirma. Hinggil naman sa Bayot vs Sandiganbayan, tinanong ng SC ang kapasidad ni Tabayoyong na tawaging bihasa sa pagsusuri ng pirma dahil hindi umano nakatapos ito ng kursong criminology, physics o maging chemistry. Ayon sa Korte, trainee sa National Bureau of Investigation si Tabayoyong at pasado lamang ito sa kuwalipikasyon bilang general clerk batay sa Civil Service Eligibility. &amp;quot;Napatunayan ng Korte Suprema na hindi nakapasa sa anumang board examination si Tabayoyong at kahina-hinala rin na sa bansang Argentina pa nito nakuha umano ang kanyang titulo,&amp;quot; pahayag pa ni Santos. Dahil dito, naniniwala si Santos na isa-isang nalalantad sa publiko ang mga kasinungalingang ikinakalat ng kampo ni Lacson laban sa mga ordinaryo at inosenteng mga tao. (Ulat ni Grace dela Cruz)</body>
<link>http://www.philstar.com/Article.aspx?articleId=220509&amp;publicationSubCategoryId=92</link>
</article>
<article>
<title>'Tamang' Hinala sa Bush visit</title>
<author>Malou Rongalerios/Ely Saludar</author>
<date>
<month>September</month>
<day>15</day>
<year>2003</year>
</date>
<body>Umapela kahapon si House committee on national defense chairman Prospero Pichay sa kanyang mga kasamahan sa Kongreso na huwag isipin na ang pagdalaw sa bansa ni US Pres. George Bush ay isang palatandaan upang hikayatin si Pangulong Arroyo upang kumandidato sa 2004 presidential elections. Naniniwala ang kinatawan mula sa Surigao del Sur na ang pagbisita ni Bush ay isang pasasalamat at pagsuporta ng pamahalaang Amerika sa matibay na paninindigan ng Pilipinas laban sa terorismo. &amp;quot;Maraming Pilipino ang aalma at tututol kung sakaling iendorso ni President Bush si President Arroyo dahil tinitignan ito bilang isang pakikialam ng Amerika sa usaping lokal ng Pilipinas,&amp;quot; ayon pa sa pahayag ni Pichay. Gayunpaman, naniniwala rin si Pichay na karapatan ni Bush na magbigay ng kanyang personal na manok para sa darating na halalan, tulad ng iba pang pinuno ng iba pang bansa. Samantala, wala pang desisyon si Pangulong Arroyo kung magsisilbing caretaker si Vice President Teofisto Guingona sa pag-alis nito patungongg Amerika at Europe. Ayon kay Presidential Spokesman Ignacio Bunye, hindi pa binanggit ng Pangulo kung sino ang itatalaga nito bilang caretaker habang wala ito sa bansa mula Sept. 24 hanggang Sept. 30. Ito ay sa gitna ng mga banat ni Guingona laban sa administrasyon na nagsabing maaaring bumagsak ang gobyerno o humantong sa civil war kung hindi mareresolba ang Jose Pidal scandal. (Ulat nina Malou Rongalerios/Ely Saludar)</body>
<link>http://www.philstar.com/Article.aspx?articleId=220521&amp;publicationSubCategoryId=92</link>
</article>
<article>
<title>Hamon ng oposisyon GMA, tatakbo ka o hindi?</title>
<author>Rudy Andal</author>
<date>
<month>September</month>
<day>15</day>
<year>2003</year>
</date>
<body>Hinamon kahapon ng isang miyembro ng oposisyon si Pangulong Arroyo na magdeklara na ito kung talagang tatakbo sa 2004 elections upang mawala na ang political tension sa bansa. Sinabi ni Sen. Rodolfo Biazon, miyembro ng Laban ng Demokratikong Pilipino (LDP), dapat ihayag na ni Pangulong Arroyo kung may plano itong lumahok sa darating na 2004 elections upang mabura na ang hinala ng mga miyembro ng oposisyon na walang magaganap na halalan sa susunod na taon. Naniniwala naman si Sen. Joker Arroyo na tatakbo si GMA sa 2004 presidential elections subalit ipauubaya niya sa Pangulo ang desisyon kung kailan ang tamang oras upang ihayag niya ito. &amp;quot;Making such a declaration is a question of &amp;quot;political timing&amp;quot; that should be left to the sound discretion of the President and she will have to make such a declaration at a time when it suits to her political advantage,&amp;quot; wika pa ni Arroyo. Ipinaliwanag naman ni Senate President Pro-Tempore Juan Flavier na prerogative ng Pangulo kung lumahok man ito sa darating na halalan kahit nauna nang nagpahayag ito noong December 30 na wala na siyang balak tumakbo. (Ulat ni Rudy Andal)</body>
<link>http://www.philstar.com/Article.aspx?articleId=220526&amp;publicationSubCategoryId=92</link>
</article>
<article>
<title>3 mag-utol nasagip sa parusang bitay</title>
<author>Grace dela Cruz</author>
<date>
<month>September</month>
<day>15</day>
<year>2003</year>
</date>
<body>Isinalba kahapon ng Korte Surpema ang tatlong magkakapatid sa parusang bitay na ipinataw ng mababang hukuman sa kasong pagpatay sa isang lalaki. Alinsunod sa 21-pahinang desisyon ng Supreme Court en banc sa panulat ni Chief Justice Hilario Davide Jr., iniligtas nito mula sa parusang kamatayan ang magkakapatid na sina Lorenzo at Rudy Hugo, pawang mga residente ng Barangay Narra, San Miguel, Pangasinan. Iniutos rin ni Davide ang kagyat na pagpapalaya sa dalawa habang ang kanilang kapatid na si Ernesto Hugo ay mananatiling nakabilanggo sa New Bilibid Prisons (NBP). Binago at ibinaba lamang ng mataas na hukuman sa habambuhay na pagkabilanggo ang parusang bitay laban kay Ernesto na ipinataw ng Urdaneta, Pangasinan Regional Trial Court branch 46. Bukod sa life sentence ay magbabayad din si Ernesto ng kabuuang halaga na P80,678 sa mga naulila ng biktima. Nakasaad sa desisyon ng korte na si Ernesto lamang ang nakita ng testigo na walang awang tumaga sa biktimang si Remigio Talon ng Urdaneta, Pangasinan dakong alas-7 ng gabi noong Agosto 21, 1997. Ipinaliwanag din ni Davide na nagkaroon ng pagkukulang ang Pangasinan RTC matapos na hindi pag-ukulan ng sapat na pansin ang isiniwalat na testimonya ng pangunahing testigo sa naganap na krimen na si Joel Talon, pinsan ng biktima. Kinatigan din ng SC ang iginigiit ng testigo na walang kinalaman ang dalawang akusado o inosente sa naganap na karumal-dumal na krimen ng pagpatay dahil tanging si Ernesto lamang umano ang nakita niyang tumaga sa biktima na siyang kagyat nitong ikinamatay. Idinagdag pa ang pagtukoy ng SC sa kabiguan sa panig ng prosekusyon na patunayang nagsabwatan ang tatlong magkakapatid upang paslangin si Talon. (Ulat ni Grace dela Cruz)</body>
<link>http://www.philstar.com/Article.aspx?articleId=220534&amp;publicationSubCategoryId=92</link>
</article>
<article>
<title>P1-B standy fund ilalaan sa bawal na droga</title>
<author>Rudy Andal</author>
<date>
<month>September</month>
<day>15</day>
<year>2003</year>
</date>
<body>Naglaan ang pamahalaan ng P1 bilyon sa susunod na taon para tustusan ang rehabilitasyon ng dumaraming drug users sa bansa. Ayon kay Senate Majority Leader Loren Legarda, sa panukalang 2004 national budget, nakapaloob ang P1 bilyong &amp;quot;standby fund&amp;quot; na tutulong sa gobyernong matugunan ang patuloy na paglala ng problema sa droga. Ang standby fund na alokasyon para sa programang Prevention, Enforcement, Rehabilitation and Aftercare (PERA) ay manggagaling sa kontribusyon ng Philippine Amusement and Gaming Corp. (PAGCOR) at Philippine Charity Sweepstakes Office (PCSO). Batay sa 2002 Dangerous Drug Board (DDB) report, may 29,743 drug users na ang sumailalim sa rehabilitasyon. Ang 25, 414 o 85 porsyento nito ay mga bagong kaso habang ang 4,329 o 15 porsyento ay &amp;quot;re-admission cases.&amp;quot; Lumilitaw sa mga istatistika ng DDB na mula sa 20,000 noong 1972 ay lumobo sa humigit-kumulang na 3.4 milyon ang mga Pilipinong talamak at okasyonal na gumagamit ng ipinagbabawal na gamot. (Ulat ni Rudy Andal)</body>
<link>http://www.philstar.com/Article.aspx?articleId=220538&amp;publicationSubCategoryId=92</link>
</article>
<article>
<title>PGMA pinatunayang di wasak ang pamilya</title>
<author>Ely Saludar</author>
<date>
<month>September</month>
<day>15</day>
<year>2003</year>
</date>
<body>Sinamantala ni Pangulong Arroyo ang pagkakataon na patunayan sa publiko at lalo na sa media na hindi watak-watak ang kanyang pamilya sa gitna ng eskandalo sa isyu ng Jose Pidal. Sa kanyang pagdalo sa taunang Gridiron ng National Press Club, isinama ng Pangulo sina First Gentleman Mike Arroyo at ang kanyang tatlong anak na sina Pampanga Vice Gov. Mikey, Dato at Luli para patunayan na hindi matutupad ang pangarap ng kanyang kritiko na maghiwalay ang kanyang pamilya. Sa panghuling talumpati ng Pangulo, umapela ito sa media na maging balanse sa pagbibigay ng mga balita para na rin sa interes ng bansa. (Ulat ni Ely Saludar)</body>
<link>http://www.philstar.com/Article.aspx?articleId=220544&amp;publicationSubCategoryId=92</link>
</article>
<article>
<title>Drug money pasok sa eleksiyon</title>
<author>Joy Cantos</author>
<date>
<month>September</month>
<day>16</day>
<year>2003</year>
</date>
<body>Gagamitin umano bilang &amp;quot;campaign funds&amp;quot; ng mga tiwaling pulitiko sa bansa ang limpak-limpak na salaping kinikita ng mga ito sa illegal drug trade kaugnay ng ambisyong isulong ang kanilang kandidatura sa 2004 elections. Pinapatutukan din ni Pangulong Arroyo ang pakikipagsabwatan ng mga organisadong sindikato tulad ng bank robbery/holdup gang sa mga tiwaling pulitiko dahil habang papalapit ang 2004 ay papatindi rin umano ang namamagitang sabwatan at pagkakasangkot ng mga tiwaling pulitiko sa mga bank robbery/holdup gang na sunud-sunod ang pag-atake para makalikom ng pondo sa nalalapit na halalan. Dahil dito, ayon kay Philippine Drug Enforcement Agency (PDEA) Director Anselmo Avenido Jr., masusi nilang minomonitor ang natanggap nilang impormasyon na ilang tiwaling pulitiko umano ang sangkot sa illegal drug trade. Ang drug money umano ay isa sa pinakamalakas pagkakitaan at siyang nakikitang alternatibo ng mga tiwaling opisyal bukod sa bank robbery/holdup, jueteng at iba pa. Gayunman, karamihan sa minomonitor ay mga tatakbo sa lokal na posisyon tulad ng mga mayor at gobernador. Magugunita na noong Oktubre 11, 2001 ay nasakote ng mga awtoridad si Panukulan, Quezon Mayor Ronnie Mitra matapos masamsaman ng 503.68 kilo ng shabu na inilulan ng ambulansiya sa isinagawang operasyon sa bayan ng Real, Quezon. Ayon kay Avenido, hindi malayong may iba pang mga pulitiko na tulad ni Mitra ang ginagamit ang impluwensiya at kapangyarihan sa kanilang illegal na aktibidad. Aminado naman si Avenido na kabilang sa nakahahadlang sa kanilang operasyon ay ang kabiguan ng mga testigo na idiin ang mga inaakusahang opisyal sa kabila ng mga natatanggap nilang impormasyon sa pagkakasangkot ng mga kinauukulan sa illegal drug trade. Base sa pinakahuling ulat na nakalap ng PDEA mula sa DDB, umaabot sa 8.4M ang mga drug users sa bansa habang tinataya namang P150 bilyon ang kinikita ng mga drug traffickers. (Ulat ni Joy Cantos)</body>
<link>http://www.philstar.com/Article.aspx?articleId=220625&amp;publicationSubCategoryId=92</link>
</article>
<article>
<title>GMA 'pag nanalo sa 2004, hanggang 2007 lang dapat manungkulan</title>
<author>Rudy Andal</author>
<date>
<month>September</month>
<day>16</day>
<year>2003</year>
</date>
<body>Iminungkahi kahapon kay Pangulong Arroyo na lumagda ito sa isang covenant sa taumbayan na dapat magbitiw ito bilang Pangulo sa 2007 sakaling manalo sa 2004 elections. Sinabi ng isang opisyal ng Lakas-Christian Muslim Democrats, ikinukunsidera ng partido ang &amp;quot;political options&amp;quot; na ito upang mapahupa ang kasalukuyang krisis na kinakaharap ng Arroyo administration. &amp;quot;If she (GMA) wins the next years election, Pres. Arroyo should sign a covenant with the people that she will step down on 2007 and allow the elected vice president to take-over the presidency for the rest of her term ending in 2010 and if she resign or step down in 2007 she could have completed the full tenure of the presidency - six years-including the reminder of former Pres. Estradas term,&amp;quot; wika pa ng source sa Lakas. Nakatakdang magpulong ang liderato ng Lakas ngayon upang talakayin ang usapin ng partido at paghahanda sa 2004. Kabilang sa matutunog na kandidato naman para maging bise presidente ay sina Senators Noli de Castro, Loren Legarda, Robert Barbers, Juan Flavier at VP Teofisto Guingona. Kumbinsido naman si Sen. Joker Arroyo na tatakbo pa si GMA sa 2004 elections subalit ang paghahayag nito ay ipinaubaya na niya sa Pangulo kung kailan nito nais ideklara ang kanyang pagtakbo. (Ulat ni Rudy Andal)</body>
<link>http://www.philstar.com/Article.aspx?articleId=220637&amp;publicationSubCategoryId=92</link>
</article>
<article>
<title>Probe sa Pidal tuloy</title>
<author>Rudy Andal</author>
<date>
<month>September</month>
<day>16</day>
<year>2003</year>
</date>
<body>Nagpasya ang tatlong chairman ng komite ng senado na ituloy ang kanilang imbestigasyon sa kontrobersiyal na Jose Pidal scandal matapos na ibasura ang panukala ni Sen. Robert Barbers na tigilan na ang senate inquiry dahil sa kawalan umano ng ebidensiya. Sa isinagawang pulong kahapon sa Mandarin Hotel na tumagal ng halos isang oras, nagkaisa ng desisyon sina Sen. Joker Arroyo, chairman ng Senate Blue Ribbon committee; Sen. Edgardo Angara, chairman ng committee on constitutional amendments, revisions of codes ang Laws Electoral Reforms, at si Sen. Serge Osme&amp;ntilde;a III, ng committee on banks, financial institutions and currencies at si Sen. Aquilino Pimentel. Hindi naman naresolba ang katanungan hinggil sa &amp;quot;Right to Privacy&amp;quot; na ginamit ni Ignacio Arroyo sa mga naging katanungan ng mga senador at nagkasundo sila na pag-usapan ito ng lahat ng miyembro ng tatlong komite. Sa naturang pulong, pwedeng magdesisyon si Sen. Arroyo hinggil sa &amp;quot;Right to Privacy&amp;quot; pero pwede itong kuwestiyunin ng mga miyembro ng 3 komite. Nauna ng hiniling ni Barbers sa komite na tigilan na ang imbestigasyon dahil walang orihinal na dokumentong isinumite si Lacson na siyang nag-akusa kay First Gentleman Jose Miguel Arroyo na nagtatago sa katauhan ni Jose Pidal. Inako ni Ignacio ang account ni Jose Pidal, pero nabigo ang mga senador na pigain ito sa naunang pagdinig dahil na rin sa isyu ng &amp;quot;Right to Privacy.&amp;quot; Walang itinakdang araw ang 3 komite kung kailan nila tatalakayin ang &amp;quot;right to privacy&amp;quot; at kung hanggang saan lamang ito puwedeng gamitin ni Iggy o First Gentleman sa sandaling magpatuloy ang imbestigasyon sa Pidal. Samantala, nakahandang maghain naman ng reklamo sa senate committee on ethics si FG Arroyo sa pamamagitan ng kanyang abugado na si Atty. Jesus Santos laban kay Sen. Panfilo Lacson dahil sa ginawa nitong mga akusasyon sa Unang Ginoo bilang Jose Pidal gayung inamin ni Iggy na siya ang tunay na Jose Pidal. Naunang naghain ng reklamo sa ethics na pinamumunuan ni Sen. Francis Pangilinan si PCSO chair Honey Girl de Leon dahil sa pagbibintang na nagbigay ang nasabing ahensiya ng P1.3 milyon sa Pidal account gayung ang sinasabing tseke ni Lacson ay natuklasang mga patama sa lotto na nagkakahalaga lamang ng P25,000 at hindi P1.3 milyon. (Ulat ni Rudy Andal)</body>
<link>http://www.philstar.com/Article.aspx?articleId=220642&amp;publicationSubCategoryId=92</link>
</article>
<article>
<title>Lacson hinamong umuwi</title>
<author>Rudy Andal</author>
<date>
<month>September</month>
<day>16</day>
<year>2003</year>
</date>
<body>Hinamon kahapon si Senador Panfilo Lacson ng abogado ni First Gentleman Mike Arroyo na agarang umuwi at magharap ng ebidensiya upang panindigan ang kanyang mga bintang laban kay Ginoong Arroyo. Sa pagharap sa lingguhang Kapihan sa Manila Hotel kahapon, sinabi ni Atty. Jess Santos na dahilan sa kawalan ng matibay na ebidensiya, sinayang lamang ni Lacson ang pera ng mga mamamayan at inaksaya ang mahalagang panahon ng Senado. &amp;quot;Nararapat na humingi ng paumanhin si Senador Lacson sa kanyang mga kasamahan sa Senado, at higit sa lahat ay sa buong sambayanang Pilipino. Dapat bumalik na siya sa Pilipinas, saan man siya naroroon at harapin ang katotohanan. Panahon na para aminin niyang siya ay naging padalos-dalos sa pagtatalumpati sa Senado,&amp;quot; ani Santos. Idiniin ni Santos na kung si Lacson ay nasa ibang bansa upang mangalap ng ebidensiya, ito ay patunay na wala talagang hawak na mga totoong dokumento at ebidensiya ang senador bago pa man ito gumawa ng dalawang privilege speech na naninira laban kay First Gentleman. Maging ang mga senador na kabilang sa oposisyon ay nagpahayag na ng pagka-inip at pagkasuya at tila ang nais ni Lacson ay ang mga kasangga nito sa Senado ang lumaban ng kanyang mga giyera. (Ulat ni Rudy Andal)</body>
<link>http://www.philstar.com/Article.aspx?articleId=220650&amp;publicationSubCategoryId=92</link>
</article>
<article>
<title>Kahit basbasan ni Bush, GMA di tiyak na mananalo</title>
<author>Malou Rongalerios</author>
<date>
<month>September</month>
<day>16</day>
<year>2003</year>
</date>
<body>&amp;quot;Hindi tiyak ang panalo ni GMA kahit may basbas pa ito ni Bush!&amp;quot; Ito ang tahasang sinabi kahapon ni Ilocos Norte Rep. Imee Marcos kaugnay sa inaasahang formal endorsement ni US Pres. George Bush para sa pagtakbo ni Pangulong Arroyo sa may 2004 elections. Sinabi ni Marcos na mapapahamak lang ang kandidatura ni Pangulong Arroyo kapag inindorso ito ni Bush. Bagaman at malaking tulong ang basbas na gagawin ni Bush, hindi nakasisiguro ang Pangulo na sapat ito upang manalo siya sa eleksiyong darating. Marami aniyang political forces ang maaaring magsamantala at gumawa ng tactical alliance laban sa &amp;quot;GMA-Bush friendship.&amp;quot; Hindi anya dapat kalimutang maraming galit kay Bush sa Pilipinas at maaaring kumalas ang mga ito kay Arroyo at makipag-alyansa sa radical left. Ang pagbisita aniya ni Bush sa bansa sa Oktubre 18 at endorsement nito kay Arroyo ay hudyat upang putulin ng ilang nationalist groups ang alyansa sa kasalukuyang administrasyon. Nagbabala pa ang solon na maaaring lumakas at maging sunud-sunod ang kilos protesta ng mga cause-oriented groups kung hindi matutugunan ng pamahalaan ang problemang kinakaharap sa pulitika at ekonomiya ng bansa. (Ulat ni Malou Rongalerios)</body>
<link>http://www.philstar.com/Article.aspx?articleId=220654&amp;publicationSubCategoryId=92</link>
</article>
<article>
<title>Batasan complex sinuyod ng White House officials</title>
<author>Malou Rongalerios</author>
<date>
<month>September</month>
<day>16</day>
<year>2003</year>
</date>
<body>Nasa apatnapung (40) White House, Secret Service at US Embassy personnel ang nagsagawa kahapon ng ocular inspection sa Batasang Pambansa complex, Quezon City bilang paghahanda sa gagawing pagdalaw ni US President Bush sa Kongreso. Isang joint session ang isasagawa sa Oktubre kung saan magsasalita si Bush sa harap ng mga senador at mga miyembro ng House of Representatives. Sinuyod ng mga White House Secret Service, Malaca&amp;ntilde;ang Protocol officials, Presidential Security Group at mga miyembro ng House Legislative Security Bureau ang loob ng Batasan complex upang masigurong maging ligtas si Bush sa loob ng Kongreso. Dumating ang mga opisyal ng Amerika sa Batasan sakay ng isang tourist bus na may back-up mula sa Presidential Security Group at PNP. Sa Oktubre 18 nakatakdang dumating si Bush sa bansa sakay ng Air Force One na inaasahang lalapag sa Clark Air Base sa Pampanga. Mahigpit na seguridad ang ipatutupad sa mga papasok sa Batasan sa mga susunod na araw bilang bahagi ng gagawing pagdalaw ni Bush. (Ulat ni Malou Rongalerios)</body>
<link>http://www.philstar.com/Article.aspx?articleId=220660&amp;publicationSubCategoryId=92</link>
</article>
<article>
<title>Kaanak ng senador, kongresista bawal makipag-transaksiyon sa gobyerno</title>
<author>Rudy Andal</author>
<date>
<month>September</month>
<day>16</day>
<year>2003</year>
</date>
<body>Ipagbabawal na ang mga kaanak ng senador, kongresista at gabinete na makipag-negosyo sa pamahalaan upang tuluyang mawakasan ang corruption sa gobyerno. Ito ay matapos maghain ng Senate bill 2654 si Senate Majority Leader Loren Legarda upang lalong palakasin ang Anti-Graft and Corruption Practices Act. Sa ilalim ng panukala ni Sen. Legarda, ipagbabawal na sa mga asawa, kaanak hanggang sa 1st civil degree of affinity at consanguinity ng mga senador, kongresista at miyembro ng gabinete sa anumang negosyo o kontrata sa pamahalaan. Ayon kay Legarda, sa kasalukuyan ay ang mga asawa at kaanak lamang sa 3rd degree of affinity at consanguinity ng presidente, bise presidente, senate president at house speaker ang pinagbabawalang makipag-negosyo at pumasok sa kontrata sa gobyerno. Aniya, sa pamamagitan ng panukalang ito ay hindi na magagamit ng mga kaanak ang mga opisyal ng gobyerno na may sensitibong posisyon upang makakuha ng kontrata at negosyo sa pamahalaan. (Ulat ni Rudy Andal)</body>
<link>http://www.philstar.com/Article.aspx?articleId=220664&amp;publicationSubCategoryId=92</link>
</article>
<article>
<title>Pidal hearing itigil!</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>&amp;quot;Aksaya lamang ng pera at oras ng Senado ang patuloy na pagdinig sa usaping Jose Pidal dahil walang mailitaw na ebidensiya si Sen. Ping Lacson para patunayang itoy public funds.&amp;quot; Ito ang iginiit kahapon ni Sen. Robert Barbers na nagsabing makabubuting ipagpaliban na muna ang pagdinig sa naturang isyu habang hindi pa makapagharap ng matibay na ebidensiya si Sen. Lacson. Ayon kay Barbers, naaaksaya lamang ang panahon ng Senado sa ginagawang pagdinig na dapat ay naiuukol sa mga mas importanteng legislations na makakatulong upang iangat ang buhay ng mas nakararaming mga Pilipino at hindi sa mga piling maiikling kuwento ni Lacson. Aniya, may 106 national bills at mahigit 500 bills ang pending ngayon sa Senado na dapat pagtuunan ng ibayong pansin. Maging si Sen. Francis Pangilinan ay nagpahayag na din ng pagkadismaya at hinamon si Lacson na magharap muna ng ebidensiya bago hilingin ng Senado na muling magsalita si Ignacio Arroyo sa Senado. Naniniwala naman si Senate President Franklin Drilon na walang patutunguhan ang mga senate hearings ukol sa Pidal account hanggat walang matibay na pinanghahawakan si Lacson. Umamin din sina opposition Senators Edgardo Angara at Serge Osme&amp;ntilde;a na wala pa ngang konkretong mga ebidensiya maliban sa mga xerox copies ng tseke at bank statement na pinasinungalingan na ng mga bangkong isinangkot ni Lacson. Si Sen. Aquilino Pimentel ay nagpahayag na ang pagliban ni Lacson sa mga hearing sa Senado ay lubhang nagpahina sa mga alegasyon nito laban kay First Gentleman Mike Arroyo at nahahalata tuloy na hindi talaga handa upang suportahan ng ebidensiya ang mga ibinabatong akusasyon. Si Rep. Exequiel Javier naman ng House of Representatives ay nagdeklara ng suporta sa pagpapaliban sa Senate hearing ukol sa Pidal accounts dahil aniya niyuyurakan na ng Senado ang pribadong buhay ng isang pribadong indibidwal. Inihayag ni Javier na ang karapatan ng isang mamamayan ayon sa Saligang Batas ay dapat irespeto, kasama na rito ang karapatan ng isang tao para sa due process at right not to be compelled to testify against ones self. Nanghihimasok na umano ang Senado sa pribadong buhay ng negosyanteng si Iggy Arroyo lalo pa at ang mga komite sa senado ay tinatanong na siya ukol sa kanyang finances at transactions at iba pang mga personal na bagay. Hindi anya nila maaaring puwersahin si Iggy na magtestify dahil wala namang public funds na involve. (Ulat ni Rudy Andal)</body>
<link>http://www.philstar.com/Article.aspx?articleId=220751&amp;publicationSubCategoryId=92</link>
</article>
<article>
<title>Customs official bagsak sa lifestyle check</title>
<author>Malou Rongalerios</author>
<date>
<month>September</month>
<day>17</day>
<year>2003</year>
</date>
<body>Sinuspinde kahapon ng Office of the Ombudsman ang isang opisyal ng Bureau of Customs (BOC) matapos itong bumagsak sa isinagawang lifestyle check. Sa 9-pahinang resolusyon, sinuspinde ni Deputy Ombudsman Margarito Gervacio sa loob ng anim na buwan na walang tatanggaping suweldo si Flor Aguilar, hepe ng miscellaneous division ng BOC. Ayon kay Gervacio, patuloy ang isinasagawang imbestigasyon ng Ombudsman laban kay Aguilar para sa pagsasampa ng kasong kriminal at administratibo laban dito. Inihain ng PNP-Criminal Investigation ang Detection Group na pinamumunuan ni Director Eduardo Matillano ang reklamong grave misconduct at dishonesty laban kay Aguilar sa Office of the Ombudsman noong Agosto 20, 2003. Base sa inisyal na imbestigasyon, nabigo si Aguilar na ideklara sa kanyang statement of assets, liabilities and net worth ang kanyang bahay na nasa Block 21, Lot 8. Nang iberipika sa Assessors Office ng Quezon City, lumalabas na ang dalawang ari-arian ay pag-aari ni Aguilar. Hindi rin idineklara ni Aguilar ang kanyang apat na sasakyan na kinabibilangan ng dalawang BMWs, isang Isuzu trooper at isang Honda CRV. Itinago rin umano ni Aguilar ang kanyang mga ari-arian sa Naga City, Camarines Sur at Maynila na kinabibilangan ng isang condominium unit sa Seaview Towers sa kahabaan ng Roxas blvd., na ayon sa Ombudsman ay binili ni Aguilar kay dating Tourism secretary Mina Gabor sa halagang P12 milyon. (Ulat ni Malou Rongalerios)</body>
<link>http://www.philstar.com/Article.aspx?articleId=220764&amp;publicationSubCategoryId=92</link>
</article>
<article>
<title>Originals pinasusumite kay Lacson</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>Hinamon kahapon ni Sen. Aquilino Pimentel Jr. ang kanyang kasamahan sa oposisyon na si Sen. Panfilo Lacson na ilabas nito ang mga orihinal na dokumento kaysa mga photocopies lamang ang iharap nito kaugnay ng kanyang akusasyong si First Gentleman Mike Arroyo ay si Jose Pidal. Ginawa ni Sen. Pimentel ang panawagan kay Sen. Lacson matapos umapela ang mga kongresista sa senado na huwag nitong upuan ang nakabinbin na mga national at local bills dahil sa kanilang pagtutok sa Pidal. Hiniling ni House Deputy Speaker Raul Gonzalez sa Senado na suspindihin na lamang ang ginagawang imbestigasyon nito sa Pidal scandal upang mapahupa ang tumitinding usaping pampulitika. Inihayag naman ni Atty. Jess Santos na pito na sa mga bangkong kinaladkad ni Lacson sa iskandalo ang nagbigay na ng sertipikasyong wala silang hawak na deposito ni Pidal. Ayon pa kay Santos, sinabi ni Lacson na dalawang remittances na P4.4 million mula sa sangay sa Hong Kong ng International Commercial Bank of China ang inilipat sa Pidal account mula sa account number 56102000494 ng isang Ricardo Medrano. Subalit nagpalabas na rin ng mga anunsiyo ang ICBC na nagsasaad na hindi kailanman nagkaroon ng account si Medrano sa kanilang sangay sa HK. Iginiit pa ni Atty. Santos na gumagawa lamang umano ng eksena si Lacson dahil sa lumitaw na mababa ito sa mga presidential surveys. (Ulat ni Rudy Andal)</body>
<link>http://www.philstar.com/Article.aspx?articleId=220767&amp;publicationSubCategoryId=92</link>
</article>
<article>
<title>4 kondisyon lang para patunayan ni Iggy na siya si Pidal</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>Inihayag kahapon ni Sen. Serge Osme&amp;ntilde;a ang apat na alituntunin upang makumbinsi sila sa mga pahayag ni Ignacio Arroyo na siya nga si Jose Pidal. Ayon kay Sen. Osme&amp;ntilde;a, chairman ng committee on banks, financial institutions and currencies, isa sa tatlong komite na nag-iimbestiga sa Jose Pidal account, dapat na pumirma si Ignacio sa harap ng mga senador, pangalanan ang bank manager na nagbukas ng account, ibigay ang Tax Identification Number at magbigay ng propriedad sa Estados Unidos. Sinabi ni Osme&amp;ntilde;a na masunod lang ni Ignacio ang kanilang mga kahilingan, kumbinsido na sila na siya nga ang tunay na Jose Pidal. Aniya, mahalaga ang apat na kundisyon dahil dito mapapatunayan kung talagang siya at si Jose Pidal ay iisa tulad ng kanyang pag-amin. Wika pa nito, sa pagpirma ay malalaman kung siya si Jose Pidal, sa TIN naman ay makikita kung ang TIN na inilagay niya kay Pidal ay pareho sa TIN na hawak niya, ang pagkilala sa bank manager ay magpapatunay din na kilala siya bilang Ignacio vis avis si Pidal ,at ang pang-apat ay para mawala ang duda ng mga tao sa kanyang kakayahan na magmay-ari ng gusali sa Estados Unidos na nauna niya na ring inako. Bukod kay Osme&amp;ntilde;a, saklaw din ito ng blue ribbon committee ni Sen. Joker Arroyo at Sen. Edgardo Angara ng committee on constitutional amendments, revisions of codes and laws and electoral reforms. Nauna nang nagdesisyon ang tatlong komite na ituloy ang imbestigasyon sa Pidal account pero ang usapin ng &amp;quot;right to privacy&amp;quot; ay ipinaubaya kay Sen. Arroyo sa mismong pagdinig batay na rin sa mapagkasunduan ng mga miyembro nito. Hindi naitala kung kailan mag-uumpisa ang hearing dahil halos lahat ng mga miyembro nito ay wala sa bansa. Idinagdag ni Osme&amp;ntilde;a na marami pang bombang pasasabugin si Sen. Panfilo Lacson sa pagbukas ng pagdinig sa Senado. (Ulat ni Rudy Andal)</body>
<link>http://www.philstar.com/Article.aspx?articleId=220775&amp;publicationSubCategoryId=92</link>
</article>
<article>
<title>Lakas pipili na ng kandidato sa Okt. 7</title>
<author>Malou Rongalerios</author>
<date>
<month>September</month>
<day>17</day>
<year>2003</year>
</date>
<body>Nakatakdang magpulong sa Oktubre 7 ang national directorate ng Lakas CMD upang desisyunan kung sino ang magiging presidential candidate at 12-man senatorial ticket ng partido sa susunod na taon. Ayon kay House Speaker Jose de Venecia, posibleng si Pangulong Arroyo pa rin ang maging standard bearer ng partido dahil sa suportang ipinapakita dito ng mga miyembro ng Lakas-CMD. Pero isa pa rin aniya sa &amp;quot;popular choice&amp;quot; si dating ambassador Eduardo Cojuangco na hindi pa rin naghahayag sa publiko kung tatakbo siya sa presidential race. Sinabi pa ni de Venecia na posibleng umapela kay Arroyo ang mga miyembro ng Lakas-CMD upang himukin siyang magbago ng desisyon at tumakbo sa pagka-pangulo. Mahigit sa 400 miyembro ng Lakas-CMD na kinabibilangan ng mga gobernador, city mayors, municipal mayors, regional at provincial chairmen ang inaasahang dadalo sa meeting. Idinagdag pa ni de Venecia na maraming desisyon at &amp;quot;movements&amp;quot; ang magaganap sa partido pagsapit ng Oktubre. (Ulat ni Malou Rongalerios)</body>
<link>http://www.philstar.com/Article.aspx?articleId=220777&amp;publicationSubCategoryId=92</link>
</article>
<article>
<title>GMA sa 2004, VP papalit sa 2007</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>Inaasahang magiging mahigpit ang labanan sa vice presidential race sa 2004 elections sa sandaling maganap ang iniisip na senaryo ng Lakas-Christian Muslim Democrats na hanggang 2007 lamang manunungkulan si Pangulong Arroyo kapag muling nanalo ito sa darating na eleksiyon. Ayon sa isang Lakas leader, ang iniisip nilang senaryo ay dapat lumagda sa isang covenant si Pangulong Arroyo na kapag nanalo ito sa 2004 elections ay dapat hanggang 2007 lamang ito at ipapasa ang nalalabi pang termino sa mananalong bise presidente. Ayon sa source sa loob ng partido, ang option na ito ang kanilang nakikitang solusyon sa kasalukuyang krisis sa pulitika na lubhang nakaapekto sa ating ekonomiya at naging ugat ng dibisyon sa magkabilang puwersa ng political forces. Aniya, kung mananalo si GMA sa 2004 at magbibitiw ito sa 2007 bilang chief executive ay nakumpleto na rin nito ang 6-year term ng kanyang presidency dahil nag-assume siya bilang pangulo ng bansa noong 2001 matapos ang EDSA 2 makaraang mapatalsik si dating Pangulong Estrada. Dahil sa senaryong ito, magiging mas mahigpit ang labanan sa vice presidential post dahil kung sino ang mananalo dito ay siya ang magiging pangulo sa 2007. Kabilang sa mga posibleng kumandidato bilang vice president sina Senate Majority Leader Loren Legarda, Sen. Noli de Castro, Sen. Serge Osme&amp;ntilde;a, Sen. Robert Barbers at Sen. Juan Flavier. &amp;quot;The vice presidential candidates will have to convince the people during the 2004 campaign that they are deserving to take over the presidency in 2007,&amp;quot; wika pa ng source. Ipinaliwanag pa ng impormante ng ruling party, lalagda sa isang covenant si Pangulong Arroyo matapos muli itong manalo bilang presidente sa 2004 elections at ang senaryong ito ang nakikita nilang magpapatatag sa sitwasyong pampulitika ng bansa. Magugunita na hinamon ni Sen. Rodolfo Biazon si Pangulong Arroyo na ihayag na nito ang kanyang plano para sa 2004 dahil ito ang nakikita niyang magbubura sa hinala na walang magaganap na eleksiyon sa susunod na taon at magiging daan sa estabilisasyon ng bansa. (Ulat ni Rudy Andal)</body>
<link>http://www.philstar.com/Article.aspx?articleId=220785&amp;publicationSubCategoryId=92</link>
</article>
<article>
<title>Tambalang Danding-Loren umuusbong</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>Malamang si Senate Majority Leader Loren Legarda ang maging ise presidente sa tiket ni dating ambassador Danding Cojuangco sa pagkakataong ilulunsad na ng huli ang kanyang kandidatura bilang presidente sa 2004. Ito ang lumitaw kamakailan sa talumpati nina Senadora Legarda at Cojuangco sa birthday party ni Rep. Jacinto Paras (Lakas-1st district Negros Oriental) sa Guihulngan, Negros Oriental kung saan binasagan ng senadorang lakas si Cojuangco bilang natatanging solusyon na hinahanap ng bayan.&amp;quot; Sa salu-salo sa kaarawan ni Paras na dinaluhan ng 10,000 lider pulitikal ni Paras, sinabi ni Loren na si Cojuangco ang bukod tanging nakakaunawa sa suliraning pang-ekonomiya ng bansa at siya ang makapagibigay kalutasan nito. Kabilang sa sumuporta sa tambalang Danding-Loren ay sina Gob. Joseph Mara&amp;ntilde;on ng Negros Oriental, Gob. George Arnaiz ng Negros Occidental, Rep. Imee Marcos, dating Senador Ernesto Maceda, Jay Sonza ng GMA-7, lahat ng mga municipal at city mayor at barangay chairmen ng dalawang probinsiyang Negros. Sa kanyang pagsasalita, sabi pa ni Cojuangco na ang ugat na mga suliranin ng bansa ay nagmula sa utang panlabas na tinataya ng nasa US$110 milyon ang pagsasabi ng 65 porsiyento na taunang budget para sa mga sahod at ang maliit ng pera para sa inprastraktura at kaunlaran. (Ulat ni Rudy Andal)</body>
<link>http://www.philstar.com/Article.aspx?articleId=220787&amp;publicationSubCategoryId=92</link>
</article>
<article>
<title>Camacho binira ng mga senador sa planong mangutang na naman</title>
<author>Rudy Andal</author>
<date>
<month>September</month>
<day>17</day>
<year>2003</year>
</date>
<body>Kinontra nina Sen. Tessie Aquino-Oreta at Sen. Ramon Magsaysay Jr. ang planong pangungutang ni Finance Secretary Jose Isidro Camacho na ayon na rin sa kanila ay lalong magsasadlak sa ekonomiya bunsod upang hindi matuloy ang eleksyon sa 2004. Sa magkahiwalay na pahayag, sinabi nina Sen. Magsaysay at Sen. Oreta, na malaki ang posibilidad na hindi matuloy ang eleksyon dahil na rin sa dami ng utang ng bansa. Anila ang planong &amp;quot;pre-fund&amp;quot; ni Camacho ay taliwas sa mga pahayag nito na malaki ang pag-unlad ng bansa sa larangan ng pangongolekta ng buwis. Aniya, ito rin ang dahilan kung bakit babalik ang gobyerno sa foreign bond para makumpleto ang US$225M kulang sa pre-fund na US$500M na matatapos sa susunod na taon. Ayon pa kay Oreta, ang dapat na gawin ni Camacho ay umisip ng ibang paraan para mapunan ang mga utang ng bansa sa halip na ang walang humpay niyang pangungutang. Nauna ng inihayag ng Economist magazine na 28% ng Philippine national budget ay mapupunta sa pagbayad ng interest, 34% sa suweldo, 18% sa local government, 20% na lang ang mapupunta sa Gross Domestic Products (GDP) at iba pang proyekto. Nanawagan din si Magsaysay na dapat makiisa ang bansa sa kahilingan ng ibang gobyerno na huwag sumama sa bagong taripa sa World Trade Organization (WTO). Aniya, bigo ang WTO sa pagpapatupad ng kanilang programa kahit na ito ay masusing sinusundan ng ating bansa at iba pang bansa na kasama sa WTO. Bumagsak ang pag-uusap ng WTO sa Mexico matapos na hindi pumayag ang nakakaraming bansang mahihirap sa kahilingan ng mga imperyalistang bansa. (Ulat ni Rudy Andal)</body>
<link>http://www.philstar.com/Article.aspx?articleId=220793&amp;publicationSubCategoryId=92</link>
</article>
<article>
<title>'Di ako bayaran - Pelaez</title>
<author>Grace dela Cruz</author>
<date>
<month>September</month>
<day>17</day>
<year>2003</year>
</date>
<body>Binuweltahan ng negosyanteng si Blanquita Pelaez ang sagot ng kampo ni Sen. Panfilo Lacson na binayaran lang umano siya ng Malaca&amp;ntilde;ang upang lumutang at ilabas ang mga akusasyon sa senador. Sa isang written statement nito, mariing pinabulaanan ni Pelaez na tumanggap siya ng P9M mula sa administrasyong Arroyo upang ilabas sa media ang hinggil sa P3M pagkakautang ni Lacson. &amp;quot;I vehemently deny the allegation that I have been paid to come out against Mr. Panfilo Lacson,&amp;quot; ani pa ni Pelaez. Sinabi pa nito na lumalabas ang tunay na karakter ni Lacson na mahilig mag-imbento ng mga akusasyon laban sa mga taong itinuturing nitong kalaban. Ipinaliwanag ni Pelaez na minsan na siyang tinangkang kasabwatin ni Lacson upang makapag-produce ng ebidensiya laban sa tatlong dating kalihim ng Department of Interior and Local Government at 123 opisyal ng Philippine National Police (PNP) na nais nitong mapatalsik. Una ng ibinunyag ni Pelaez na hindi siya binayaran ni Lacson sa 41,297 piraso ng posas na inorder nito sa kanya bilang kinatawan ng Smith and Wesson sa Amerika. Sinabi pa ni Pelaez na kumikilos na ang kanyang abugado upang malaman kung maaari niyang sampahan ng kaso ang senador dahil sa mga mapanirang pahayag nito. (Ulat ni Grace dela Cruz)</body>
<link>http://www.philstar.com/Article.aspx?articleId=220794&amp;publicationSubCategoryId=92</link>
</article>
<article>
<title>Batas sa child labor nakaambang ipasa</title>
<author>Malou Rongalerios</author>
<date>
<month>September</month>
<day>17</day>
<year>2003</year>
</date>
<body>Isa sa bawat anim na batang Pinoy ay napipilitan nang magtrabaho upang mabuhay ang kanilang pamilya. Ito ang lumabas sa pag-aaral ng National Statistics Office (NSO) na isa sa pinagbasehan ng panukalang batas na tinatalakay ngayon ng bicameral conference committee na naglalayong mabigyan ng proteksiyon ang mga batang trabahador. Base pa sa statistics, 4 milyon sa 25 milyong batang Pinoy ang itinuturing nang &amp;quot;economically active&amp;quot; kung saan ang pinakabata ay lima hanggang pitong taong gulang. Ayon kay CIBAC Party List Rep. Kim Bernardo-Lokin, 1.1 milyong bata sa kasalukuyan ang nahaharap sa physical hazards dahil sa kanilang trabaho at kalimitang dinadapuan ng ibat ibang sakit dahil sa maagang paghahanap-buhay. Panahon na aniya upang maipasa ang Magna Carta for Working Child upang mabigyan ng proteksiyon ang mga batang sumasabak sa mabibigat na trabaho sa kabila ng kanilang murang edad. Sa sandaling maipasa na ang nasabing panukalang batas, ipagbabawal na ang pagtatrabaho ng mga bata kung saan malalagay sa panganib ang kanilang buhay. Ikokonsidera na rin ang moral na maaaring matutunan ng bata sa kanilang trabaho na posibleng makaapekto sa kanilang normal na paglaki. Bagaman at sigurado aniyang hindi masasawata ng gobyerno ang child labor at dapat namang magkaroon sila ng proteksiyon sa pamamagitan ng pagpasa ng isang batas. Dapat din aniyang umiisip ang gobyerno ng paraan upang masugpo ang kahirapan na nagiging ugat sa pagtatrabaho ng maaga ng mga bata. (Ulat ni Malou Rongalerios)</body>
<link>http://www.philstar.com/Article.aspx?articleId=220796&amp;publicationSubCategoryId=92</link>
</article>
<article>
<title>Negosyo giba sa sobrang pulitika</title>
<author>Rudy Andal</author>
<date>
<month>September</month>
<day>18</day>
<year>2003</year>
</date>
<body>Bumagsak ang tiwala ng mga negosyante na mag-invest sa bansa dahil na rin sa sobrang pamumulitika na naging dahilan upang bumagsak ang ating ekonomiya. Ito ang naging pagtataya ng stock analyst na si Astro del Castillo sa panayam dito ng RMN-Manila. &amp;quot;Too much politics is really the factor that weakened our economy and the confidence of investors in the countrys business climate,&amp;quot; wika pa ni del Castillo. Tinukoy ni del Castillo na ang US-Iraq war, SARS outbreak, July 27 Oakwood mutiny at sobrang pamumulitika ang pangunahing sanhi ng pagkawala ng tiwala ng mga investors. &amp;quot;The opposition should stop grandstanding and of course, this is the cheapest way to get the votes, but the detriment of the economy. Lawmakers must focus on their legislative duties and pass measures like the bill on the financial capital market and other economic reforms,&amp;quot; dagdag pa ng stock analyst. Pabor din ang sektor ng negosyante na itigil na lamang ang imbestigasyon kay First Gentleman Mike Arroyo na inakusahan ni Sen. Panfilo Lacson na nagmamay-ari ng Jose Pidal account bagkus ay ipaubaya na lamang ito sa korte dahil ang Senado ay hindi naman hudikatura kundi isang legislative body. Aniya, ang kawalan din ng direksiyong pampulitika ang nagiging sanhi ng pagkakaroon ng hindi matatag na financial market kaya tulad ng panawagan ng ilang oposisyong senador at kongresista ay makakatulong na rin sa estabilisasyon ng bansa ang maagang pagdedeklara ni Pangulong Arroyo kaugnay sa kanyang plano sa 2004. Ipinaliwanag pa ni del Castillo, bumagsak ng 20 porsiyento ang investment sa bansa pero ang stock market ay unti-unti ng nakakabangon. (Ulat ni Rudy Andal)</body>
<link>http://www.philstar.com/Article.aspx?articleId=220890&amp;publicationSubCategoryId=92</link>
</article>
<article>
<title>Gringo tutuluyan kahit walang counter-affidavit</title>
<author>Grace dela Cruz</author>
<date>
<month>September</month>
<day>18</day>
<year>2003</year>
</date>
<body>Itutuloy ng Department of Justice (DOJ) ang pagsasampa ng kasong kudeta laban kay Senator Gringo Honasan kahit hindi ito magsumite ng counter-affidavit. Naniniwala ang panel of prosecution na walang interes si Sen. Honasan na maghain pa ng counter-affidavit kahit itinakda sa Setyembre 23 ang huling araw ng pagsusumite nito. Ikinatuwiran ng prosecutors na delaying tactics lamang ang ginagawa ng kampo ni Honasan at pinapasikut-sikot ang kaso upang matagalan. Binalaan rin ng prosecutors ang kampo ni Honasan na magpapalabas na ito ng resolution kung magmamatigas ang mga ito na magsumite ng counter-affidavit. Pagbabatayan na lamang nila ang mga ebidensiyang isinumite ng Criminal Investigation and Detection Group (CIDG). Una nang sinabi ng kampo ni Honasan na nilalabag ng prosecution ang karapatan ng senador na magkaroon ng due process sa kanyang kaso dahil masyado umanong minamadali ito. Ayon sa prosecution, hindi maaaring masunod ang kahilingan ng abogado ni Honasan na kinakailangan munang iresolba ang motion to clarify jurisdiction na isinumite nila bago tuluyang magpalabas ng resolution sa kasong kudeta laban sa senador. (Ulat ni Grace dela Cruz)</body>
<link>http://www.philstar.com/Article.aspx?articleId=220897&amp;publicationSubCategoryId=92</link>
</article>
<article>
<title>Camacho gigisahin sa AUVs</title>
<author>Rudy Andal</author>
<date>
<month>September</month>
<day>18</day>
<year>2003</year>
</date>
<body>Gigisahin ng Senado si Finance Secretary Jose Isidro Camacho kapag nabigo nitong ipatupad ang inapurang pagpasa ng bagong excise tax sa mga Asian Utility Vehicle (AUV). Ito ang banta ni Senate President Franklin Drilon kaugnay sa napaulat na balak umano ni Sec. Camacho na palawigin ang revenue regulation 4-2003 kung saan ay may ilang uri ng sasakyan ang hindi oobligahing magbayad ng buwis. Sinabi ni Sen. Drilon, papanagutin ng Senado si Camacho kapag hindi nito ipinatupad ang bagong excise tax sa mga AUVs matapos bigyang prayoridad ito ng mataas na kapulungan para magkaroon ng patas na pagbubuwis sa mga ito. Sa ilalim ng bagong excise tax ay magiging balanse ang pagpapataw ng buwis sa mga bagong sasakyan katulad na lamang ng bagong Isuzu Crosswind kung saan sa revenue regulation 04-2003 ay papatawan ito ng P487,000 tax, samantalang sa ilalim ng bagong excise tax ay magbabayad lamang ito ng P47,000. Magugunita na kontra noon ni Sen. Tessie Aquino-Oreta sa pamamagitan ng resolusyon ang pagpapatupad ng revenue regulation na ito ni Camacho dahil na rin sa malawak na pagtutol ng mga automotive industries. Ipinasa ng Senado at Kamara ang bagong excise tax hanggang sa lagdaan ni Pangulong Arroyo para maging ganap na batas kung saan ay epektibo dapat itong ipatupad sa Oktubre 1. (Ulat ni Rudy Andal)</body>
<link>http://www.philstar.com/Article.aspx?articleId=220904&amp;publicationSubCategoryId=92</link>
</article>
<article>
<title>'Right to privacy' handang dalhin sa Korte</title>
<author>Rudy Andal</author>
<date>
<month>September</month>
<day>18</day>
<year>2003</year>
</date>
<body>Ipinahayag kahapon ng negosyanteng si Ignacio &amp;quot;Iggy&amp;quot; Arroyo na handa siyang dalhin ang issue ng &amp;quot;right to privacy&amp;quot; sa Korte Suprema. Sa isang press conference, sinabi ng abogado ni Arroyo, si Atty. Antonio Zulueta, na handa silang panindigan ang kanilang posisyon sa issue ng right to privacy kung ipagpipilitan ng Senado na magsalita si Iggy tungkol sa mga pribadong bagay. &amp;quot;Si Ginoong Arroyo ay isang pribadong mamamayan. Siya ay isang pribadong negosyante. Binuksan niya ang kanyang bank account gamit ang pribadong pondo,&amp;quot; sabi ni Zulueta. Pagdating ng tamang panahon,handa silang pumunta sa Korte Suprema upang mapagpasiyahan ang bagay na ito, dagdag ni Zulueta. Nauna rito ay niliwanag ni Senador Aquilino Pimentel, tagapagsalita ng tatlong komite sa Senado na nagsisiyasat sa Jose Pidal issue, na kailangang mag-submit si Senador Panfilo Lacson ng mga orihinal na dokumento ng mga materyales na ipinakita niya sa isang computer presentation. Ito, ani Zulueta, ay pagpapatunay ni Sen. Pimentel na hanggang sa mga sandaling ito ay wala pang naibibigay na ebidensiya si Lacson upang patunayan ang kanyang mga bintang. Sa isang interview, niliwanag ni Zulueta na &amp;quot;sinumang may hawak ng mga original documents ay kailangang managot sapagkat walang permiso o authorization na maipamahagi ang mga dokumentong ito.&amp;quot; Idinagdag pa niya na hindi maaaring tanggapin bilang ebidensiya ang ano mang dokumentong nakuha ng labag sa batas o walang permiso. (Ulat ni Rudy Andal)</body>
<link>http://www.philstar.com/Article.aspx?articleId=220910&amp;publicationSubCategoryId=92</link>
</article>
<article>
<title>RP bida sa WTO meet - Roxas</title>
<author>Rudy Andal</author>
<date>
<month>September</month>
<day>18</day>
<year>2003</year>
</date>
<body>Itinuring kahapon ng sektor ng negosyo na tagumpay sa hanay ng Pilipinas ang kinalabasang bogged-down ng negosasyon sa pagitan ng mayayamang bansa at developing countries sa World Trade Organization sa Cancun, Mexico kamakailan. Pinuri ng business sector at maging ni Sen. Rodolfo Biazon si Trade Secretary Mar Roxas dahil sa paggigiit kasama ang G-21 nations upang ipaglaban ang global trade related issues sa Cancun conference. &amp;quot;We won in Cancun, we are firm and we were able to show our counterparts that developing nations like ours play big roles in crafting global trading rules,&amp;quot; wika ni Sec. Roxas. Sinabi pa ng DTI chief, itinuturing ng mga developing countries na tagumpay ang kinalabasan ng Cancun conference matapos hindi maigiit ng mga rich countries ang kanilang gustong maging patakaran. &amp;quot;However, we are open and willing to have bilateral trade agreements with other countries as long as they are beneficial to our country and trade is fair,&amp;quot; wika pa ni Roxas. Ipinaliwanag naman ni Sen. Rodolfo Biazon, dapat lamang papurihan ang DTI chief dahil sa ginawa nitong pakikipaglaban sa WTO conference para sa kapakanan ng ating bansa. Aniya, dapat pag-aralan na kung kinakailangan na tayong umalis bilang miyembro sa WTO dahil sa hindi patas na ipinapatupad na trade liberalization. (Ulat ni Rudy Andal)</body>
<link>http://www.philstar.com/Article.aspx?articleId=220916&amp;publicationSubCategoryId=92</link>
</article>
<article>
<title>Misis ng Congressman nagbaril sa ulo</title>
<author>Edwin Balasa</author>
<date>
<month>September</month>
<day>19</day>
<year>2003</year>
</date>
<body>ANTIPOLO CITY - Dahil sa umanoy matinding depression sa dinaranas na sakit, nagpakamatay sa pamamagitan ng pagbaril sa kanyang sarili ang asawa ni Antipolo City Congressman Victor Sumulong, kahapon ng umaga sa Brgy. San Roque nasabing lungsod. Dead-on-arrival sa Unciano Medical Center ang biktima na nakilalang si Michelle Sumulong, 38. Ito ay nagtamo ng isang tama ng bala sa kanyang ulo mula sa 9mm kalibre ng baril. Ayon kay Primitibo Tabujara, hepe ng Antipolo City police, naganap ang pagpapakamatay dakong alas-10:40 ng umaga sa masters bedroom ng kanilang bahay sa Loreland subdivision, Flores st. Brgy. San Roque. Nabatid na nakarinig ng isang malakas na kalabog galing sa kuwarto ng biktima ang isang katulong ng kabilang bahay na agad naman nitong ipinagbigay-alam sa katulong ng biktima. Nang akyatin ng katulong ang kuwarto ng biktima ay laking gulat nito ng makitang nakabulagta na ang biktima sa kama nito habang naliligo sa sariling dugo. Agad na dinala ang biktima sa nasabing pagamutan subalit hindi na ito umabot pang buhay. Ayon sa mga kasamahan ng biktima, kalalabas lang umano sa isang ospital sa Maynila ang huli at mula noon ay napansin na lagi umano itong malungkot. Napag-alaman na may sakit sa puso ang biktima at nagkaroon na ng kumplikasyon sa diabetes. Takda namang isailalim sa paraffin test ang mga kasambahay ng biktima upang matiyak na walang foul play sa insidente, habang inaalam pa ng pulisya ang talagang motibo ng pagpapakamatay.(Ulat ni Edwin Balasa)</body>
<link>http://www.philstar.com/Article.aspx?articleId=221009&amp;publicationSubCategoryId=92</link>
</article>
<article>
<title>Lantin inalis sa LTFRB</title>
<author>Edwin Balasa</author>
<date>
<month>September</month>
<day>19</day>
<year>2003</year>
</date>
<body>Tinanggal na ni Pangulong Arroyo bilang chairman ng Land Transportation Franchising and Regulatory Board (LTFRB) si Dante Lantin, pero inilipat naman sa DOTC bilang asst. sec. Ipinalit kay Lantin si Maria Elena Bautista na dating asst. secretary ng Presidential Management Staff. Ayon kay Lantin, iginagalang niya ang pasya ng Pangulo na ilipat siya, subalit nanghihinayang siya na maalis sa LTFRB dahil 16 taon na siya naglilingkod dito. Matatandaang sinibak din ni Arroyo kamakailan bilang hepe ng Land Transportation Office (LTO) si Roberto Lastimoso at pinalitan ito ni Leah Lontoc ng DTI. (Ulat ni Edwin Balasa)</body>
<link>http://www.philstar.com/Article.aspx?articleId=221016&amp;publicationSubCategoryId=92</link>
</article>
<article>
<title>Ralista 'wag gamitan ng rubber bullet</title>
<author>Malou Rongalerios</author>
<date>
<month>September</month>
<day>19</day>
<year>2003</year>
</date>
<body>Hindi dapat gamitin ang &amp;quot;rubber bullet&amp;quot; laban sa mga demonstrador na magsasagawa ng malawakang kilos-protesta sa pagbisita ni US Pres. George Bush, panawagan kahapon ni Ilocos Norte Rep. Imee Marcos sa PNP. Sinabi ni Rep. Marcos na maraming demonstrador ang masasaktan sa sandaling gamitin ng PNP ang rubber bullet sa kanilang dispersal operations. &amp;quot;Sundalong Israel lang ang alam kong gumagamit ng rubber bullet. Matindi pag tumama ang rubber bullet, bagsak agad ang Palestino kapag tinatamaan,&amp;quot; sabi ni Marcos. Batay anya sa probisyon ng PNP operational procedures, maliban sa rubber bullet, ang tear gas, smoke grenade, water cannon at truncheon ay maaaring gamitin sa pagbuwag ng isang demonstrasyon. Ang mga ito ang kinikilala ng PNP bilang halimbawa ng less lethal weapon at ammunition. (Ulat ni Malou Rongalerios)</body>
<link>http://www.philstar.com/Article.aspx?articleId=221022&amp;publicationSubCategoryId=92</link>
</article>
<article>
<title>New York Times kay GMA: Sabihin na kung tatakbo sa '04</title>
<author>Rudy Andal</author>
<date>
<month>September</month>
<day>19</day>
<year>2003</year>
</date>
<body>Nanawagan ang New York Times kay Pangulong Arroyo na alisin na nito ang alinlangan at magdeklara na lamang kung tatakbo sa darating na 2004 elections upang makasulong ang bansa. Sa editorial ng NY Times kamakalawa ay nakasaad na hindi dapat ikahiya ni Pangulong Arroyo kung sakaling magbago ito ng pasya na kumandidato sa darating na 2004 elections bagkus ay dapat lamang niyang ipaliwanag sa taumbayan ang pagbabago niya ng pasya. Subalit matapos bitiwan ni GMA ang pag-atras sa 2004 elections noong December 30 ay hinimok naman ito ng kanyang mga kasamahan sa Lakas-Christian Muslim Democrats na ikunsidera ang kanyang desisyon. Winika pa sa editorial ng NYT, ang mga isyu ng kudeta at umanoy anomalya ang nagiging sanhi ng destabilisasyon sa gobyerno kaya kailangang kumpunihin ang bumabagsak na ekonomiya at labanan ang kahirapan. Lumabas ang NYT editorial isang buwan bago bumisita sa bansa sa Oktubre 18 si US Pres. George Bush kung saan ay inaasahan ni Sen. Rodolfo Biazon na posibleng i-endorso nito si GMA sa susunod na eleksiyon. (Ulat ni Rudy Andal)</body>
<link>http://www.philstar.com/Article.aspx?articleId=221028&amp;publicationSubCategoryId=92</link>
</article>
<article>
<title>Pamumulitika awat na - Drilon</title>
<author>Rudy Andal</author>
<date>
<month>September</month>
<day>19</day>
<year>2003</year>
</date>
<body>Nanawagan kahapon sina Senate President Franklin Drilon at Sen. Ramon Magsaysay Jr. na tigilan na ang pamumulitika upang huwag tuluyang bumulusok ang ating ekonomiya. Sinabi ni Sen. Drilon, bumagsak na ang ating ekonomiya bunga ng sobrang pamumulitika kung saan ay halos walang investors ang nais magnegosyo sa bansa matapos pasabugin ang Jose Pidal scandal ni Sen. Panfilo Lacson. Ayon kay Drilon, kumbinsido ang mga negosyante na malaki ang naging epekto sa ating ekonomiya ng sobrang pamumulitika kaya ang payo nila kay Sen. Lacson ay dalhin na lamang sa korte ang usapin sa Pidal at gampanan ng mga senador ang kanilang tungkulin bilang mambabatas. Ayon naman kay Sen. Magsaysay, dapat tumulong ang mga mambabatas sa paglikha ng mga panukalang batas na tutulong na makabangon ang ekonomiya sa halip na pag-aksayahan ng panahon ang mga isyu tulad ni Pidal. Ganito rin ang sinabi ni stock analyst Astro del Castilo na sa halip na pag-aksayahan ng panahon ng mga senador ang isyu sa Pidal ay asikasuhin nito ang kanilang tungkulin sa paglikha ng mga batas na magpapayabong sa ating ekonomiya. Ani del Castillo, ang mga senador ay binoto ng taumbayan para lumikha ng batas para sa kagalingan ng bansa at hindi sila hukom upang humusga kaya ipaubaya na lamang sa korte ang usapin ng Jose Pidal. (Ulat ni Rudy Andal)</body>
<link>http://www.philstar.com/Article.aspx?articleId=221034&amp;publicationSubCategoryId=92</link>
</article>
<article>
<title>'Gaya-gaya' ni GMA kakasuhan</title>
<author>Grace dela cruz at Ely Saludar</author>
<date>
<month>September</month>
<day>19</day>
<year>2003</year>
</date>
<body>Nagbabala ang Department of Justice (DOJ) sa mga impersonator ni Pangulong Arroyo na sasampahan sila ng kaukulang kaso kung mapapatunayan na binabastos na nila ang Punong Ehekutibo sa pamamagitan ng sobrang panggagaya na may kahalong green jokes. Ayon kay Justice Undersecretary Jose Calida, dapat alam ng mga naturang impersonators tulad nina Ate Glow ng programang &amp;quot;Ok Fine Whatever&amp;quot; sa ABS-CBN at Michael V. na lumalabas sa &amp;quot;Bubble Gang&amp;quot; ng GMA-7, ang kani-kanilang limitasyon. Hindi naman pinartikular ni Calida kung anong uri ng kaso ang dapat na isampa sa mga ito dahil nangangailangan pa umano ito ng masusing pag-aaral. Ipinaliwanag ni Calida na dapat ay galangin pa rin ng mga impersonators na ito ang Pangulo kahit pa ginagaya ito. Nanawagan din si Calida sa MTRCB na isailalim sa screening ang mga impersonators ng Pangulo at kung mapapatunayan na sumobra ang mga ito at nababastos na ang Presidente ay kasuhan sila. Una rito ay nagpahayag ang Malaca&amp;ntilde;ang na wala itong balak na gumawa ng hakbang laban sa mga TV network na nang-i-spoof kay Pangulong Arroyo na nagiging sentro ng katatawanan. Sinabi ni Presidential Spokesman Ignacio Bunye na hindi na kailangang pakilusin ang MTRCB na nasa ilalim ng tanggapan ng Pangulo laban sa mga TV stations dahil sa maaaring ito ay mapagkamalan na paninikil sa kalayaan sa pamamahayag. Ito ay matapos na hilingin ni Senador Aquilino Pimentel sa Palasyo na gumawa ng aksiyon ang MTRCB dahil sa mga nakakainsultong panggagaya sa Pangulo na katawa-tawa at tila nababastos ang pampanguluhan na isang institusyon. Una ng umalma si Sen. Pimentel sa ginagawang panggagaya ng mga impersonators kay Pangulong Arroyo dahil ito umano ay maituturing na pambabastos sa chief executive ng bansa. Ayon kay Bunye, ikinalulugod ng Pangulo ang hakbang na ito ng senador na isang respetadong mambabatas mula sa Oposisyon. (Ulat nina Grace dela cruz at Ely Saludar)</body>
<link>http://www.philstar.com/Article.aspx?articleId=221039&amp;publicationSubCategoryId=92</link>
</article>
<article>
<title>VP Guingona,mag-resign kung di susuporta kay GMA</title>
<author>Grace dela Cruz</author>
<date>
<month>September</month>
<day>19</day>
<year>2003</year>
</date>
<body>Obligadong suportahan ni Vice President Teofisto Guingona ang lahat ng mga programa at policy ng kasalukuyang pamahalaan dahil kung hindi na nito maibibigay ang nasabing suporta ay makabubuting magresign na lamang ito. Ito ang sinabi ni Justice Secretary Simeon Datumanong, kung saan sinabi nito na bilang bise presidente ng bansa ay dapat lamang na magpakita ng suporta si Guingona sa mga programa, polisiya at panukala ng gobyerno, partikular na kung ito ay nagmula mismo kay Pangulong Arroyo. Sinabi pa rin ni Datumanong na dapat din kakitaan ng pagtitiwala si Guingona sa mga isinasagawang desisyon ng Pangulo lalo pat ito ang presidente ng partidong Lakas. Magugunita na napahayag si Guingona na maaaring tumagal na lamang ng 2-buwan ang Pangulo sa posisyon nito dahil sa hindi agad pag-aksiyon sa kontrobersiyal na Jose Pidal scandal na kinasasangkutan ni First Gentleman Mike Arroyo. Una na din nag-resign si Guingona bilang Foreign Affairs secretary dahil sa hindi nito nagustuhan ang policy ng Pangulo hinggil sa Balikatan. (Ulat ni Grace dela Cruz)</body>
<link>http://www.philstar.com/Article.aspx?articleId=221043&amp;publicationSubCategoryId=92</link>
</article>
<article>
<title>Evidence sa Pidal ilantad na !</title>
<author>Rudy Andal</author>
<date>
<month>September</month>
<day>12</day>
<year>2003</year>
</date>
<body>Hinamon kahapon ni dating Congressman Sergio Apostol si Senador Panfilo Lacson na magpakalalaki sa paglalabas ng mga dokumento kaugnay ng kontrobersiyal na Jose Pidal account. &amp;quot;Walang nilabag na batas sina First Gentleman Mike Arroyo at Ignacio Arroyo kaugnay ng Jose Pidal account, alam yan ni Lacson,&amp;quot; ani Apostol na naging taga-usig sa impeachment trial ng napatalsik na pangulong Joseph Estrada. Malinaw na ang mga transaksiyon kaugnay ng Jose Pidal account ay pribado sa pagitan ng mga pribadong indibidwal kaya wala umanong kasalanan dito si Iggy kung siya ang may-ari ng nasabing account. Ayon kay Apostol, kung may masisilip na sumablay dito, yung mga indibidwal na hindi idineklara ang kanilang kontribusyon sa kaninumang pulitiko. Nilinaw ni Apostol na naganap ang kontribusyon bago maluklok sa Malaca&amp;ntilde;ang si Pangulong Arroyo kaya kakatwang pilit isinasangkot ang Jose Pidal account sa kanyang pagiging Pangulo. &amp;quot;Hindi ba naisip ni Lacson na pati ang pamilya ng Pangulo ay nagdurusa ngayon sa kanyang mga alegasyon na hindi naman niya kayang patunayan sa korte? Kung talagang lalaki siya, maglalabas siya ng matitibay na ebidensiya at hindi puro salita lang,&amp;quot; ani Apostol. Sinabi pa ni Apostol na hindi niya kayang patunayan ni Lacson ang kanyang mga akusasyon kaya ginagamit niya ang kanyang parliamentary immunity. Kaugnay nito, sinabi ng kilalang election lawyer Romulo Makalintal na halatang-halata na namumulitika lamang si Lacson dahil hindi makakatayo sa korte ang kanyang mga akusasyon kaugnay ng Pidal account. &amp;quot;Ang lahat ng ibinunyag ni Lacson ay hindi para sa interes ng publiko. Nagkanlong siya sa kanyang parliamentary immunity dahil ang lahat ng ito ay para sa kanyang mga interes na pampulitika,&amp;quot; ani Makalintal. (Ulat ni Rudy Andal)</body>
<link>http://www.philstar.com/Article.aspx?articleId=221135&amp;publicationSubCategoryId=92</link>
</article>
<article>
<title>Vicky Toh idedemanda si Ping</title>
<author>Rudy Andal</author>
<date>
<month>September</month>
<day>12</day>
<year>2003</year>
</date>
<body>Panibagong sigalot na naman ang naghihintay kay Senador Panfilo Lacson sa senado matapos na magpasya ang pamilya Toh na magsampa ng asunto laban sa senador sa Senate ethics committee. Sa isang pulong balitaan, sinabi ni Vicky Toh na dapat panagutan ni Lacson ang mga paninirang ginawa nito sa kanya at sa kanyang pamilya. Aniya, sira na ang kanyang buhay dahil sa mga sunud-sunod na mga paratang na walang batayan na sinabi ni Lacson sa loob at labas ng bulwagan ng Senado. &amp;quot;Ako ay isang ordinaryong mamamayan, ngunit ngayon, kilala na ako sa buong mundo bilang kabit at may-ari ng tinatagong deposito ni First Gentleman. Hindi ako ang mga iyan at handa kong ipagtanggol ang aking reputasyon at karangalan,&amp;quot; ayon pa sa pahayag ni Vicky na binasa ng kanyang abugadong si Atorni Gelacio Mamaril. Sinabi pa ni Mamaril na kasalukuyang sumasailalim sa isang pagpapagamot ang kanyang kliyente matapos na payuhan ng duktor na magpahinga dahil sa nerbiyos, sama ng loob at kahihiyang dulot ng mga paratang ni Lacson. Binulgar din ni Mamaril at ni Atorni Roberto Arca na kinumpirma ng limang bangko na binanggit ni Lacson sa kanyang privilege speech na walang nakadeposito sa pangalang Vickty Toh o pinagsamang deposito ni Toh at Jose Pidal. Ayon kay Mamaril, nagbigay ng kumpirmasyon ang mga opisyal ng Union Bank, Banco de Oro, Philam Savings Bank, Banco Pilipino at BPI-Family bank kaugnay sa mga umanoy depositong pag-aari nina Toh, Jose Pidal, Thomas Toh at Kelvin Tan. (Ulat ni Rudy Andal)</body>
<link>http://www.philstar.com/Article.aspx?articleId=221149&amp;publicationSubCategoryId=92</link>
</article>
<article>
<title>Pidal accounts patunayang public funds</title>
<author>Rudy Andal</author>
<date>
<month>September</month>
<day>12</day>
<year>2003</year>
</date>
<body>Inihayag kahapon ni Senate President Franklin Drilon na walang patutunguhan ang imbestigasyon ng Senado ukol sa Jose Pidal scandal hanggat hindi napapatunayan ni Sen. Panfilo Lacson na public funds ang nasabing accounts. Sinabi ni Sen. Drilon, puwedeng magdaos ng committee hearings ang senado ukol sa Lacson expose kahit recess ang Kongreso subalit ito ay nasa desisyon ni Sen. Joker Arroyo na chairman ng blue ribbon committee. Wika pa ni Drilon, posibleng walang patunguhan ang imbestigasyon sa Pidal scandal hanggang walang matibay na ebidensiya na magsasabing ang accounts na ito ay public funds o maging ang alegasyon niyang campaign contributions ito. Aniya, kahit magpatuloy ang imbestigasyon ng blue ribbon hinggil dito ay puwedeng igiit ni Ignacio Arroyo ang kanyang &amp;quot;right to privacy&amp;quot; dahil sa kawalan ng matibay na ebidensiyang public funds ang mga ito. Idinagdag pa ni Drilon, ang batas ukol sa campaign contributions ay isang panukala pa lamang na inindorso ni Sen. Edgardo Angara sa Senado kaya hanggang ngayon ay isang private funds pa rin kahit ang campaign contributions. Ayon naman kay Sen. Arroyo, responsibilidad ni Lacson bilang accuser, na maghanap pa ng matibay na ebidensiya sa halip na ang komite ang mag-imbestiga sa kanyang expose. Inihalimbawa ni Sen. Arroyo, noong impeachment trial laban sa pinatalsik na pangulong Estrada, nagtrabaho nang husto ang prosecutors para makakuha ng ebidensya. &amp;quot;Three months namin hinanap ang ebidensiya. We got Clarissa Ocampo. We got the second envelope. Kami mismo ang humanap,&amp;quot; ani Arroyo. &amp;quot;I mean, sipag at tiyaga para makuha ang evidence,&amp;quot; dagdag nito. Sinabi pa ni Arroyo na hindi siya puwedeng akusahan na kumikiling sa mga taong inaakusa ni Lacson ng iregularidad. Sa ilalim anya ng Constituion, ang karapatan ng taong ipinatawag sa isang imbestigasyon ay dapat igalang. &amp;quot;So how could a chairman respect their rights if he acts also as prosecutor?&amp;quot; &amp;quot;During the impeachment trial, I didnt ask anyone to do my job. I did it myself. Now that I am chairman and referee, I would expect that anyone who complains must do the job and look forward for evidence,&amp;quot; sabi pa nito. (Ulat ni Rudy Andal)</body>
<link>http://www.philstar.com/Article.aspx?articleId=221152&amp;publicationSubCategoryId=92</link>
</article>
<article>
<title>Magdalo daming abogado,kaso nagugulo</title>
<author>Grace dela Cruz</author>
<date>
<month>September</month>
<day>12</day>
<year>2003</year>
</date>
<body>Bunga ng sobrang dami ng abogado ng Magdalo rebel soldiers, mas nagiging magulo ngayon ang isinasagawang preliminary investigation ng Department of Justice (DOJ) dito. Ayon kay Senior State Prosecutor Perfecto Lawrence Chua-Cheng, gumugulo ang isinasagawang pagdinig dahil napakarami ng abogado ang nakikialam. Inihalimbawa ni Cheng ang biglaang pagdating ni Atty. Theodore Teh na wala man lang pasabi at nagpakilala sa prosecution na siya ang tatayong counsel ng 321 mutineers. Ngunit, kinalaunan ay bigla na lamang umanong sinabi na sa 12-miyembro na lamang ng Air Force siya tatayo bilang abogado at hindi na sa lahat ng miyembro ng Magdalo. Iniapela din nito sa Makati RTC na huwag na lang magsagawa ng imbestigasyon ang DOJ kundi isulong na sa hukuman ang kaso at ilabas na lahat ang ebidensiyang hawak ng gobyerno laban sa mga ito. Dahil din umano sa dami ng demanda na hinihiling ng mga abogado ng grupong Magdalo, tumatagal ang naturang preliminary investigation. Sa ngayon ang mga abogadong humahawak sa kaso ng Magdalo ay sina Attys. Homobono Adaza, Argee Guevarra, Ruel Pulido at Theodore Teh, bukod pa kay dating Pasig RTC Judge Harriet Demetriou. (Ulat ni Grace dela Cruz)</body>
<link>http://www.philstar.com/Article.aspx?articleId=221161&amp;publicationSubCategoryId=92</link>
</article>
<article>
<title>'Pink eye' disease nagbabanta</title>
<author>Lilia Tolentino/Gemma Amargo</author>
<date>
<month>September</month>
<day>12</day>
<year>2003</year>
</date>
<body>Inatasan ni Pangulong Arroyo ang Health department na magsagawa ng kahandaan at maglunsad ng information campaign sa publiko hinggil sa &amp;quot;pink eye&amp;quot; disease na nakaapekto na sa 66,000 katao sa South Korea at patuloy na nananalasa sa Seoul at lalawigan ng Gangwan at Gyeonggi. Sinabi ng Pangulo na bagaman ang &amp;quot;pink eye&amp;quot; na isa lang pangkaraniwang sore eyes sa ating bansa at hindi kasing tindi ang epekto tulad ng SARS, kailangang maging maagap ang mga Health authorities sakalit makarating ito sa Pilipinas. Sinabi naman ni Health Secretary Manuel Dayrit, seasonal lamang umano ang sakit na pangkaraniwang sumisiklab sa ating bansa tuwing summer ngunit maaari ding magkaroon sa tuwing tag-lamig. Ilang sintomas ng &amp;quot;pink eye&amp;quot; o epidemic koratoconjunctivitis ay bloodshot o pangangati at pamumula ng mata na may kasamang pananakit ng ulo at kalamnan. Pinayuhan ni Dayrit ang publiko na manatiling malinis sa kanilang katawan sa pamamagitan ng palaging paghuhugas ng kamay at iwasan ang eye contact sa nagtataglay ng sore eyes. (Ulat nina Lilia Tolentino/Gemma Amargo)</body>
<link>http://www.philstar.com/Article.aspx?articleId=221165&amp;publicationSubCategoryId=92</link>
</article>
<article>
<title>Gunigundo nag-sorry kay Mike</title>
<author>Malou Rongalerios</author>
<date>
<month>September</month>
<day>12</day>
<year>2003</year>
</date>
<body>Matapos lumaki ang isyu kaugnay sa pagbibigay ng payo ni Valenzuela Rep. Magtanggol Gunigundo kay Pangulong Arroyo na maghain ito ng legal separation, humingi kahapon ng tawad ang kongresista kay First Gentleman Mike Arroyo. Sinabi ni Gunigundo na wala siyang intensiyong makasakit ng damdamin at kung nasaktan man si Arroyo ay humihingi siya ng paumanhin. Sinabi rin ni Gunigundo na wala siyang balak na kumalas sa partido Lakas-NUCD matapos makatanggap ng batikos mula sa ilan niyang kapartido bunsod na rin sa naging payo niya sa Pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=221173&amp;publicationSubCategoryId=92</link>
</article>
<article>
<title>Sa mang-aagaw ng kapangyarihan GMA: 'Maghintay kayo! '</title>
<author>Lilia Tolentino</author>
<date>
<month>September</month>
<day>13</day>
<year>2003</year>
</date>
<body>Binira kahapon ni Pangulong Arroyo ang mga taong naghahangad na mang-agaw ng kapangyarihan na silay mabibigo dahil kahit isang pulgada nito ay hindi niya isusuko. Sa kanyang pagdalo sa pambansang prayer rally na idinaos sa Luneta grandstand, pinatutsadahan ng Pangulo ang ilang anyay sabik sa kapangyarihan na maghintay ng pagkakataong kaloob ng Saligang Batas na ang tinutukoy ay idaan sa halalan ang pagluluklok sa lider ng bansa. &amp;quot;Kaya umaapela ako sa inyo na huwag kayong basta padadala sa mga paghimok ng iba na mag-alsa kontra sa pamahalaan. Huwag na kayong pumayag na magamit ng mga sobrang ambisyoso na kanilang hangaring umagaw ng kapangyarihan,&amp;quot; anang Pangulo sa harap ng libu-libong mamamayan na dumalo sa prayer rally na itinaguyod ng Metro Manila Mayors. Layon ng ginanap na prayer rally for unity na mabawasan ang sobrang pamumulitika na nakakahadlang sa pagsusulong ng mga programang pangkaunlaran. Ayon kay Presidential Spokesman Ignaco Bunye, pinasasalamatan ng Pangulo ang inisyatibang inilunsad ng Metro Manila mayors at ito ay isang magandang hakbang at nasa tamang direksiyon. &amp;quot;Ang layunin nito ay magdasal at ating ipanalangin na magkaroon ng katahimikan dito sa ating political system sa pamamagitan ng pagbabawas ng pamumulitika,&amp;quot; ani Bunye. Ayon naman kay Deputy Presidential Spokesman Ricardo Saludo, ang pagdaraos ng prayer rally for unity ay nagpapakita lang na nagsasawa na ang mga tao sa labis na pamumulitika at mga pagbabanta sa demokrasya. &amp;quot;Ang pagsisikap ng Pangulo para sa reporma ng halalan ang siyang maglalatag ng pundasyon para sa pambansang katiwasayan, pag-unlad ng pulitika at matapat na pamahalaan sa mga darating na buwan at taon,&amp;quot; ani Saludo. (Ulat ni Lilia Tolentino)</body>
<link>http://www.philstar.com/Article.aspx?articleId=221249&amp;publicationSubCategoryId=92</link>
</article>
<article>
<title>Metro naparalisa sa trapik</title>
<author>Lordeth Bonilla/Gemma Amargo</author>
<date>
<month>September</month>
<day>13</day>
<year>2003</year>
</date>
<body>Kahit anong gawing pagpapatupad ng Metro Manila Development Authority (MMDA) ng ibat ibang uri ng traffic scheme upang maibsan lamang ang matinding pagsisikip na daloy ng trapiko sa mga pangunahing lansangan ng kalakhang Maynila ay wala pa ring epekto. Kahapon ay daan-dang commuters ang na-stranded sa mga pangunahing lansangan sa Maynila bunsod sa ginanap na prayer rally ng Metro mayors sa Luneta grandstand. Nag-init ang ulo ng mga motorista dahilan sa halos tatlong oras na hindi gumagalaw ang kanilang mga sinasakyan partikular na sa kahabaan ng Espa&amp;ntilde;a hanggang sa Taft Avenue. Ikinairita ng maraming motorista ang ginawang paglalagay ng mga harang sa ilang kalsada na wala man lamang abiso sa publiko. Nagdulot din ng matinding pagsisikip ng trapiko ng biglang suspindihin ang pasok sa mga tanggapan ng gobyerno at mga pribado at pampublikong paaralan sa Maynila at dumagsa sa kalsada. Kinondena naman ng mga commuters ang WPD Traffic Bureau bunsod sa kawalan ng abiso sa mga motorista na mayroong re-routing na ipinatutupad dahilan upang magkaroon ng pagbubuhol ng daloy ng trapiko. Ayon naman kay SPO4 Jose Cundang ng WPD Traffic, nagkaroon umano ng pagbubuhol dahil sa mga truck at bus na sinakyan ng mga dumalo sa rally. Bunsod nito kaya sinisi ng mga motorista ang ginanap na prayer rally. &amp;quot;Pati yang mga rally na yan, isa yan sa dahilan ng trapik hindi sila nakakatulong sa gobyerno kundi nakakaperwisyo,&amp;quot; ayon sa nabuwisit na driver na tumangging magpabanggit ng pangalan. (Ulat nina Lordeth Bonilla/Gemma Amargo)</body>
<link>http://www.philstar.com/Article.aspx?articleId=221257&amp;publicationSubCategoryId=92</link>
</article>
<article>
<title>Serapio pinayagang magpiyansa</title>
<author>Malou Rongalerios</author>
<date>
<month>September</month>
<day>13</day>
<year>2003</year>
</date>
<body>Si dating Pangulong Estrada na lamang ang maiiwang nakakulong sa mga akusado ng P4.1 bilyon plunder case matapos payagan kahapon ng Sandiganbayan Special Division na makapaglagak ng P500,000 piyansa si Atty. Edward Serapio na nakakulong sa Camp Crame ng mahigit sa dalawang taon. Sinabi ng korte sa 29-pahinang desisyon na nabigo ang whistle-blower na si dating Ilocos Norte Gov. Luis &amp;quot;Chavit&amp;quot; Singson na tukuyin si Serapio bilang kolektor ni Estrada ng pera mula sa jueteng. Nakasaad din sa desisyon na nabigo ang prosekusyon na patunayan ang naging partisipasyon ni Serapio sa sinasabing jueteng payola. &amp;quot;Governor Singson, the self-confessed chief jueteng collector for accused Estrada who oversaw the entire operation, never identified movant (Serapio) as collector of jueteng protection money. Neither did the rest of the prosecution witnesses,&amp;quot; anang desisyon. Matatandaan na sinabi ni Singson sa kanyang testimonya sa Special Division na si Serapio ang tumanggap ng P200 milyong koleksiyon mula sa jueteng noong taong 2000. Tumayo ring corporate secretary ni Estrada si Serapio sa Erap Muslim Youth Foundation. Nauna kay Serapio, pinagbigyan din ng korte na makapaglagak ng P500,000 piyansa si dating San Juan Mayor Jinggoy Estrada na akusado rin sa P4.1 bilyon plunder case. Ang kasong plunder ay may kaparusahang kamatayan at pinapayagan lamang na magpiyansa ang isang akusado kung hindi malakas ang ebidensiya laban sa kanya. Maliban sa plunder, kabilang sa mga kasong kinakaharap ni Estrada ang perjury at illegal use of alias. Si Estrada ay nanatiling nakakulong sa Veterans. Hindi pa hinihiling ng dating pangulo sa korte na payagan siyang makapaghain ng piyansa para sa kanyang pansamantalang paglaya. (Ulat ni Malou Rongalerios)</body>
<link>http://www.philstar.com/Article.aspx?articleId=221263&amp;publicationSubCategoryId=92</link>
</article>
<article>
<title>Tulong ng ex-mayor ng New York vs krimen sa Pinas,hingi</title>
<author>Malou Rongalerios</author>
<date>
<month>September</month>
<day>13</day>
<year>2003</year>
</date>
<body>Dahil sa malaking tulong na nagawa ni dating New York City Mayor Rudyard Giuliani sa Mexico City, inirekomenda kahapon ni CIBAC Partylist Rep. Kim Bernardo-Lokin kay Pangulong Arroyo ang agarang pagkuha ng serbisyo nito para tumulong sa kampanya ng pamahalaan laban sa kriminalidad. Ayon kay Rep. Lokin, mahirap makamtam ng administrasyong Arroyo ang minimithing &amp;quot;strong republic&amp;quot; habang malayang nakakagalaw sa mga lansangan ang mga kriminal. Napapanahon na anya para subukan ang karanasan ng ibang bansa laban sa kriminalidad at tanggapin ang katotohanan na hindi makakayang mag-isa ng PNP ang pagtugon sa laganap na kriminalidad. Tinukoy ng mambabatas ang napalathalang ulat kamakailan sa International Herald Tribune kung saan nabanggit na kinuha ang serbisyo ni Giuliani sa Mexico City para tumulong sa kanilang paglaban sa kriminalidad at nabiyayaan naman ng magandang resulta ang Mexico City. Naniniwala pa ito na handang tumulong ang business sector at maging ang banyagang mamumuhunan sa bansa sa pagbalikat ng anumang gastusin na kakailanganin ng gobyerno sa pagkuha sa serbisyo ni Giuliani. (Ulat ni Malou Rongalerios)</body>
<link>http://www.philstar.com/Article.aspx?articleId=221271&amp;publicationSubCategoryId=92</link>
</article>
<article>
<title>Money laundering vs Nani bubuhayin sa House</title>
<author>Malou Rongalerios</author>
<date>
<month>September</month>
<day>13</day>
<year>2003</year>
</date>
<body>Hiningi kahapon ni House Minority Leader Carlos Padilla ang muling pagbubukas ng imbestigasyon sa nakaburol na kasong money laundering laban kay dating Justice Secretary Hernando &amp;quot;Nani&amp;quot; Perez upang mabawasan ang mabahong amoy ng corruption sa kasalukuyang administrasyon. Iginiit ni Padilla ang pagbuhay sa kaso ni Nani Perez matapos na tutulan ng mga senador na kakampi ng Palasyo ang pagratipika sa isang kasunduan sa pagitan ng Pilipinas at Hong Kong na magtulungan at magpalitan ng impormasyon tungkol sa corruption, bribery at iba pang malalaking kaso na sangkot ang mga opisyales ng pamahalaan ng magkabilang panig. Ang nasabing kasunduan ng tinatawag na Mutual Legal Assistance Treaty ay magbibigay sana ng pagkakataon sa Pilipinas na hingin sa HK ang impormasyon tungkol sa $2 milyon &amp;quot;kotong&amp;quot; daw ni Perez sa pag-apruba sa kontrata ng kumpanyang IMPSA ng Argentina para ayusin ang mga power plants sa Southern Luzon. Sa isang privilege speech sinabi ni Rep. Mark Jimenez (6th district, Manila) na siya ang ginamit na tulay ng IMPSA para maglagay ng $14 milyon upang mabuo ang dambuhalang kontrata tungkol sa mga power plants. Ayon kay Jimenez, $2 milyon sa $14 milyon ang napunta kay Perez, $1 milyon sa &amp;quot;Palace boys&amp;quot; at &amp;quot;$4 milyon sa &amp;quot;Palace residents.&amp;quot; Matapos ang kanyang expose, bumaligtad sa isang desisyon ang Korte Suprema na nagbigay daan sa extradition ni Jimenez sa Amerika kung saan siya ngayon ay under house arrest habang ang kanyang mga kasong tax evasion at iba pa ay nililitis. Sinasabing si Perez ang nagmaniobra upang si Jimenez ay mapalayas sa Pilipinas. Sa galit ng kaibigan ni Jimenez na si Rep. Willy Villarama ng Bulacan, siya naman ang nagsagawa ng isang privilege speech kung saan tinawag niyang &amp;quot;million dollar man&amp;quot; na patungkol kay Perez dahil sa milyong dolyar na lagayan sa kontratang IMPSA. Ayon kay Padilla, ang hindi pagkilos ng pamahalaang Arroyo sa kasong money laundering ni Perez ay malinaw na patunay na sa kasalukuyang administrasyon ang mga malalakas ay hindi ginagalaw. (Ulat ni Malou Rongalerios)</body>
<link>http://www.philstar.com/Article.aspx?articleId=221276&amp;publicationSubCategoryId=92</link>
</article>
<article>
<title>Caltex,Shell nag-rollback</title>
<author>Edwin Balasa</author>
<date>
<month>September</month>
<day>13</day>
<year>2003</year>
</date>
<body>Nagbaba ng presyo ng gasolina ang Pilipinas Shell at Caltex Phil. ng 10 sentimo kada litro na nagsimula kagabi. Sinabi ng tagapagsalita ng Caltex na ang pagbaba sa kanilang regular at unleaded gasoline product ay kanilang &amp;quot;main strategy&amp;quot; dahil sa pabago-bagong presyo ng gasolina sa world market. Pinag-aaralan rin ng Caltex ang posibilidad na pababain ang presyo ng kanilang diesel at ito ay idedepende sa galaw ng presyo nito sa pandaigdigang merkado. Sa kasalukuyan, sinabi ng Caltex na ang mga pampasaherong jeep na gumagamit ng produktong diesel ay makakakuha ng diskuwento na kanilang ibinibigay sa kanilang pitong gasoline stations sa buong Metro Manila. Ibinaba nila ang presyo ng kanilang diesel mula P15.90 na mabibili na ngayon sa halagang P15.50 kada litro. Samantala, nagbaba rin ng kanilang presyo sa unleaded at regular na gasolina ang Shell makaraang ianunsiyo ng Caltex ang kanilang rollback. (Ulat ni Edwin Balasa)</body>
<link>http://www.philstar.com/Article.aspx?articleId=221281&amp;publicationSubCategoryId=92</link>
</article>
<article>
<title>Kidnap alert itinaas ni GMA</title>
<author>Lilia Tolentino</author>
<date>
<month>September</month>
<day>20</day>
<year>2003</year>
</date>
<body>Inutusan ni Pangulong Arroyo ang Philippine National Police (PNP) na bumalangkas ng bagong &amp;quot;order of battle&amp;quot; laban sa sindikato ng pangingidnap dahil muli na namang naging aktibo ang mga ito. Sa isang kautusang pinalabas ng Pangulo, sinabi niyang bagaman ang PNP ay nakagawa ng mahusay na gawain sa pagtugis at pag-aresto sa mga sindikato ng pangingidnap, may impormasyon siyang tinanggap na may bagong mga grupong nagsulputan, &amp;quot;I have directed the PNP chief to make a quick reassessment and a new order of battle followed by a renewed crackdown. The war against kidnapping is of crucial importance to business confidence,&amp;quot; anang Pangulo. Sinabi ng Pangulo na mahalaga para sa isinusulong na kampanya ng pamahalaan na makaakit ng pamumuhunan para lalong mapabilis ang pagsulong ng ekonomiya ng bansa. Ayon sa Pangulo, ang pagtugis sa sindikato ng kidnap-for-ransom ay trabaho ng PNP at para ganap na malansag ang sindikato ay kailangan ang pakikipagtulungan ng pamilya ng biktima at ng komunidad.(Ulat ni Lilia Tolentino)</body>
<link>http://www.philstar.com/Article.aspx?articleId=221369&amp;publicationSubCategoryId=92</link>
</article>
<article>
<title>P 24.75 M tangay ni Ping sa US</title>
<author></author>
<date>
<month>September</month>
<day>20</day>
<year>2003</year>
</date>
<body>Sa kainitan ng impeachment trial kay dating Pangulong Joseph Estrada, nagtagumpay umano si dating PNP Director General Panfilo Lacson na ilabas sa bansa ang limpak-limpak na kayamanan nito. Ibinulgar kahapon ni Atorni Jesus Santos na mahigit sa P24.75-M sa kasalukuyang palitan ng piso sa dolyar ang nakuhang ipadala ng ngayoy senador ng bayan, sa bank account ng asawa nito sa Amerika habang kasagsagan ng impeachment complaint laban sa dating pangulo. Sa dokumentong ibinigay ng US Attorneys Office, lumitaw na nasa isang sangay ng Philippine Commercial and Industrial Bank sa BF-Aguirre ang maybahay ni Lacson na si Alice de Perio Lacson upang magpadala ng US$100,000 sa sangay ng Bank of America sa California noong Nobyembre 13, 2000. Ayon kay Santos, napunta ang nasabing halaga sa account number 2430101390 na pag-aari umano mismo ng asawa ni Lacson. &amp;quot;Alam ba ni Erap ito?&amp;quot; patutsadang tanong ni Santos, abugado at tagapagsalita ni First Gentleman Mike Arroyo matapos na makita ang mga detalyadong ulat hinggil sa umanoy itinagong kayamanan ni Lacson sa Amerika. Idinagdag pa ni Santos na matapos ang dalawang araw, isang nagngangalang Teresita Go, kaibigan umano ng pamilyang Lacson, ang nagdeposito naman ng US$50,000 para sa account ni Ginang Lacson sa Amerika sa sangay ng Hongkong Shanghai Banking Corp sa Makati. &amp;quot;Makalipas ang 12 araw o noong Nobyembre 27, 2000 panibagong US$150,000 naman ang idineposito muli sa account ni Ginang Lacson sa Bank of America,&amp;quot; pahayag pa ni Santos sa mga dokumentong pinirmahan ni commissoner Miles Erlich, assistant US attorney sa Northern District ng California. Idinagdag pa ng batikang trial lawyer na isang araw matapos ang kapaskuhan ng taong 2000, muling nagdeposito si Mrs. Lacson ng US$145,000 sa kanyang account sa Bank of America. &amp;quot;Sa kabuuan, mahigit sa P24.75M ang naideposito sa account ni Ginang Lacson sa Amerika sa loob lamang ng anim na linggo, habang si Ginoong Estrada ay nakasadlak sa kanyang problemang mapatalsik sa puwesto. Alam kaya ni Erap ito?&amp;quot; wika pa ni Santos. Isa lamang anya ito sa anim na bank account ng mag-asawang Lacson.</body>
<link>http://www.philstar.com/Article.aspx?articleId=221376&amp;publicationSubCategoryId=92</link>
</article>
<article>
<title>Lacson maraming bahay sa Amerika</title>
<author>Rudy Andal</author>
<date>
<month>September</month>
<day>20</day>
<year>2003</year>
</date>
<body>Ibinunyag rin kahapon ni Atty. Jesus Santos na may mga bahay si Sen. Panfilo Lacson sa Amerika. Ang mga transactions sa pag-aari ni Lacson ay nakadetalye sa mga dokumentong galing sa Estados Unidos. Ipinakikita sa mga ito na habang si Lacson ay hepe ng PNP, ibinenta niya ang isa niyang bahay sa San Diego noong April 10, 1999. Sa records ng Estados Unidos, nakalista ang maraming tirahan ni Lacson sa California: 2305 Sea Island Place, Chula Vista; 1011 Laguna Seca Loop, Chula Vista; 14300 Terra Bella st. 73, Panorama City; 2252 Mountain Ridge Road, Chula Vista; 60 14300 Tarabella st. S, Panorama City; 3500 Plaza Boulevard, National City; 2295 California st., San Francisco at 3530 Locust Ave., Long Beach. Ang bahay na may address na 1011 Laguna Seca Loop, Chula Vista ay nabili ng isang nagngangalang James Diemer sa halagang $185, 000. Nakasulat sa records ng transaction na ang nagbenta ay sina Alice P. Lacson at Panfilo M. Lacson. (Ulat ni Rudy Andal)</body>
<link>http://www.philstar.com/Article.aspx?articleId=221382&amp;publicationSubCategoryId=92</link>
</article>
<article>
<title>DOTC naglabas ng moratorium sa proseso ng aplikasyon,registration ng bagong emission testing centers</title>
<author>Angie dela Cruz</author>
<date>
<month>September</month>
<day>20</day>
<year>2003</year>
</date>
<body>Nagpalabas ng moratorium ang Department of Transportation and Communications (DOTC) upang itigil muna ang aplikasyon at registration ng mga bagong emission testing centers nationwide. Ayon kay DOTC Undersec. Arturo Valdez, ang naturang hakbang ay layuning maibsan ang pagkakaroon ng sobrang dami ng mga private emission testing centers (PETC) nationwide at upang maiwasan ang paglipana ng mga pekeng certificate of compliance para sa mga sasakyan na sasailalim sa emission test. Kaugnay nito, pinapurihan ng Private Emission Testing Center Owners Asso. (PETCOA) ang naging hakbanging ito ng DOTC na anilay malaking tulong upang magtagumpay ang hangarin ng pamahalaan na malipol ang anomalya sa emission testing. Nakatakda ding ilunsad ng LTO at PETCOA ang paglalagay ng Web Cam o paglitrato sa mga sasakyan ng emission test permit o non-appearance. (Ulat ni Angie dela Cruz)</body>
<link>http://www.philstar.com/Article.aspx?articleId=221389&amp;publicationSubCategoryId=92</link>
</article>
<article>
<title>US$21-M x-ray machines ungot ng customs vs droga</title>
<author>Cesar Cezar</author>
<date>
<month>September</month>
<day>20</day>
<year>2003</year>
</date>
<body>Higanteng x-ray machine ang kailangan at mahalaga sa misyon upang maging epektibo ang mga ahensiya ng gobyerno sa kampanya laban sa paglaganap ng ipinagbabawal na droga. Ito ang sinabi ni Interior and Local Government (DILG) Secretary Joey Lina kahapon. Ayon kay Lina, plano ng Bureau of Customs na magkaroon ng pitong nabanggit na x-ray machine at maaaring makigamit na lamang dito ang mga operatiba ng mga ahensiya na nakatalaga laban sa mga sindikato ng droga sa bansa, gaya ng DILG. Tinatayang nagkakahalaga ng mula US$1 million hanggang US$3 million ang isang higanteng x-ray machine o katumbas ng US$21 million sa pitong machine. Naniniwala si Lina na lalong magiging epektibo ang kanilang kampanya laban sa mga ipinagbabawal na gamot kung may mga katulad ng nabanggit na gamit ang mga ahensiya sa anti-prohibited drugs. &amp;quot;Kung magkakaroon tayo ng ganoong uri ng gamit, mahihirapan ang mga sindikato na maipuslit ang kanilang kontrabando, &amp;quot; sabi ni Lina. Kahit anya nakapaloob sa makapal na bagay ang itinatagong kontrabando, tiyak malalaman at matutukoy kung anong uri ito. Kaya lamang anya, napakalaking halaga ang kailangan para magkaroon ng katulad na sophisticated high-calibrate x-ray machine. (Ulat ni Cesar Cezar)</body>
<link>http://www.philstar.com/Article.aspx?articleId=221394&amp;publicationSubCategoryId=92</link>
</article>
<article>
<title>GMA huwag nang pakialaman ang pagtugis kay Al Ghozi</title>
<author>Rudy Andal/Malou Rongalerios</author>
<date>
<month>September</month>
<day>20</day>
<year>2003</year>
</date>
<body>Iginiit kahapon ni Sen. Rodolfo Biazon na asikasuhin na lamang ni Pangulong Arroyo ang ating ekonomiya kaysa sumama pa ito sa pagtugis sa nakatakas na LRT bombing suspect na si Fathur Rohman Al-Ghozi. Ani Biazon, trabaho ng pulisya at militar ang paghuli kay Al-Ghozi kaya hindi na dapat pang sumama ang Pangulo at kung mabigo ang mga ito ay dapat maghanap na siya ng magiging kapalit sa mga pinuno nito na magagampanan ang tungkuling muling madakip si Al-Ghozi. Wika ni Biazon, hindi naman sundalo si GMA para sumama pa ito sa paghahanap sa Indonesian terrorist. Aniya, kung si GMA pa mismo ang mangunguna sa paghahanap sa nakatakas na terorista ay hindi na nito maaasikaso ang kinakaharap na suliranin ng ating ekonomiya. Sinabi ni Sen. Biazon, isang magaling na ekonomista si Pangulong Arroyo kaya gamitin na lamang niya ang kanyang kakayahan para mapaangat ang ating ekonomiya. Hinala naman ni Negros Occidental Rep. Apolinario Lozada, hawak na ng gobyerno ang puganteng terorista. Hindi anya magkakalakas ng loob ang Pangulo na magtungo sa Minanao kung hindi pa hawak o kontrolado na nito ang pinagtataguan ni Al-Ghozi. Naniniwala pa rin si Lozada na ipiprisinta si Al-Ghozi bilang regalo sa pagdating sa bansa ni US Pres. George Bush. (Ulat nina Rudy Andal/Malou Rongalerios)</body>
<link>http://www.philstar.com/Article.aspx?articleId=221399&amp;publicationSubCategoryId=92</link>
</article>
<article>
<title>Mundo ni Al-Ghozi sumusikip na -GMA</title>
<author>Lilia Tolentino</author>
<date>
<month>September</month>
<day>20</day>
<year>2003</year>
</date>
<body>Sumisikip na umano ang mundo ng pumugang teroristang si Fathur Rohman Al-Ghozi at limitado na rin ang kanyang pagkakataong makatakas dahil malapit na siyang malambat. Sa isang talumpati sa Global Cooperation Society International Convention and Peace Conference sa Century Park Sheraton, inihayag ng Pangulo na bibisita siya sa Mindanao sa darating na linggo para alamin kung ano na ang pinakahuling pangyayari sa pagbitag sa teroristang Indonesian at para alamin ang kalagayan ng mga proyekto sa Mindanao na may ayuda ng US. Ang pahayag ay ginawa ng Pangulo sa gitna ng mga haka-haka na puspusang isinusulong ng pamahalaan ang pagtugis kay Al-Ghozi para maaresto ito bago bumisita sa bansa si US Pres. George Bush sa Oktubre 18. (Ulat ni Lilia Tolentino)</body>
<link>http://www.philstar.com/Article.aspx?articleId=221403&amp;publicationSubCategoryId=92</link>
</article>
<article>
<title>Kabit ni mister puwede nang isumbong</title>
<author>Malou Rongalerios</author>
<date>
<month>September</month>
<day>21</day>
<year>2003</year>
</date>
<body>Bilang pagsuporta sa morality check ng Malaca&amp;ntilde;ang, isinulong kahapon ni Citizens Battle Against Corruption (CIBAC) Party List Rep. Kim Bernardo-Lokin ang proyektong &amp;quot;Report-a-Mistress&amp;quot; upang maisumbong ng publiko ang mga extra-marital affairs ng sinumang elective at appointed public officials, police officers, AFP personnel at maging mga miyembro ng hudikatura. Ayon kay Lokin, isa sa pinagmumulan ng korupsiyon ng mga opisyal ng gobyerno ang kanilang mga kabit kaya dapat lamang itong mabunyag sa publiko. Naniniwala si Lokin na karamihan sa magsusumbong sa kanila ay ang asawa din ng mga opisyal at empleyado ng gobyerno na nais nang supilin ang kalokohan ng kanilang mga mister. Dapat aniyang suportahan ang kampanya ng Malaca&amp;ntilde;ang sa &amp;quot;night life at morality check&amp;quot; sa mga opisyal at empleyado ng gobyerno upang masawata ang graft and corruption sa pamahalaan. Ang &amp;quot;Report a-Mistress&amp;quot; project ng CIBAC ay isasagawa sa pakikipagtulungan sa National Bureau of Investigation (NBI), Office of the Ombudsman, Department of Justice (DOJ) at Presidential Anti-Graft Commission (PAGC). Iniimbitahan din ng CIBAC ang publiko sa pamamagitan ng &amp;quot;Report-a-Mistress&amp;quot; project nito na magsumbong o magreport sa tanggapan ng CIBAC sa Kongreso. Magpapalabas din ang CIBAC ng hotlines, e-mail at text message center sa susunod na linggo sa formal launching ng proyekto. (Ulat ni Malou Rongalerios)</body>
<link>http://www.philstar.com/Article.aspx?articleId=221501&amp;publicationSubCategoryId=92</link>
</article>
<article>
<title>Senado bubuweltahan si Lacson 'pag peke ang mga dokumento</title>
<author>Rudy Andal</author>
<date>
<month>September</month>
<day>21</day>
<year>2003</year>
</date>
<body>Iimbestigahan ng Senate committee on ethics si Sen. Panfilo Lacson kung sakaling hindi nito mapatunayan ang akusasyon nito laban sa First Gentleman Mike Arroyo at matuklasan na &amp;quot;peke&amp;quot; ang mga isinumiteng dokumento nito sa Senate blue ribbon committee. Sinabi ni Sen. Francis Pangilinan, chairman ng ethics committee, kapag nabigo si Sen. Lacson na mapatunayan na tunay at hindi peke ang isinumite nitong dokumento sa Senado kaugnay ng kanyang akusasyong graft at money laundering sa Unang Ginoo ay puwedeng maparusahan ang senador dahil sa pag-abuso niya sa paggamit ng kanyang parliamentary immunity. &amp;quot;Thats precisely the subject of the blue ribbon investigation and Sen. Lacson has to respond to the position taken by the banks he mentioned in his privilege speech,&amp;quot; wika ni Pangilinan. Mariing itinanggi ng pitong banko sa kanilang ipinalabas na pahayag na walang Jose Pidal account sa kanila taliwas sa naging pagbubunyag ni Lacson na si Mr. Arroyo ay si Jose Pidal. Naunang naghain ng reklamo ang Philippine Charity Sweepstakes Office (PCSO) ng reklamo laban kay Lacson sa ethics dahil sa paghaharap nito ng &amp;quot;pekeng&amp;quot; tseke sa Senado na umanoy ibinigay ng PCSO sa Pidal account gayung isang tumama sa lotto ang nakakuha nito noong Agosto 2001. Wika pa ni Pangilinan, sinisimulan na rin ng ethics committee ang preliminary evaluation sa inihaing reklamo ng PCSO na &amp;quot;pineke&amp;quot; lamang ni Lacson ang ipinakitang tseke nito sa kanyang power point presentation noong privilege speech nito. (Ulat ni Rudy Andal)</body>
<link>http://www.philstar.com/Article.aspx?articleId=221509&amp;publicationSubCategoryId=92</link>
</article>
<article>
<title>Court employees di sakop ng lifestyle check</title>
<author>Grace dela Cruz</author>
<date>
<month>September</month>
<day>21</day>
<year>2003</year>
</date>
<body>Maituturing na suwerte ang mga empleyado sa ilalim ng sangay ng hudikatura, ito ay matapos na linawin ng Korte Suprema na hindi sila kasali sa lifestyle check na ipinatutupad ngayon ng pamahalaan. Ayon kay SC Chief Justice Hilario Davide sa kanyang isinagawang speech sa awarding ng mga empleyado sa hudikatura, hindi sakop ng kautusan na lifestyle check ni Pangulong Arroyo ang mga empleyado sa hudikatura dahil itoy itinuturing na independent. Tanging ang mga empleyado lamang sa ilalim ng sangay ng ehekutibo ang siyang isasailalim sa lifestyle at morality checks. Binanggit pa rin ni Davide na matagal ng umiral ang lifestyle check sa loob ng kanilang sangay sa pamamagitan ng Cannon on Judicial Conduct na kaparehas din sa nasabing kautusan ni GMA. Ipinaliwanag ng punong mahistrado na ang Office of the Court Administrator ang siyang nagsasagawa sa lahat ng reklamong isinasampa laban sa mga opisyal at kawani ng hudikatura kung saan nagreresulta sa pagkakasibak ng maraming hukom at kawani nito. Kasabay nito, binatikos din ni Davide ang patuloy na pakikialam ni US District Court of Hawaii Judge Manuel Real hinggil sa $683M escrow account ng pamilya Marcos. Sinabi nito na dapat lamang na galangin at irespeto ni Real ang soberenya at desisyon ng Supreme Court sa bansa dahil ito ang tanging may karapatan na magpatupad ng nasabing desisyon kaugnay sa naturang pondo. Magugunita na nagpalabas si Real ng kautusan kung saan sinabi nito na hindi dapat pakialaman ng gobyerno ang naturang pondo, bagkus ay dapat itong ibalik sa mga Marcos. Binalaan pa ni Real ang SC na kung hindi susunod sa kanyang ipinalabas na kautusan ay maaaring sampahan ng kasong obstruction of justice. (Ulat ni Grace dela Cruz)</body>
<link>http://www.philstar.com/Article.aspx?articleId=221516&amp;publicationSubCategoryId=92</link>
</article>
<article>
<title>P10B pautang inilabas</title>
<author>Lilia Tolentino</author>
<date>
<month>September</month>
<day>21</day>
<year>2003</year>
</date>
<body>Nakapagpalabas na ang pamahalaan ng kabuuang P10.88 bilyong pautang sa unang anim na buwan ng taon para sa maliliit at katamtamang laking mga industriya sa ilalim ng Unified Lending Opportunities for National Growth. Ayon kay Trade and Industry Secretary Mar Roxas, ang pautang na ito na may 9% interest ay naglalayong maisulong ang pagpapaunlad ng maliliit na industriya at pabrika. Ang katamtamang pautang sa maliliit na industriya ay umaabot sa P1.2 milyon. Mayroon pa anyang pangalawang P10 bilyong pondo na ipalalabas ang pamahalaan sa susunod na anim na buwan para makalikha ng empleyo. &amp;quot;Ang pondong ito ay hindi libre kundi pautang na maaaring makuha sa Land Bank of the Philippines, Development Bank of the Philippines at Small Business Guarantee Finance Corp,&amp;quot; ani Roxas. Dahil sa ayudang pondo sa mga industriya, sinabi ni Roxas na nakalikha na ng 259,000 empleyo sa sektor ng industriya at 254,000 sa sektor ng serbisyo. Naghatid anya ito sa kalahating milyong empleyo na nalikha sa ilalim ng dalawang nabanggit na sektor na nakinabang sa programang SULONG ni Pangulong Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=221523&amp;publicationSubCategoryId=92</link>
</article>
<article>
<title>Pagkawala ng mga coed tutukan din - Sen.Oreta</title>
<author>Rudy Andal</author>
<date>
<month>September</month>
<day>21</day>
<year>2003</year>
</date>
<body>Hiniling kahapon ni Sen. Tessie Aquino-Oreta kay Pangulong Arroyo na bigyang kalutasan ang tumataas na bilang ng pagkawala ng kababaihang estudyante sa kolehiyo at high school na posibleng dinukot o naging biktima ng sindikatong sangkot sa white slavery. Sinabi ni Sen. Oreta, lubhang nakakabahala ang pagtaas ng bilang ng mga kababaihang estudyanteng iniulat na nawawala sa kamaynilaan kung saan ay naitala na umabot sa 41 ang nawala kabilang ang 12 kababaihan na may edad 15-28 mula Agosto 1 hanggang Setyembre 14 lamang dito sa Maynila. Aniya, dapat lamang tutukan ng pulisya ang hindi maipaliwanag na pagkawala ng kababaihan nitong mga huling araw na posibleng bumagsak sa sindikatong isasadlak ang mga ito sa prostitusyon. Idinagdag pa ng mambabatas, kung naging prayoridad ni Pangulong Arroyo ang pagsugpo sa kidnap-for-ransom group ay dapat ganito din ang gawin ni GMA sa hindi maipaliwanag na pagkawala ng maraming kababaihang estudyante sa Maynila. Ipinaliwanag pa ni Oreta, kung sakaling maaresto ang mga sangkot sa pagdukot sa mga kababaihang ito at matuklasan na isinadlak nila sa prostitusyon ay dapat maparusahan ito sa ilalim ng bagong Trafficking of Person Act. (Ulat ni Rudy Andal)</body>
<link>http://www.philstar.com/Article.aspx?articleId=221528&amp;publicationSubCategoryId=92</link>
</article>
<article>
<title>'Pekeng ebidensiya,' paki-esplika Ping</title>
<author>Rudy Andal</author>
<date>
<month>September</month>
<day>22</day>
<year>2003</year>
</date>
<body>Tiniyak ng Ethics commitee ng Senado na kakastiguhin nito si Sen. Panfilo Lacson kapag hindi pinatunayang totoo ang mga hawak niyang dokumento sa money laundering case na inaakusa niya kay First Gentleman Mike Arroyo. Ayon kay Sen. Francis Pangilinan, chairman ng ethics committee, siguradong &amp;quot;igigisa&amp;quot; ng kanyang komite si Lacson kapag di sinagot ang counter-charge ng First Gentleman na &amp;quot;fabricated&amp;quot; o gawa-gawa ang mga ebidensiyang iniharap ni Lacson. &amp;quot;The Blue Ribbon committee will have to determine the counter-charges of the Arroyo camp that Sen. Lacson used fabricated and spurious documents. If Sen. Lacson fails to refute that, then it would become the basis for ethics investigation,&amp;quot; sabi ni Pangilinan. Sinabi pa ni Pangilinan na kailangang patunayan ni Lacson na lehitimo ang lahat ng dokumentong kanyang ginamit nang akusahang si First Gentleman Arroyo ang nagmamay-ari ng multi-milyong Jose Pidal account. Ani Pangilinan, kapag nabigo si Lacson na mapatunayan na tunay at hindi peke ang mga ebidensiya niya ay maaaring imbestigahan ito ng komite sa kawalan nito ng respeto at pag-abuso sa kanyang pribilehiyong parliamentary immunity bilang senador. Wika pa ni Pangilinan, sinisimulan na rin ng ethics committee ang preliminary evaluation sa inihaing reklamo ng Philippine Charity Sweepstakes Office (PCSO) na &amp;quot;pineke&amp;quot; lamang ni Lacson ang iniharap nitong tseke sa Senado na umanoy ibinigay ng PCSO sa Jose Pidal account. Una rito ay mariing itinanggi ng pitong bangko sa kanilang ipinalabas na pahayag na walang Jose Pidal account sa kanila taliwas sa naging pagbubunyag ni Lacson. Ang mga bangkong binanggit nito ay ang Philam Savings Bank, Union Bank, Banco de Oro, Banco Pilipino, Allied Bank, Metropolitan Bank and Trust Co. at BPI Family Bank. (Ulat ni Rudy Andal)</body>
<link>http://www.philstar.com/Article.aspx?articleId=221624&amp;publicationSubCategoryId=92</link>
</article>
<article>
<title>Malaca&amp;ntilde;ang asar-talo na kay Lacson</title>
<author>Ely Saludar</author>
<date>
<month>September</month>
<day>22</day>
<year>2003</year>
</date>
<body>Pikon na ang Malaca&amp;ntilde;ang kay Senador Panfilo Lacson kaugnay ng muling pagbuhay nito sa umanoy ari-arian nina Pangulong Arroyo at First Gentleman Mike Arroyo sa San Francisco, California. Sinabi ni Presidential Spokesman Ignacio Bunye na parang isang plaka si Lacson dahil muling inuulit nito ang kanyang mga bintang na matagal nang naibasura ng Ombudsman dahil sa kawalan ng ebidensiya. Ayon kay Bunye, malinaw na isang uri ng &amp;quot;squid tactics&amp;quot; ito ng senador upang mapagtakpan ang sariling kaso. Samantala, mariing pinabulaanan ng Palasyo ang alegasyon na gumamit ito ng impluwensiya sa mga opisyal ng US Embassy kaugnay ng pagsasampa ng kaso ni Senador Lacson laban sa First Gentleman at sa kapatid nitong si Iggy. Ayon kay Bunye, malinaw ang patakaran ng Palasyo na huwag pakialaman ang anumang kaso laban sa Unang Ginoo at sa kapatid nito. Iginiit ni Bunye na bahala na ang magkapatid na Arroyo ang siyang sumagot sa mga ibinabatong alegasyon dito. Ito ay kaugnay ng kasong isinampa ni Lacson laban sa magkapatid na Arroyo at maging sa Pangulo sa umanoy paglabag sa RICO Law sa Amerika dahil sa mga ari-arian nito sa San Francisco, California. (Ulat ni Ely Saludar)</body>
<link>http://www.philstar.com/Article.aspx?articleId=221638&amp;publicationSubCategoryId=92</link>
</article>
<article>
<title>'Camacho awatin sa pangungutang'</title>
<author>Rudy Andal</author>
<date>
<month>September</month>
<day>22</day>
<year>2003</year>
</date>
<body>Iginiit kahapon ni Senadora Tessie Aquino-Oreta sa Malaca&amp;ntilde;ang na awatin na si Finance Secretary Isidro Camacho sa walang tigil na pangungutang batay na rin sa babala ng World Bank (WB). Ikinatwiran ng mambabatas na maging ang International Finance Corporation (IFC), ang investment arm ng WB, ay nagbabalang lalong susubsob ang ekonomiya ng Pilipinas dahil sa tuluy-tuloy na pag-utang nito. Inirekomenda ng IFC na magpatupad na lamang ng epektibong pagbubuwis ang administrasyong Arroyo upang matugunan ang kinakailangan nito sa pananalapi. Tiniyak pa ng senador na hahantong sa debt crisis ang nakaugalian nang pangungutang ng Finance secretary. Base sa mga datos, bago matapos ang 2004 ay maituturing na may utang na P37,500 ang bawat Filipino. Kaugnay nito, iginiit niya ang pagpapatibay ng kanyang panukalang Debt Cap law na naglalayong obligahin ang Malaca&amp;ntilde;ang na ipagpaalam muna sa Kongreso ang gagawing pangungutang. Pinayuhan rin niya si Camacho na pag-igihan na lamang ang pangongolekta ng buwis. Matatandaang sinabi ni Camacho na kinukunsidera ng pamahalaan ang mangutang ng panibagong P50 bilyon sa global market bilang paunang pondo para sa susunod na taon. (Ulat ni Rudy Andal)</body>
<link>http://www.philstar.com/Article.aspx?articleId=221641&amp;publicationSubCategoryId=92</link>
</article>
<article>
<title>Siksikang kulungan inaksiyunan ng SC, overstaying na mga preso palalayain</title>
<author>Grace dela Cruz</author>
<date>
<month>September</month>
<day>22</day>
<year>2003</year>
</date>
<body>Umaksiyon na ang Supreme Court upang mapaluwag ang mga siksikang bilangguan sa bansa at mapabilis ang pagpapalaya sa mga presong karapat-dapat nang lumaya. Itoy matapos pumasok na rin ang Integrated Bar of the Philippines (IBP) sa paghawak ng legal na pagpoproseso ng mga rekord ng bilanggo. Batay sa nakasaad sa 22-pahinang memorandum of agreement (MOA) na nilagdaan nina SC Chief Justice Hilario Davide Jr. at IBP President Antonio Cadiz, masisimulan na ang &amp;quot;jail decongestion project&amp;quot; sa mga piitan upang kaagad na ring maproseso ang pagpapalaya sa mga overstaying na preso na ang pangunahing suliranin ay kakulangan ng salaping pambayad sa abogado. Nabatid pa na marami ang overstaying na sa piitan ngunit hindi makalabas bunsod na rin ng kawalan ng mga abogadong tutulong upang maayos ang kanilang mga carpetas o records. Ang nasabing kasunduan ay binigyan ng kapangyarihan ng Korte Suprema at ang IBP ang mangangasiwa sa nasabing mga bilanggo at pagpapaluwag ng mga city jails sa bansa. Kabilang rito ang mga bilangguan sa Maynila, Quezon City, Pasig city at Pasay City kung saan nabatid na umabot na sa 270% ang populasyon ng preso o triple sa kapasidad ng kulungan. Ang proyekto ay pinondohan ng United Nations Development Program (UNDP) para matulungan ang mga mahihirap na hindi kayang magbayad ng abogado para sa kanilang mga petisyon at iba pang para-legals. (Ulat ni Grace dela Cruz)</body>
<link>http://www.philstar.com/Article.aspx?articleId=221650&amp;publicationSubCategoryId=92</link>
</article>
<article>
<title>Libelo ni Nani vs Rep. Villarama walang sustansiya, ibinasura ng DOJ</title>
<author>Grace dela Cruz</author>
<date>
<month>September</month>
<day>22</day>
<year>2003</year>
</date>
<body>Tinabla ng Department of Justice (DOJ) si dating Justice Secretary Hernando Perez matapos na baligtarin nito ang naunang desisyon ng Manila Prosecutors Office na nagbibigay pahintulot upang maisulong ang kasong libelo na isinampa nito laban kay Bulacan Rep. Willy Villarama. Sa 13-pahinang resolution, sinabi ng DOJ na walang matibay na basehan o merito si Perez para maipursige ang kasong libelo laban kay Rep. Villarama. Nag-ugat ang nasabing kaso matapos na ibunyag ni Villarama na si Perez ang siyang dapat na tawaging &amp;quot;Million Dollar Man&amp;quot; dahil itoy sangkot umano sa $41M pay-off na may koneksiyon sa $470M power deal sa Industrias Metalurgicas Pescarmona SA o mas kilala bilang IMPSA deal. Lumabas sa ibat ibang pahayagan ang nasabing statement ni Villarama laban kay Perez kung kaya nagsampa ng kasong libelo ang huli dahil pawang paninira umano sa kanyang pagkatao ang mga sinabi ng kongresista. Sumulat naman si Villarama kay Presidential Anti-Graft Commission Chairman Dario Rama na magsagawa ito ng imbestigasyon laban kay Perez dahil sa pagtanggap nito ng bribery mula sa nasabing kontrata. Bunga nito, nagpalabas ng rekomendasyon ang Manila Prosecutors Office na maaaring isulong ang nasabing kaso sa mababang hukuman, ngunit ito naman ay agad ipinareview ni Villarama sa DOJ. Sa resolution ng DOJ, ang ginawang privilege speech ni Villarama ay nasasakop pa rin ng karapatan at responsibilidad nito bilang kongresista ng ibunyag nito ang alegasyon laban kay Perez. Ikinatuwiran pa ng DOJ na sinagot lamang ni Villarama ang panghahamon ni Perez na pangalanan nito ang mga cabinet members na nalalaman nitong tumatanggap ng suhol mula sa ibat ibang kaso o kontrata. Dahil dito, inatasan ng DOJ ang Manila Prosecutors Office na bawiin nito sa Manila Regional Trial Court ang kasong libelo na isinampa laban kay Villarama dahil sa kawalan ng merito. (Ulat ni Grace dela Cruz)</body>
<link>http://www.philstar.com/Article.aspx?articleId=221653&amp;publicationSubCategoryId=92</link>
</article>
<article>
<title>Salpukan ng 2 bus: 14 patay</title>
<author>Joy Cantos at Victor Martin</author>
<date>
<month>September</month>
<day>23</day>
<year>2003</year>
</date>
<body>Labing-apat katao ang kumpirmadong nasawi habang 31 iba pa ang nasugatan matapos magsalpukan ang dalawang pampasaherong bus na naging dahilan naman ng pagkadamay ng dalawa pang van sa naganap na karambola ng mga sasakyan sa bayan ng Gattaran, Cagayan kamakalawa ng hapon. Sa ulat kahapon ni Office of Civil Defense (OCD) Administrator ret. Major Gen. Melchor Rosales, naganap ang sakuna sa kahabaan ng Maharlika highway, Bgy. Nassiping, Gattaran dakong alas-4 ng hapon. Base sa imbestigasyon ng pulisya, pa-south bound ang humahagibis na Florida bus na may plakang BVA-796 nang mabangga ang Cabulisan Bus Line na may plakang BVK-972 na pa-north bound. Nag-overtake umano ang Florida bus sa isang Pregio van kasunod ang isang MB 100 van na di naman napansin ang mabilis na paparating na Cabulisan bus at sa isang iglap ay nagsalpukan ang dalawang bus na nahagip ang naturang mga van kung saan tumilapon ang ibang mga pasahero. Nahulog sa isang malaking hukay ang Florida bus habang nagpagulong-gulong naman bago tuluyang bumaligtad ang Pregio van. Kabilang sa mga nasawi ang dalawang driver ng bus na si Henry Agassi, 31, driver ng Florida at residente ng Ballesteros, Cagayan at ang driver ng Cabulisan bus na kinikilala pa ng mga awtoridad. Kinilala ni Rosales ang nasawing mga pasahero na sina Eric Orteza, Roel Tabancura, 19, college student; Luciano Famorca, Eric Ricafuente, Noli Acido, Bernardo Sadana Jr., 24, konduktor ng Cabulisan bus; Katrina Romeo, limang babae at dalawang lalaki na pawang bineberipika pa ang mga pangalan. Nabatid na 12 sa mga biktima ng &amp;quot;head on collision&amp;quot; ay pawang dead-on-the-spot kabilang ang dalawang driver ng bus habang dalawa sa mga pasahero ang namatay habang ginagamot. Kaugnay nito, ipinag-utos na ni P/Sr. Supt. Rodrigo de Gracia, director ng Cagayan Police Provincial Office ang pagkuha ng &amp;quot;blood sampling&amp;quot; sa dalawang driver ng pampasaherong bus upang malaman kung sino sa mga ito ang nasa impluwensiya ng alak na naging sanhi ng trahedya. Nabatid na nakatanggap ng ulat ang pulisya na lasing umano ang driver ng Florida bus kaya mistulang lumilipad ang pagpapatakbo nito sa sasakyan ng maganap ang insidente. Mananagot sa kasong reckless imprudence resulting to multiple homicide at multiple serious physical injuries ang mapapatunayang nagkasala. (Ulat nina Joy Cantos at Victor Martin)</body>
<link>http://www.philstar.com/Article.aspx?articleId=221752&amp;publicationSubCategoryId=92</link>
</article>
<article>
<title>Pagbiyahe ni GMA sasamantalahin ng mga kalaban ng gobyerno</title>
<author>Joy Cantos</author>
<date>
<month>September</month>
<day>23</day>
<year>2003</year>
</date>
<body>Nagdeklara kahapon ng red alert ang pamunuan ng Armed Forces of the Philippines (AFP) kasunod ng natanggap na impormasyon na maglulunsad ng malawakang rally ang mga anti-government groups habang bumibiyahe si Pangulong Arroyo sa ibang bansa. Sinabi ni AFP-Public Information Office Chief Lt. Col. Daniel Lucero na ipinatawag sa headquarters ng AFP sa Camp Aguinaldo ang mga sundalo na bumubuo sa Task Force Libra at Anti-Crime Task Force ng AFP, dalawang anti-coup at anti-terrorist units ng militar para magkaloob ng seguridad sa pakikipagtulungan sa PNP. Nabatid na si Pangulong Arroyo ay nakatakdang umalis sa darating na Biyernes at babalik sa bansa sa Setyembre 30 kaugnay ng apat na araw na pagbisita nito sa New York City, USA at Europe. Gayunman, tumanggi naman si Lucero na tukuyin kung anong grupo ang nagpaplanong magsagawa ng malawakang pagkilos patungo sa Edsa shrine at iba pang karatig nitong gusali. Magugunita na nakatanggap ng ulat ang militar na sasakupin ng mga puwersang kalaban ng administrasyon ang mga gusali ng Asian Development Bank (ADB), Meralco at Edsa shrine sa Ortigas kaugnay ng plano ng mga itong pabagsakin ang gobyerno subalit nabulilyaso ang nasabing masamang tangka matapos na matunugan ito ng mga awtoridad. Nabatid na may 500 tropa ng sundalo mula sa Task Force Libra at ACTAF ang ngayoy naka-standby sa Camp Aguinaldo. Samantala ang pagdedeklara ng red alert ng militar ay nataon rin sa isinagawang pagbisita ni Senador Gregorio Honasan sa mga Oakwood mutineers na itinakda sa araw na ito. Nabatid na sa liham na ipinadala ni Honasan kay AFP Chief of Staff Gen. Narciso Abaya ay hiniling nitong madalaw ang mga mutineer ng Magdalo group. &amp;quot;The chief of staff has yet to decide on whether Sen. Honasan will be allowed to visit the soldiers. I think the matter is also referred to (Vice Admiral Ernesto de Leon),&amp;quot; paliwanag ni Lucero. (Ulat ni Joy Cantos)</body>
<link>http://www.philstar.com/Article.aspx?articleId=221759&amp;publicationSubCategoryId=92</link>
</article>
<article>
<title>'Pag pinayagan ang transition president, walang eleksiyon!</title>
<author>Malou Rongalerios</author>
<date>
<month>September</month>
<day>23</day>
<year>2003</year>
</date>
<body>Malamang walang eleksiyon sa susunod na taon kapag pinayagan si Pangulong Arroyo na magsilbing &amp;quot;transition president.&amp;quot; Ito ang naging reaksiyon kahapon ni Bayan Muna Rep. Crispin Beltran kasabay na rin sa panukala sa Malaca&amp;ntilde;ang at kaalyado nito sa Kamara na i-extend ang termino ni Arroyo. Planong palawigin ang panunungkulan ng Pangulo mula taong 2004 hanggang 2007 o hanggang sa maging parliamentary government na ang Pilipinas. Sinabi ni Beltran na hindi dapat payagan na lumagpas sa takdang paninilbihan si Arroyo dahil sa naging kabiguan nito na maiangat ang bansa mula sa kahirapan. Sa halip na umangat aniya ang ekonomiya ng bansa ay lalo pa itong lumugmok at maging ang korupsiyon ay lalong lumala. Sinigurado ni Beltran na magkakaroon ng civilian at military unrest kapag nanatili si Pangulong Arroyo sa puwesto pagkatapos ng 2004. (Ulat ni Malou Rongalerios)</body>
<link>http://www.philstar.com/Article.aspx?articleId=221763&amp;publicationSubCategoryId=92</link>
</article>
<article>
<title>DPWH official bagsak sa lifestyle check</title>
<author>Malou Rongalerios</author>
<date>
<month>September</month>
<day>23</day>
<year>2003</year>
</date>
<body>Isang opisyal ng Department of Public Works and Highways (DPWH) ang sinuspinde kahapon ng Office of the Ombudsman matapos itong bumagsak sa isinagawang lifestyle check. Anim na buwang suspindido at hindi makakatanggap ng suweldo si DPWH Region 3 director Romeo Panganiban at inatasan din ito ng Ombudsman na maghain ng kanyang counter-affidavit kaugnay sa isinasagawang imbestigasyon dahil sa reklamong dishonesty at grave misconduct. Ayon sa Criminal Investigation and Detection Group, hindi idineklara ni Panganiban ang kanyang mga personal at real properties na nagkakahalaga ng P81.2 milyon. Umabot lamang sa P12.9 milyon ang idineklara nitong ari-arian. Kabilang sa mga properties na hindi umano idineklara ni Panganiban ang kanyang bahay sa Skay Grand Villas, Batong Malake, Los Ba&amp;ntilde;os, Laguna; isang commercial four-storey building sa Regidor st., Sta. Cruz, Laguna; isang residential house sa San Bartolome, Ayala Alabang Village, Muntinlupa; bahay sa Heritage Drive, Pasadena, Los Angeles, California, USA; isang sabungan sa Bubukal, Sta. Cruz, Laguna at isang bahay sa Bgy. Callos, Sta. Cruz, Laguna. Sa nakalipas na limang taon, naglakbay din umano ito ng walong beses sa labas ng bansa kasama ang kanyang asawang si Fe. (Ulat ni Malou Rongalerios)</body>
<link>http://www.philstar.com/Article.aspx?articleId=221771&amp;publicationSubCategoryId=92</link>
</article>
<article>
<title>Kelvin Tan lumantad</title>
<author>Gemma Amargo</author>
<date>
<month>September</month>
<day>23</day>
<year>2003</year>
</date>
<body>Humarap sa kauna-unahang pagkakataon ang umanoy &amp;quot;dummy&amp;quot; ni First Gentleman Mike Arroyo na si Kelvin Tan upang isulong ang asuntong libelo na kanyang inihain laban kay Senator Panfilo Lacson. Sa ginanap na preliminary hearing sa tanggapan ni Fiscal Alexander Ramos ng Manila Prosecutors Office, sinabi ni Tan na handa niyang patunayan na nagkasala si Lacson sa paglabag sa batas ng libelo dahil sa mga walang basehang paratang ng senador na nagdulot sa kanya ng ibayong pasakit sa buhay tulad ng kahihiyan at pagkamuhi ng lipunan. Sa kanyang reklamo, sinabi ni Tan na pinaratangan siya ni Lacson sa isinagawang press conference ng senador noong Agosto 19, 2003 ng paglabag sa Anti-Money Laundering Law at sangkot sa mga illegal na gawain. &amp;quot;Matapos ang isang araw, muling nagsagawa ng panibagong presscon si Lacson at panibagong paninira na naman ang ibinintang niya laban sa akin at sa aking pamilya,&amp;quot; pahayag pa ni Tan sa kanyang reklamo. Mariing pinabulaanan ni Tan na &amp;quot;dummy&amp;quot; siya ni Arroyo at hindi siya nagdedeposito ng milyong halaga ng pera sa bank account ni Jose Pidal. Iginiit nito na kung mayroon man siyang milyong pisong halaga ng pera ay hindi masama dahil may negosyo siyang hardware at negosyante siya sa loob ng 30-40 taon. Nanawagan din si Tan kay Lacson na tigilan na nito ang mga paninira sa kanya dahil lubhang nakakaapekto na ito sa kanyang asawa at apat na anak na mayroon na umanong trauma sa mga nangyayari at sa halip ay hinamon na lamang nito ang senador na iprisinta sa korte ang kanyang mga ebidensiya tungkol sa Jose Pidal case. Bagamat hindi sumipot si Lacson at ang kanyang lead council na si dating DOJ chief Artemio Tuquero sa isinagawang preliminary hearing, dumating naman ang lima pang abogado nito. (Ulat ni Gemma Amargo)</body>
<link>http://www.philstar.com/Article.aspx?articleId=221777&amp;publicationSubCategoryId=92</link>
</article>
<article>
<title>Con-Ass ni JDV naghihingalo na</title>
<author>Rudy Andal</author>
<date>
<month>September</month>
<day>23</day>
<year>2003</year>
</date>
<body>Tahasang sinabi ni Senator Joker Arroyo na hindi talaga uubra ang hirit ni House Speaker Jose de Venecia na isulong ang Constitutional Assembly (Con-Ass) bilang paraan sa charter change dahil kulang ito ng suporta sa Senado. Ayon kay Sen. Arroyo, kailangan ng 3/4 ng 22 senador upang isulong ito na ang ibig sabihin, 18 ang kinakailangang bilang para maipasa ito sa Senado, pero ngayon pa lang ay 5 na agad ang kontra dito. Ayaw ng Senado na maging Con-Ass ang paraan dahil lahat ng kahilingan ng Kongreso ay maisusulong nila bunga ng dami ng bilang nito. Pabor sila sa Constitutional Convention . Nauna nang ibinasura ng Senado ang panukala ni de Venecia, pero muli itong humirit. (Ulat ni Rudy Andal)</body>
<link>http://www.philstar.com/Article.aspx?articleId=221783&amp;publicationSubCategoryId=92</link>
</article>
<article>
<title>Kris tinutukan ng baril ni Joey</title>
<author>Ricky Lo, Joy Cantos at Lordeth Bonilla</author>
<date>
<month>September</month>
<day>24</day>
<year>2003</year>
</date>
<body>Matapos ang 18-buwang relasyon, naging kontrobersiyal ang paghihiwalay nina actress/TV host Kris Aquino at Para&amp;ntilde;aque City Mayor Joey Marquez matapos umanong saktan, kasahan at tutukan ng baril ng huli ang una sa kainitan ng kanilang &amp;quot;matinding away.&amp;quot; Si Kris ay personal na sinamahan kahapon ng kanyang kapatid na si Rep. Noynoy Aquino at legal counsel na si Atty. Raymund Fortun sa tanggapan ng Police Anti-Crime Emergency Response (PACER) sa Camp Crame para sa pagsasampa ng reklamo. Ayon kay Atty. Fortun, kinasahan at tinutukan umano si Kris ng isang 9mm kalibre ng baril at sinampal ni Joey. Dahil sa mga pasa sa braso, hindi nakapasok si Kris sa programang &amp;quot;Morning Girls&amp;quot; kahapon ng tanghali. Nangyari ang marahas na engkuwentro noong Lunes bandang 9:45 ng gabi sa condo unit ni Joey sa Essensa sa The Fort, Taguig City. Nagsimula umano ang away ng makatanggap ng isang text message si Joey mula sa isang babae na hinihinalang si Alma Moreno na humihingi umano ng permit. Ito ang ikinagalit ni Kris at pinagsimulan ng pagtatalo. Agad nagtungo si Kris sa bahay ng kanyang inang si dating Pangulong Cory Aquino sa Times st., Quezon City, kasama ang anak na si Joshua, para umano magsumbong. &amp;quot;Kris was in shock. She had bruises on both arms. Joshua was in shock, too,&amp;quot; anang source. Ilang malapit kay Kris ang nagsabi na nakita ni Joshua ang nangyari kaya umano shock pa rin ang bata. Sa panayam kay Joey, itinanggi nito na sinaktan niya at tinutukan ng baril si Kris. Hindi anya siya masamang tao. Noong gabing nangyari ang away, nagselos umano si Kris at nagwala dahil sa naturang text message. &amp;quot;Mainit ang ulo ni Kris, nagselos siya dun sa text message na nabasa niya sa cellphone ko, dun sa isang babaeng humihingi ng business permit pero di ko inaprub dahil kulang sa documents, buti nga kung maganda eh, kaso hindi naman, napagbintangan tayo,&amp;quot; paliwanag ni Joey. Inamin ni Joey na gaya ng mga opisyal ng gobyerno ay mayroon siyang baril (lisensiyado) pero wala siyang tinutukan na kahit na sino, lalo pa ang isang babae. Wala anyang pagkakataong nanakit siya kahit na sinong babae. Sinabi pa ni Joey na bayolente si Kris sa tuwing mag-aaway sila at sasaktan ang sarili saka magbabantang sasabihin sa mga tao na si Joey ang nanakit sa kanya. Sabi pa umano ni Kris, &amp;quot;Okay, shoot me, shoot me!&amp;quot; kasi daw if this comes out in the media, people will believe her more than theyll believe me because shes Kris Aquino and the daughter of a President. Mas credible daw siya kaysa sa akin,&amp;quot; pahayag ni Joey. Nang maganap ang &amp;quot;violent fight,&amp;quot; tinangka pa umanong kagatin ni Kris ang &amp;quot;pagkalalaki&amp;quot; ni Joey at nagbanta na puputulin ito ala-Lorena Bobbit. Sa kainitan pa rin ng kanilang pagtatalo, sinabihan ni Joey si Kris na lumabas ng condo para makita ng mga kapitbahay na hindi niya ito sinasaktan o tinututukan ng baril. Ayon pa kay Joey, kung may nasaktan man sa kanilang dalawa ni Kris ito'y walang iba kundi siya. Magugunita na ang relasyon nina Kris at Joey ay nagpatuloy sa kabila na hindi pa naaaprubahan ang isinampang annulment ng alkade laban kay Alma. Si Kris ay kasalukuyang tumutuloy sa bahay ni Tita Cory. Sa kasalukuyan ay pinag-aaralan pa ni Atty. Fortun kung ano ang kasong isasampa laban kay Joey, pero ipinahiwatig nito na posibleng sampahan ng mga kasong grave threat at attempted homicide ang alkalde. Dahil sa insidente, nag-aalala si Joey sa kahihinatnan ng kanyang political career. Nasa ikatlo at huling termino na si Joey bilang mayor ng Para&amp;ntilde;aque. Nagdeklara ito ng kanyang planong tumakbo sa pagka-congressman ng Para&amp;ntilde;aque, habang si Alma ay tatakbong mayor sa naturan ding lungsod. Nito lamang nakaraang Linggo ay sinabi pa ni Kris na mas guwapo si Joey kay Vaness Wu ng F-4. Lagi rin sinasabi ni Joey na sasamahan si Kris hanggang sa huling hininga ng kanyang buhay. Pero matapos ang insidente ay tila hindi na maisasalba pa ang relasyon ng dalawa. (Ulat nina Ricky Lo, Joy Cantos at Lordeth Bonilla)</body>
<link>http://www.philstar.com/Article.aspx?articleId=221872&amp;publicationSubCategoryId=92</link>
</article>
<article>
<title>Bar exams uulitin</title>
<author></author>
<date>
<month>September</month>
<day>24</day>
<year>2003</year>
</date>
<body>Ipauulit ng Supreme Court sa mga barristers ang bar examination matapos na makatanggap ng impormasyon na nagkaroon ng dayaan o leakage sa isang bahagi ng pagsusulit. Ayon kay Associate Justice at Bar chairman Jose Vitug, pinawalang bisa ng SC ang Mercantile law subject dahil sa pagkalat ng mga tanong bago ginanap ang exam. Isang impormante ang tumawag umano sa empleyado ni Vitug tungkol sa dayaan. Nakumpirma ito matapos na ipakita kay Vitug ang isang nakuhang questionnaire. Ang Mercantile law ang bumubuo ng 15 percent sa bar exam. Uulitin ang major questions sa Mercantile law sa darating na Oktubre 4 dakong alas-4 ng hapon sa De La Salle University sa Taft Avenue, Manila. Ang pagpapaulit ay batay sa ipinalabas na resolution No. 0921 ng SC. Mayroong 5,455 law graduates ang kumuha ngayong taon ng nasabing examination na nagsimula noong Setyembre 7. Magugunita na nagkaroon din ng anomalya sa bar exams noong panahon ni dating Associate Justice Fidel Purisima kung saan nadiskubre na ang pamangkin nitong si Mark Purisima ay kumuha ng bar exams kahit pa ang una na kanyang tiyuhin ang siyang bar chairman. Mahigpit na ipinagbabawal ng SC ang pagkuha ng bar exams sa mga kaanak ng sino mang Bar chairman dahil pinananatili ang mataas na integridad nito at upang maiwasan na magkaroon ng notion na nagkakaroon ng dayaan sa pagkuha ng nasabing pagsusulit. (Grace dela Cruz)</body>
<link>http://www.philstar.com/Article.aspx?articleId=221878&amp;publicationSubCategoryId=92</link>
</article>
<article>
<title>General sa 15-30 cops ikulong - GMA</title>
<author>Lilia Tolentino</author>
<date>
<month>September</month>
<day>24</day>
<year>2003</year>
</date>
<body>Iniutos kahapon ni Pangulong Arroyo na ikulong ang mga police generals at iba pang opisyal ng Philippine National Police na mapapatunayang nakinabang sa 1,095 &amp;quot;ghost cops&amp;quot; na pumapasok lamang tuwing araw ng suweldo. Ang babala ay kasunod ng direktiba ng Pangulo sa lahat na kinauukulang departamento at ahensiya ng PNP na busisiing mabuti ang natuklasang nawawalang mga pulis na kumokolekta ng sahod tuwing a-kinse at katapusan ng buwan. Ayon sa report ng National Police Commission, ang mga nawawalang pulis ay kinabibilangan ng 12 PNP officials na ang pinakamataas ay senior superintendent at 10 non-commissioned officers. Walo sa mga &amp;quot;ghost cops&amp;quot; ay nakalista sa Directorial Staff for Administration ay AWOL sa nakalipas na maraming buwan; 159 mula sa Criminal Investigation and Detection Group (CIDG); 98 sa Philippine Drug Enforcement Agency (PDEA); 45 sa Philippine Anti-Crime Emergency Response (PACER); 32 sa Civil Security Group at 549 mula sa Security Protection Office. Ayon sa Pangulo, ang isyung ito ay siyang pinakamalalang uri ng pangungulimbat sa kaban ng bayan lalo nat ang nasa likod nito ay mga tagapagpatupad ng batas. &amp;quot;Those who benefit from it should go to jail,&amp;quot; anang Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=221885&amp;publicationSubCategoryId=92</link>
</article>
<article>
<title>Ermita,bagong Defense chief</title>
<author>Lilia Tolentino</author>
<date>
<month>September</month>
<day>24</day>
<year>2003</year>
</date>
<body>Si Presidential Adviser on the Peace Process Eduardo Ermita ang itinalaga ni Pangulong Arroyo na bagong Defense secretary kapalit ng nagbitiw na si Angelo Reyes. Ang paghirang kay Ermita ay naganap sa bisperas ng isang linggong paglalakbay ng Pangulo sa New York at Europe. Aalis ngayong gabi si Pangulong Arroyo at itinalaga si Vice President Teofisto Guingona bilang caretaker ng Palasyo habang siya ay nasa ibang bansa. Gayunman, ang pag-okupa ni Ermita sa puwesto ay magaganap lamang sa sandaling makabalik na ang Pangulo mula sa biyahe. Matatandaang nang magbitiw sa tungkulin si Reyes, ang Pangulo ang pansamantalang nanungkulang Defense secretary hanggang hindi pa nakakapili ng pirmihang kalihim nito. Tinanggap naman ni Ermita ang bagong posisyon na ipinagkatiwala sa kanya ng Pangulo. Si Ermita ay dating isang opisyal ng militar at nakapagretiro na sa serbisyo. Naging kongresista siya ng Batangas bago nahirang na Presidential Adviser on the Peace Process sa ilalim ng administrasyong Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=221891&amp;publicationSubCategoryId=92</link>
</article>
<article>
<title>P42.5 bilyon kinita ng video pirates sa loob ng 20 buwan</title>
<author>Malou Rongalerios</author>
<date>
<month>September</month>
<day>24</day>
<year>2003</year>
</date>
<body>Sa kabila ng kampanya ng Videogram Regulatory Board (VRB) laban sa mga pekeng DVDs at VCDs, tinatayang umabot sa P42.5 bilyon ang kinita ng industriya ng video pirates sa nakalipas na 20 buwan. Ito ang pagtataya ni Palawan Rep. Abraham Mitra kaugnay sa hindi pa rin masugpong industriya ng video pirates. Ayon kay Mitra, base sa kanyang nakuhang impormasyon, simula noong nakaraang taon, umaabot sa 14,000 pekeng videograms ang nakumpiska ng VRB araw-araw. May kabuuang 8.4 milyon pekeng VCD at DVD na ang nakumpiska ng VRB simula Enero 2002 hanggang Agosto 31, 2003. Sa nasabing bilang, 4.8 milyon ang nakumpiska sa mga isinagawang raids ng VRB sa mga tindahan at factories ng mga namemeke ng VCDs at DVDs, samantalang ang natitirang bilang ay nakuha sa mga lisensiyadong video store. Kabilang sa mga nakumpiska ng VRB ang 16 na units ng optical disc lines o fast video replicating machines at 215 compact disc burners at writers.&amp;quot; Sinabi ni Mitra na hindi ang mga nakumpiskang pekeng VCD at DVD ang dapat kuwentahin ng gobyerno kundi ang mga nakarating sa ibat ibang tindahan. Kung totoo aniya ang ulat na sa bawat isang VCD o DVD na nakukumpiska ng gobyerno, 100 naman ang naiibenta, aabot sa 850 milyon disc ang nakakalusot sa VRB sa nakalipas na 20 buwan. Kung ang average retail price aniya ng isang disc ay P50, aabot sa P42.5 bilyon ang kinita ang mga gumagawa ng pekeng DVD at VCD. Idinagdag ni Mitra na napakalaking pera ang nawawala sa gobyerno dahil hindi naman nagbabayad ng buwis ang mga namemeke. Dapat aniyang umisip ng paraan ang mga gumagawa ng orihinal na VCDs at DVDs kung paano nila ibababa ang kanilang presyo upang mamatay ang industriya ng video pirates. (Ulat ni Malou Rongalerios)</body>
<link>http://www.philstar.com/Article.aspx?articleId=221896&amp;publicationSubCategoryId=92</link>
</article>
<article>
<title>Seminars sa mamahaling spas at resorts pinatitigil</title>
<author>Malou Rongalerios</author>
<date>
<month>September</month>
<day>24</day>
<year>2003</year>
</date>
<body>Ipinaalala kahapon ni Camarines Sur Rep. Rolando Andaya Jr., chairman ng House committee on appropriations, na dapat nang itigil ng ibat ibang ahensiya ng gobyerno ang pagsasagawa ng seminars at meetings sa mga mamahalin o first class hotels at resorts. Sinabi ni Andaya na hanggang maaari ay dapat na iwasan ng mga ahensiya ng gobyerno ang pagsasagawa ng seminars sa mga spa complexes at sa halip ay gawin na lamang ito sa loob ng ahensiya o sa mga government-owned facilities. Wala aniyang sinasabi sa government rule book na para matuto o maabsorb ng empleyado ang itinuturing na karunungan sa training ay dapat na gawin ito malapit sa dagat at tubig-alat. Idinagdag pa nito na hindi dapat gamiting dahilan ang mga seminars at meetings sa paglalamyerda o paglalakwatsa para mag-tour ang mga opisyal at empleyado ng gobyerno. Kasalukuyang nirerebyu ng komite ang panukalang P2.1 bilyong budget para sa training at seminar ng national government agencies para sa susunod na taon. Mas mataas ito ng P300 milyon sa budget sa seminar nitong taon. Sinabi pa ni Andaya na dapat ay malapit lamang sa opisina ang pagpapagawaan ng seminar upang makatipid ng kaunti. Kung ang gobyerno ay nagbabawal sa mga opisyal nito na iwasan ang pagpasok sa mga bars o nightclubs ay dapat na iwasan din ng mga ito sa pagpunta sa mga mamahaling lugar kapag oras ng trabaho. Ayon sa mambabatas, napakaraming pasilidad at venues ang gobyerno na maaaring pagdausan ng training o seminar kaya hindi na kailangan pang maghanap nang malayo at mahal na lugar. (Ulat ni Malou Rongalerios)</body>
<link>http://www.philstar.com/Article.aspx?articleId=221900&amp;publicationSubCategoryId=92</link>
</article>
<article>
<title>Kris nagkatulo kay Joey</title>
<author></author>
<date>
<month>September</month>
<day>25</day>
<year>2003</year>
</date>
<body>&amp;quot;He gave me a sexually transmitted disease!&amp;quot; Ito ang bombang pinasabog kagabi ng actress/TV host na si Kris Aquino kontra Para&amp;ntilde;aque Mayor Joey Marquez na posibleng ikawasak ng political career ng huli. Sa isang pagbubunyag na ginawa ni Kris sa isang exclusive interview ni Korina Sanchez sa ABS-CBN TV Patrol ay inamin ni Kris sa kauna-unahang pagkakataon na siya ay nagkaroon ng sexually transmitted disease (STD) na nakuha nito mula sa live-in partner na alkalde. Napilitan itong ibulgar ang pagkakaroon niya ng STD matapos siyang takutin umano ni Joey na may pasasabugin itong baho ni Kris noong gabing nagkaroon ng bayolenteng away ang dalawa na humantong sa pananakit at panunutok ng baril. Nabatid sa pagbubunyag ni Kris na nakuha niya ang sakit noong March 2003. Dinugo noon si Kris kaya napilitan siyang magtungo sa St. Lukes Medical Center kasama ni Joey para magpagamot. Ang pagkakaroon niya ng ganitong sakit ang palagi na umanong ipinapanakot ni Joey tuwing nag-aaway sila. &amp;quot;Do you think pag nalaman yan ng buong Pilipinas, may lalaki pang magpapakasal sa iyo? Sinong matinong lalaki ang papatol sayo?&amp;quot; sabi umano ni Joey kay Kris. Bukod sa nakakahiyang sakit na ibinigay sa kanya ni Joey, sinabi ni Kris na nagtiis siya sa mga pananakit nito sa kanya dahil gusto niyang i-save ang kanilang relasyon. Pero ang hindi niya matanggap ay ang ginawang pagtutok at pagkasa ng baril ng mayor sa kanya. Binanggit rin ni Kris ang panlalait ni Joey sa mga naging karelasyon niya kung saan tinawag nitong palamunin ni Kris si Philip Salvador, habang tinawag naman nitong ex-convict at drug addict si Robin Padilla. Gayunman ay hindi pa rin itinanggi ni Kris na hanggang sa ngayon ay mahal pa rin niya si Joey, pero lalong hindi naman siya estupida para ituloy pa ang pagmamahal niya kay Joey. Bilang panghuli ay sinabi niya na sinungaling si Joey. &amp;quot;Joey hindi tayo nagkausap ng maayos. I love you very much, but you never respected me. Kaya inilabas ko na ang lahat ng baho. Alam ko ang mga pagkakamali ko pero hindi ako sinungaling na tao.&amp;quot; &amp;quot;Humihingi ako ng tawad kay Alma (Moreno) at sa mga anak niya. Kung hindi ako pumasok sa eksena baka nagkabalikan pa kayo. Humihingi rin ako ng tawad sa anak kong si Joshua dahil minsan kinakalimutan ko na siya dahil kay Joey,&amp;quot; pagtatapos ni Kris.</body>
<link>http://www.philstar.com/Article.aspx?articleId=221989&amp;publicationSubCategoryId=92</link>
</article>
<article>
<title>Gloria bokya sa Pulse Asia</title>
<author>Lilia Tolentino</author>
<date>
<month>September</month>
<day>25</day>
<year>2003</year>
</date>
<body>Hindi pa rin nakuha ni Pangulong Arroyo ang tiwala ng taumbayan sa mga hakbang na ginagawa nito makaraang sumadsad ng mahigit 10% ang approval at trust rating ng Pangulo sa bagong survey ng Pulse Asia. Mula sa 51% noong Agosto ay naitala sa 41% nitong Setyembre ang approval rating ng Pangulo habang ang public trust o pagtitiwala ay bumagsak sa 36% mula sa 44% noong nakaraang buwan. Subalit ganap naman ang tiwala ng Palasyo na aangat ang pangkalahatang poll rating ng Presidente dahil ang pagbaba ng kanyang rating ayon kay Presidential Spokesman Ignacio Bunye, ay bunsod ng pamumulitika ni Senador Panfilo Lacson na nagdawit kay First Gentleman Mike Arroyo sa anomalya. Ayon sa Pulse Asia, ang pinakahuling resulta ng survey at ang trust rating ni Pangulong Arroyo noong nakaraang buwan ang siyang pinakamababang naitala niya mula nang manungkulan sa puwesto noong Enero 2001. Base sa Pulse Asia, ang net approval rating ng Pangulo mula Agosto hanggang Setyembre 2003 ay bumaba sa +14 at ang trust level rating ay bumaba na rin sa +7 mula sa +19. Ang pagbaba ng approval rating ng Pangulo ay naitala sa lahat na geographical area at pamantayan ng pamumuhay. Ang pinakamalaking pagbaba ng approval rating ay naitala sa Metro Manila. Sinabi ng Pulse Asia na bumaba rin ng 8% ang rating ng Presidente sa Visaya na siyang dating nagkakaloob ng malawak na suporta sa kanyang liderato. Sinisi ng Palasyo ang ginawang akusasyon ni Lacson na nakaapekto rin daw sa lehislatura at hudikatura. (Ulat ni Lilia Tolentino)</body>
<link>http://www.philstar.com/Article.aspx?articleId=221997&amp;publicationSubCategoryId=92</link>
</article>
<article>
<title>Isyu sa legalidad ng pagka-pangulo ni GMA tapos na</title>
<author>Grace dela Cruz</author>
<date>
<month>September</month>
<day>25</day>
<year>2003</year>
</date>
<body>Ibinasura lahat ng Supreme Court ang mga petition ng kampo ni dating Pangulong Estrada kaugnay sa pagkuwestiyon nito sa legalidad ng Arroyo administration. Sa siyam na pahinang resolution na ipinalabas ng SC, sinabi nito na matagal nang nadesisyunan ang legalidad ng pagkapangulo ni Pangulong Arroyo kung kaya hindi na tama para kay Atty. Allan Paguia na patuloy nitong kuwestiyunin ang nasabing issue. Binanggit pa rin ng SC na sa ginagawa ni Paguia ay binigyan nito ng indikasyon ang publiko na mawalan ng tiwala sa hudikatura dahil sa patuloy nitong pagkuwestiyon sa legalidad ng kasalukuyang gobyerno. Binigyan din ng SC ng 10 araw si Paguia upang magpaliwanag kung bakit hindi ito dapat mabigyan ng parusa ng SC sa kabila ng kakulitan nito at pagbibigay ng hindi magandang indikasyon sa publiko. Magugunita na una nang binalaan noon ng SC si Paguia na papatawan ng parusa kapag hindi tumigil sa pagkukuwestiyon at pangungulit nito sa mga mahistrado ng SC hinggil sa nabanggit na issue. Si Paguia ay nagsumite ng kanyang petition sa SC kung saan hiniling din nito na ibasura ng SC ang kasong plunder na kinakaharap ni Estrada at ang nasabing kaso ay alisin na sa hurisdiksyon ng Sandiganbayan. Nais pa rin ni Paguia na mag-inhibit ang lahat ng mga mahistrado ng SC sa pagdinig sa kanyang petition. Una na din hiniling ng kampo ni Estrada sa Kongreso na isailalim sa impeachment proceedings ang mga mahistrado ng SC dahil sa illegal na pinaupo ng mga ito si GMA bilang presidente ng abandonahin ng dating pangulo ang Malaca&amp;ntilde;ang. (Ulat ni Grace dela Cruz)</body>
<link>http://www.philstar.com/Article.aspx?articleId=222004&amp;publicationSubCategoryId=92</link>
</article>
<article>
<title>Buwis ibaba, hirit ni Enrile</title>
<author>Rudy Andal</author>
<date>
<month>September</month>
<day>25</day>
<year>2003</year>
</date>
<body>Hiniling kahapon ni dating Sen. Juan Ponce Enrile sa pamahalaan na pababain ang binabayarang buwis ng pangkaraniwang mamamayan kaysa isipin na magdagdag ng bayaring taxes upang mapalakas ang kakayahan ng low income families nang sa gayon ay umangat din ang ekonomiya. Sinabi ni Enrile, kaysa isipin ng Kongreso na magpataw ng panibagong buwis sa pangkaraniwang mamamayan ay mas makakabuting magkaloob na lamang ito ng tax exemptions at incentives upang mabawasan din ang pasanin ng mga ito. Aniya, kung ang isang indibidwal ay mayroong P100,000 na bayarin sa income tax ay dapat 80 porsiyento na lamang nito ang kanyang bayaran sa BIR upang ang nalalabing P20,000 ay magamit niya sa pagbili ng mga basic commodities nang sa gayon ay mapapalakas natin ang purchasing power ng ating mga taxpayers. Sinisi ni Enrile ang smuggling at policies ng World Trade Organization (WTO) sa tunay na paghina sa ating ekonomiya dahil na rin sa globalization kung saan ay unti-unting pinatay nito ang ating industriya dahil sa pagpasok ng mga murang produkto sa bansa na naging dahilan para magsara ang maraming pabrika. Ipinaliwanag pa ng dating mambabatas ang pagsasara ng maraming pabrika bunga ng pagdagsa ng mga murang produkto dulot ng globalization ang naging sanhi ng pagtaas ng unemployment sa bansa. (Ulat ni Rudy Andal)</body>
<link>http://www.philstar.com/Article.aspx?articleId=222008&amp;publicationSubCategoryId=92</link>
</article>
<article>
<title>Mafia dinudurog ang PAGCOR</title>
<author></author>
<date>
<month>September</month>
<day>25</day>
<year>2003</year>
</date>
<body>Bunsod nang hindi na makayanang dumi at bangis ng demolition job laban kay Philippine Amusement and Gaming Corp. (PAGCOR) Chairman at Chief Executive Efraim Genuino, ibinunyag kahapon ng isang Casino Filipino senior branch manager ang umanoy pagkakaroon ng &amp;quot;PAGCOR mafia&amp;quot;na binuo noong panahon ni dating PAGCOR chairman Alice Llamado Reyes at dating PAGCOR president Reynaldo Butch Tenorio. Sa pahayag ng senior branch manager na hindi binanggit ang pangalan, ang mafia ay binubuo umano ng ilan sa dati at kasalukuyang opisyal sa loob at labas ng PAGCOR. Ang layunin anya ng mafia ay maalis si Chairman Genuino dahil sa ginawa nitong pagputol sa kanilang delihensya na umaabot sa milyun-milyon buwan-buwan na kanila umanong pinakinabangan sa loob ng 15-taon. Nabatid pa na malaki ang galit ng mafia kay Genuino dahil sa ginawa nitong pagsibak sa mga tiwaling opisyal ng PAGCOR na may kinalaman sa mafia kaya naman ipinangako ng mga ito ang paghihiganti kontra Genuino. Idinagdag pa ng impormante na unang tinarget ng grupo ay ang pagbira sa imahe ni Genuino upang palabasing mahina ang pamumuno nito at mapilitan si Pangulong Arroyo na palitan ang naturang opisyal. Pero, nadismaya naman ang marami sa kanila ng ipagtanggol ito ng Presidente. Lumilitaw pa na handa umanong gumastos ng milyon ang mafia upang masira ang imahen ng ahensiya at kapag nangyari ito o tuluyan nang nadurog ang liderato ni Genuino ay magkakaroon na sila ng pagkakataong maitalaga ang sarili nilang tao upang maging chairman, giit pa ng source.</body>
<link>http://www.philstar.com/Article.aspx?articleId=222013&amp;publicationSubCategoryId=92</link>
</article>
<article>
<title>Counting machine ng Comelec palpak</title>
<author>Rudy Andal</author>
<date>
<month>September</month>
<day>25</day>
<year>2003</year>
</date>
<body>Nagbabala kahapon ang mga senador na hindi pa handa ang Commission on Elections (Comelec) sa 2004 elections matapos matuklasan na depektibo ang ilang automated vote-counting machines ng Department of Science and Technology (DOST). Sinabi nina Senators Tessie Aquino-Oreta, Edgardo Angara, Aquilino Pimentel at Rodolfo Biazon na hihilingin nila sa joint congressional oversight committee on election modernization na imbestigahan ang nadiskubreng palpak na machines na ito ng Comelec. Ayon kay Sen. Angara, paano gagamitin ang mga AVCM na ito ng Comelec gayung 9 mula sa 30 makinang ito ang natuklasan ng DOST na depektibo sa isinagawang test. &amp;quot;Its no joke that 30 percent of the machines are not worthy and better be back to manual system and just allow a few selected areas in the country to use the machines to minimize fraud, unless this deficiency is corrected, the credibility and reliability of these vote-counting machines would be a big question,&amp;quot; wika pa ni Angara na co-chair ng oversight committee. Inamin naman ni Ferdie Rafanan ng Comelec-Metro Manila office na talagang hindi pa handa ang poll body para sa 2004 elections dahil sa mismong validation pa lamang ng rehistro sa mga presinto sa MM ay nagmumula sa kanilang sariling bulsa ang pagpapa-photo copy sa mga forms gayung milyon ang inuubos sa malalaking proyekto. Nais ng mga senador na pigilin ang paggamit ng nasabing vote-counting machines sa buong kapuluan sa susunod na eleksiyon at sa halip ay gamitin na lamang ito sa Metro Manila at Autonomous Region of Muslim Mindanao. Aabot sa P1.3 bilyon ang halaga ng 190,000 na vote-counting machines na inorder ng Comelec mula sa Korea na nagkakahalaga ng P500,000 bawat isa para gamitin sa 2004 elections. (Ulat ni Rudy Andal)</body>
<link>http://www.philstar.com/Article.aspx?articleId=222018&amp;publicationSubCategoryId=92</link>
</article>
<article>
<title>Tsong nilaglag ni Chavez</title>
<author>Ludy Bermudo</author>
<date>
<month>September</month>
<day>26</day>
<year>2003</year>
</date>
<body>Tinalikuran ni dating Solicitor General Atty. Frank Chavez ang paghawak sa kaso ni Para&amp;ntilde;aque Mayor Joey Marquez bilang legal counsel nito dahil hindi umano niya kayang tanungin si Kris Aquino tungkol sa mga ikinuwento ng alkalde na makakasira sa aktres sakaling umabot na ito sa korte. Si Chavez ang abogado ni Marquez sa pagpapawalang-bisa sa kasal nila ni Alma Moreno pero hindi nito tinanggap ang hiling ni Joey na maging abogado sa away nila ni Kris. Sa panayam sa telepono, inamin ni Atty. Chavez na matapos silang makapag-usap ni Mayor Marquez sa loob ng tatlot kalahating oras at naidetalye ang mga pangyayari sa loob ng relasyon nito kay Kris Aquino, hindi niya umano niya kayang ilahad sa korte ang mga ibinunyag ni Marquez na pawang &amp;quot;damaging revelations&amp;quot; laban kay Kris sakaling isalang ito sa cross-examination o mapunta na sa demandahan ang lahat. Nilinaw din ni Chavez na hindi niya kailanman sinabi na siya ang hahawak sa kaso bagkus ay lumapit lamang sa kanya si Marquez upang humingi ng advice ukol sa nasabing problema makaraang pumutok ang paghaharap ng reklamo ng aktres laban sa alkalde. Bilang pagbibigay respeto na rin anya kay dating Pangulong Cory Aquino kaya nagdesisyon siyang bitawan ang kaso, pero binigyang-diin pa ni Chavez na ang kanyang maagang pagbabago ay wala namang kinalaman sa pagiging dating Solgen niya kay Cory. Marami na umanong problema si Cory para masaktan pa sa pag-abot ng usapin sa korte kaya makabubuting pabayaan na niya ito dahil isang napakabuti at respetadong tao ang dating lady president. Sa halip, pinayuhan na lamang ni Chavez si Joey na makipag-ayos kay Kris. (Ulat ni Ludy Bermudo)</body>
<link>http://www.philstar.com/Article.aspx?articleId=222097&amp;publicationSubCategoryId=92</link>
</article>
<article>
<title>Joey bibitawan na ng Lakas</title>
<author>Lilia Tolentino</author>
<date>
<month>September</month>
<day>26</day>
<year>2003</year>
</date>
<body>Dahil sa kontrobersyang nangyari sa kanila ni Kris Aquino, namimiligrong mawalan ng papel sa Lakas-CMD si Para&amp;ntilde;aque Mayor Joey Marquez sa darating na congressional elections sa 2004. Ayon kay Presidential Legislative Liaison Officer at Lakas executive director Joey Rufino, malamang na hindi na piliing kandidato ng partido si Marquez dahil sa alingasngas na nalikha ng sigalot nila ni Kris. Mahigpit anya ang panuntunang ipinatutupad ng Lakas sa pagpili ng kandidatong dadalhin ng partido at kabilang na dito ang kakayahan nitong manalo at integridad. Si Marquez ay nag-aambisyong kumandidatong kongresista ng Lakas-CMD na kasalukuyang okupado ni Rep. Ed Zialcita. Nakapanghihinayang umano ang nangyaring ito kay Marquez na isang aktibong lider ng partido pero kung siya ang mapipiling kandidatong kongresista, mawawalan naman ng mukha at kredibilidad ang Lakas na maidepensa siya sa entablado. Ang Lakas-CMD ay nakatakdang magdaos ng pulong sa Oktubre 7 para talakayin ang pagpapalakas ng partido at magkaroon ng consensus sa pipiliing kandidato sa darating na halalan. Dahil anya sa kontrobersiyang nangyari sa kanila ni Kris, ang partido ay maaaring magdalawang-isip na piliin ang Para&amp;ntilde;aque mayor para dalhin ng partido. (Ulat ni Lilia Tolentino)</body>
<link>http://www.philstar.com/Article.aspx?articleId=222104&amp;publicationSubCategoryId=92</link>
</article>
<article>
<title>'Magdemanda ka Kris'</title>
<author>Malou Rongalerios</author>
<date>
<month>September</month>
<day>26</day>
<year>2003</year>
</date>
<body>Hinamon kahapon ng ilang mambabatas si Kris Aquino na sampahan na ng kaso si Para&amp;ntilde;aque Mayor Joey Marquez. Ayon kina CIBAC Party-List Reps. Joel Villanueva at Kim Bernardo-Lokin, may basehan si Kris Aquino sa pagsasampa ng demanda kay Marquez matapos nitong akusahan ang huli nang pambubugbog at panunutok ng baril. Naniniwala rin si Bayan Muna Rep. Liza Maza na dapat maging halimbawa si Kris nang mga inaabusong kababaihan sa pamamagitan nang pagsasampa ng kaso sa mga nambiktima sa kanila. Idinagdag ni Villanueva na bilang isang opisyal ng gobyerno, dapat maging halimbawa si Marquez nang magandang asal. Posible anyang lumabag ang alkalde sa RePublic Act 6713 o Code of Conduct and Ethical Standards para sa mga public officials at employees. Naging isang halimbawa rin ang kaso ni Kris upang kalampagin ng mga mambabatas sa Mababang Kapulungan ng Kongreso ang Senado na aksiyunan na agad ang panukalang Anti-AWIR o Anti-Abuse of Women in Intimate Relationship. Ayon kay Maza, panahon na upang gawing krimen ang pambubugbog sa isang babaeng karelasyon. Layunin ng panukala na patawan nang pinakamabigat na parusang habambuhay na pagkabilanggo ang mga nanggugulpi sa asawa, dating asawa, girlfriends at live-in partners. Sinabi pa ni Maza na kung naipasa kaagad ang Anti-AWIR bill, ang kaso ni Kris laban kay Joey ay maaaring isampa nang kahit na sino kahit walang pahintulot ng biktima o ni Kris. Isiniwalat pa ni Maza na base sa statistics ng PNP, umaabot sa 13 kababaihan sa Metro Manila ang binubugbog araw-araw. (Ulat ni Malou Rongalerios)</body>
<link>http://www.philstar.com/Article.aspx?articleId=222111&amp;publicationSubCategoryId=92</link>
</article>
<article>
<title>Drop rating ni GMA pansamantala lang</title>
<author>Malou Rongalerios</author>
<date>
<month>September</month>
<day>26</day>
<year>2003</year>
</date>
<body>Naniniwala ang mga Lakas congressmen na pansamantala lamang ang naganap na pagbaba ng popularity rating ni Pangulong Arroyo. Sa sama-samang pahayag, pinagkibit-balikat lamang nina Lakas Reps. Rodolfo Albano (Isabela); Prospero Pichay (Surigado del Sur); Robert &amp;quot;Ace&amp;quot; Barbers ( Surigao del Norte) at Assistant Majority Floorleader Allan Peter Cayetano (Taguig-Pateros) ang naitalang pinakamababang porsiyento ng rating ngayong Setyembre ni Pangulong Arroyo. Ayon kay Albano, makakabangon din sa pagkakalugmok sa popularity rating ang Presidente dahil na rin sa mga konkretong programa at patakaran na ipinatutupad nito. Alam naman anya ng taumbayan na seryoso ito sa kanyang kampanya laban sa korupsiyon at katiwalian. Ang mabilis na pagtugon ni Pangulong Arroyo sa ibat ibang problema ng bansa ang magiging salik upang mabilis na makabangon ito sa kanyang popularity rating, wika naman ni Pichay Sobrang pamumulitika naman ang nakitang dahilan ni Barbers sa pagbaba ng rating ni Mrs. Arroyo. Gayunpaman, naniniwala ang chairman ng House committee on accounts na bagamat bumaba ang rating ng Pangulo, hindi rin naman umano tumaas ang rating ng iba pang presidentiable. Ayon naman kay Cayetano, normal lamang na bumaba ang rating ng kasalukuyang Pangulo ng bansa dahil ito ang palaging nasisisi sa mga problema ng bansa, samantalang puro pambabatikos lang naman ang ginagawa ng kanyang mga kalaban sa pulitika. (Ulat ni Malou Rongalerios)</body>
<link>http://www.philstar.com/Article.aspx?articleId=222117&amp;publicationSubCategoryId=92</link>
</article>
<article>
<title>Malaca&amp;ntilde;ang official napagkamalang terorista sa New York</title>
<author>Ely Saludar</author>
<date>
<month>September</month>
<day>26</day>
<year>2003</year>
</date>
<body>NEW YORK VIA PLDT - Nalagay sa panganib ang buhay ng isang mataas na opisyal ng Malaca&amp;ntilde;ang dahil muntik na itong mabaril ng mga kagawad ng US Secret Service matapos mapagkamalang terorista. Ayon sa report, umakyat sa roof top ng Waldorf Astoria Hotel si assistant secretary Claro Fernandez na umakyat upang magkabit ng sattelite disc video bilang paghahanda naman sa pagdating ni Pangulong Arroyo dito sa New York. Kasama ni Fernandez ang isang tauhan ng Radio TV Malaca&amp;ntilde;ang (RTVM) upang magkabit ng nasabing komunikasyon. Nakipag-ugnayan naman si Fernandez sa mga opisyal ng Waldorf Astoria at sa katunayan ay sinamahan pa ito hanggang makarating sa roof top pero hindi pala naitimbre sa US Secret Service. Biglang may lumipad na chopper sa building at tinutukan ng baril si Fernandez at pilit na pinababa sa nasabing hotel dahil pansamantalang nakatira dito si US Pres. Bush kasama ang iba pang world leaders na lumalahok sa UN General Assembly. Sa Waldorf Astoria rin mananatili si Pangulong Arroyo kaya naglalagay ng communications equipment ang mga opisyal ng Malaca&amp;ntilde;ang. Inamin ng mga kagawad ng US Secret Service na muntik na nilang barilin si Fernandez dahil walang koordinasyon ang aktibidad nito sa nasabing gusali. Dahil si Bush ay nasa New York kaya sobrang higpit ng ipinatutupad na seguridad ng mga kagawad ng pulisya at US Secret Service. Sa katunayan ay maraming kalsada dito sa New York ang ipinasasara kung dadaan si Bush bilang paghihigpit dahil ang siyudad na ito ay minsan nang nilusob ng mga terorista at pinabagsak ang World Trade Center. (Ulat ni Ely Saludar)</body>
<link>http://www.philstar.com/Article.aspx?articleId=222122&amp;publicationSubCategoryId=92</link>
</article>
<article>
<title>Joey tutuluyan ni Kris</title>
<author>Grace dela Cruz</author>
<date>
<month>September</month>
<day>27</day>
<year>2003</year>
</date>
<body>Tuluyan nang sasampahan ng kasong kriminal ni Kris Aquino si Para&amp;ntilde;aque Mayor Joey Marquez dahil sa umanoy pambubugbog at panunutok ng baril sa una kahit pa gustong makipag-ayos ng kampo ni Joey sa aktres. Ayon sa abogado nitong si Atty. Raymund Fortun, isasampa sa darating na Lunes ni Kris ang mga kasong physical injuries, grave threat at illegal possession of firearms sa Makati Prosecutors Office. Sinabi ni Fortun na hindi nagbabago ang isip ni Kris kahit pa nagkausap na sila ni Marquez bagkus ay galit at pagkamuhi pa rin ang nararamdaman umano ni Kris laban sa alkalde. Nabatid na tinawagan ni Joey si Kris para mag-sorry, pero hindi pa nagtatagal ang pag-uusap ay pinatayan ng cellphone ni Kris si Joey. Hinihingi din ni Kris kay Marquez na bawiin nito sa publiko ang sinabi nitong siya ay sinungaling at hindi nagsasabi ng katotohanan hinggil sa naging away nila. Samantala, kasong paglabag naman sa Code of Conduct and Ethical Standards ang isasampa ng kampo ni Kris sa Office of the President laban kay Marquez na maaaring tumapos na sa political career ng alkalde. Bilang isang opisyal ng gobyerno, dapat anyang maging halimbawa ng magandang asal si Marquez. Magugunita na nagtungo si Kris sa tanggapan ng Police Anti-Crime and Emergency Responce (PACER) upang ireklamo si Marquez dahil sa pananakit umano at panunutok nito ng baril sa nasabing actress. Kaugnay nito, nakikipagpulong na si Marquez sa kanyang mga abugado hinggil sa plano nitong rumesbak sa kampo ni Kris at sa mga taong sumasakay sa isyu partikular sa panghahawa umano niya ng sexually transmitted disease (STD) kay Kris.(Ulat ni Grace dela Cruz)</body>
<link>http://www.philstar.com/Article.aspx?articleId=222208&amp;publicationSubCategoryId=92</link>
</article>
<article>
<title>Cory nag-sorry kay Joey</title>
<author></author>
<date>
<month>September</month>
<day>27</day>
<year>2003</year>
</date>
<body>Humingi kahapon ng paumanhin sa publiko si dating Pangulong Cory Aquino sa sinabi nitong masakit na salita laban kay Para&amp;ntilde;aque Mayor Joey Marquez. &amp;quot;I am sorry for having said: &amp;quot;Pasalamat si Joey, patay na si Ninoy. Kung hindi, patay siya.&amp;quot; My emotions had gotten the better of me that night, after listening to Kris revelations on TV. I wish to reiterate my firm commitment to non-violence,&amp;quot; nakasaad sa pahayag ni Tita Cory. Inamin ng dating pangulo na halos madurog ang puso niya ng humagulgol sa kanya ang anak na si Kris matapos ang ginawa nitong pagbubulgar sa TV. Aniya, nadala lamang siya ng emosyon sa kanyang galit kay Joey dahilan para magsalita ito ng hindi maganda laban sa mayor. &amp;quot;The past few days, I have been praying not only for Kris, but also for Joey so that they will both be enlightened. I ask our friends to do the same and also to pray for me,&amp;quot; pahayag pa ng statement ni Cory.</body>
<link>http://www.philstar.com/Article.aspx?articleId=222215&amp;publicationSubCategoryId=92</link>
</article>
<article>
<title>Manghahawa ng STD maaaring kasuhan</title>
<author>Malou Rongalerios</author>
<date>
<month>September</month>
<day>27</day>
<year>2003</year>
</date>
<body>Puwedeng sampahan ng kasong kriminal sa ilalim ng Revised Penal Code ang sinumang intensiyonal na manghahawa ng sexually transmitted disease (STD). Ayon kay Aurora Rep. Bellaflor Angara-Castillo, ang isang biktima ng STD ay maaaring magsampa ng kasong kriminal at kasong sibil para sa paghingi ng &amp;quot;danyos perwisyos.&amp;quot; Tiniyak ni Rep. Angara na puwedeng magsampa ng kasong physical injuries ang isang tao na hindi sinasabi na may sakit siya. Maaari ding umabot hanggang homicide o murder kung namatay sa sakit ang hinawahan nito o depende sa sakit na inihawa nito. Sinabi pa ng solon na puwedeng pagbasehan sa pagsasampa ng kaso ang ginawang panghahawa ni Joey Marquez ng STD kay Kris Aquino. (Ulat ni Malou Rongalerios)</body>
<link>http://www.philstar.com/Article.aspx?articleId=222221&amp;publicationSubCategoryId=92</link>
</article>
<article>
<title>Danding-FPJ niluluto</title>
<author></author>
<date>
<month>September</month>
<day>27</day>
<year>2003</year>
</date>
<body>Inihayag kahapon ni dating Ambassador Ernesto Maceda na wala pang pinal na desisyon si action king Fernando Poe Jr. kug umaatras na ito sa pagtakbo bilang pangulo sa darating na 2004 elections. Sinabi ni Maceda, chairman emeritus ng Nationalist Peoples Coalition (NPC), nakatakdang magpulong sa susunod na linggo sina NPC founder Eduardo Danding Cojuangco Jr. at FPJ kaugnay sa kanilang magiging plano sa 2004 elections. Ayon kay Maceda, ang pagpayag ni FPJ sa muling pakikipag-usap kay Danding sa susunod na linggo ay malinaw na indikasyon na hindi pa sarado ang pinto nito upang tumakbo bilang pangulo sa darating na eleksiyon. Aniya, tanggap naman ng NPC &amp;quot;in principle&amp;quot; ang alok ni Sen. Edgardo Angara ng Laban ng Demokratikong Pilipino (LDP) para sa United Opposition kung saan ay magkakaroon ng iisang standard bearer para sa 2004 elections. Ipinaliwanag pa ni Maceda, bubuuin ng NPC ang kanilang panel na makikipag-ugnayan sa LDP para sa posibleng coalition nito at pagbuo ng isang United Opposition para sa nalalapit na halalan. Wika pa nito, nakahanda si Cojuangco na hintayin ang October 15 na itinakda ni Sen. Angara na petsa para ihayag ang magiging standard bearer ng United Opposition para itapat sa kandidato ng Lakas kung saan ay pinaniniwalaan nilang si Pangulong Arroyo. Sabi pa ng dating senador, ikinukunsidera din ng NPC na maging runningmate ni Cojuangco sina Senate Majority Leader Loren Legarda, FPJ, Sen. Panfilo Lacson, Sen. Noli de Castro, Sen. Aquilino Pimentel o Sen. Vicente Sotto. Naniniwala din si Maceda na mas malakas ang United Opposition kumpara sa Lakas dahil nag-iisa lamang ang puwede nilang ipanlaban kundi si GMA habang ang oposisyon ay maraming pinagpipilian. (Rudy Andal)</body>
<link>http://www.philstar.com/Article.aspx?articleId=222226&amp;publicationSubCategoryId=92</link>
</article>
<article>
<title>Lacson ubos na ang 'bala'</title>
<author>Ely Saludar/Rudy Andal</author>
<date>
<month>September</month>
<day>27</day>
<year>2003</year>
</date>
<body>Naniniwala ang Malaca&amp;ntilde;ang na ubos na ang &amp;quot;bala&amp;quot; ni Senator Panfilo Lacson at wala naman ito ni isa mang napatunayan o inilabas na ebidensiya na magpapatunay sa kanyang mga alegasyon laban kay First Gentleman Mike Arroyo. Ayon kay Presidential Spokesman Ignacio Bunye, naibato na lahat ni Sen. Lacson ang mga alegasyon nito kaya hindi na kinakabahan ang Palasyo sa pasasabuging chapter 3 ni Lacson laban sa Unang Ginoo. Iginiit rin kahapon ni Atty. Jesus Santos, abugado ni FG Arroyo, na hindi na interesado ang taumbayan sa sinasabi ni Lacson na ikatlong yugto ng kanyang expose laban sa Unang Ginoo dahil mas abala ang masa sa Kris Aquino-Joey Marquez split-up. Sinabi ni Atty. Santos, mas nais malaman ng taumbayan ang magiging resulta ng awayang Kris at Joey kaysa sa kanyang expose sa &amp;quot;Incredible Hulk.&amp;quot; Hinamon ni Santos si Lacson na maglabas na ito ng mga ebidensiya kaugnay sa kanyang mga naunang akusasyon laban kay FG Arroyo matapos sertipikahan ng 7 bangko na walang umiiral na Jose Pidal account. Aniya, dapat ay ito ang sagutin ni Lacson matapos pabulaanan ng mga bangko ang pag-iral ng Jose Pidal account at ang umanoy Jose Pidal-Victoria Toh joint accounts. Samantala, sinabi naman ni Sen. Lacson na sa pagpapatuloy ng sesyon sa susunod na linggo ay pasasabugin niya ang chapter 3 ng kanyang expose na may kinalaman pa rin sa mga anomalya ni FG Arroyo at ang umanoy money laundering activities nito. Ipinakita naman ni Sen. Segio Osme&amp;ntilde;a III sa mamamahayag ang malaking pagkakaiba ng pirmang Jose Pidal ni Ignacio Arroyo mula sa mga tsekeng pirmado ni Jose Pidal sa Lacson expose. Naniniwala si Sen. Osme&amp;ntilde;a na hindi si Iggy ang tunay na Pidal kundi si FG Mike Arroyo dahil na rin sa isinumite ng GMA 7 na sample ng pirma ni Iggy sa programa ni Arnold Clavio noong Agosto. (Ulat nina Ely Saludar/Rudy Andal)</body>
<link>http://www.philstar.com/Article.aspx?articleId=222231&amp;publicationSubCategoryId=92</link>
</article>
<article>
<title>Lifestyle check vs Joey ikakasa !</title>
<author>Ellen Fernando</author>
<date>
<month>September</month>
<day>28</day>
<year>2003</year>
</date>
<body>Wala nang kawala sa mga kinasangkutang kontrobersiya si Para&amp;ntilde;aque City Mayor Joey Marquez dahil kasunod ng mga reklamong pananakit at panunutok ng baril sa TV host-actress na si Kris Aquino ay hindi na rin siya paliligtasin ng kampo ng huli sa lifestyle check. Bukod sa posibleng pagbagsak sa morality check na isinusulong ng pamahalaan sa mga government officials, nalalagay sa alanganin si Mayor Marquez dahil sa pagpapasailalim dito sa kanyang uri ng pamumuhay. Dahil sa dami ng mga babaeng nasangkot sa alkalde bukod sa asawa nitong si Alma Moreno na nagkaroon ng apat na anak dito ay napabalitang may mga anak pa sa ibang babae ang alkalde. Malalaman sa lifestyle check kung saan kinukuha ng alkalde ang mga perang ipinangsusustento nito sa kanyang ibat ibang pamilya, pagbili ng mga property at sasakyan. Kabilang sa unang napaulat na nakarelasyon ni Joey sina Brenda del Rio na nagkaroon ng mga anak dito, si Sharmaine Arnaiz na natsismis na ibinahay matapos na mabuntis ng mayor may ilang taon na ang nakalilipas, bukod pa kina Stella L. at Lara Melissa de Leon na hindi batid kung nagkaanak din sa kanila. Kasama na rin dito ang mga pag-iimbestiga sa pera o kaban ng lungsod kung nagagalaw ito at nasasama sa mga personal na pangangailangan ng alkalde dahil hindi sapat ang sahod ng isang mayor na tustusan ang mga anak nito. Kasama na rin sa sisiyasatin ang nightlife ng alkalde dahil may mga pagkakataon na nakikita itong nagtutungo sa mga nightclubs at nagti-table ng guest relation officer (GRO). (Ulat ni Ellen Fernando)</body>
<link>http://www.philstar.com/Article.aspx?articleId=222323&amp;publicationSubCategoryId=92</link>
</article>
<article>
<title>Bantang concubinage ni Alma malabo !</title>
<author>Malou Rongalerios/Grace dela Cruz</author>
<date>
<month>September</month>
<day>28</day>
<year>2003</year>
</date>
<body>Naniniwala ang abogado ni Kris Aquino na si Atty. Raymund Fortun na walang kahihinatnan ang balak ni Alma Moreno na magsampa ng kasong concubinage laban sa kanyang asawang si Para&amp;ntilde;aque Mayor Joey Marquez at Kris. Itoy matapos ihayag kahapon ni Moreno sa TV talk show na &amp;quot;Startalk&amp;quot; na kung maipakukulong ni Kris si Joey ay handa siyang magdemanda ng concubinage para maipakulong din si Kris dahil hindi anya siya papayag na ang kanyang asawa lang ang makulong. Sa panayam kay Atty. Fortun, bagaman at may karapatan si Moreno na magsampa ng kaso, dapat ding tingnan kung ano ang motibo nito. Ilang beses na anyang sinabi ni Moreno sa ilang istasyon ng telebisyon na pinatawad na niya sina Joey at Kris at ang pahayag na ito ay tiyak na makakaapekto kung itutuloy niya ang sinasabing concubinage case. &amp;quot;I sincerely doubt if that action will prosper dahil na rin sa mga pahayag niyang matagal na niyang pinatawad sina Kris,&amp;quot; ani Fortun sa panayam sa telepono. Isa rin anyang &amp;quot;open secret&amp;quot; ang relasyon nina Kris at Joey at hindi ito lingid sa kaalaman ni Moreno. Sinabi pa ni Fortun na nagtataka siya kung bakit ngayon lamang nagbabalak magsampa ng kaso si Moreno. Naniniwala din si Fortun na bagaman at hindi maaaring gamitin laban kay Marquez ang isasampang kaso para ma-disqualify siya sa susunod na eleksiyon, makakaapekto naman ito sa kanyang kandidatura. (Ulat nina Malou Rongalerios/Grace dela Cruz)</body>
<link>http://www.philstar.com/Article.aspx?articleId=222336&amp;publicationSubCategoryId=92</link>
</article>
<article>
<title>Ping may 'alam' sa death threats sa SC justices</title>
<author>Rudy Andal</author>
<date>
<month>September</month>
<day>28</day>
<year>2003</year>
</date>
<body>Kaduda-duda umano ang agarang reaksiyon na ginawa ni Senador Panfilo Lacson hinggil sa pagbibigay ng bulaklak ng patay kay SC Justice Romeo Callejo, mahistrado ng Korte Suprema na gumawa ng desisyon kaugnay sa kontrobersiyal na kasong summary execution sa 11 kasapi ng Kuratong Baleleng gang. Ayon kay Atorni Arno Sanidad, abugado ng mga biktima, nakapagtataka ang madaliang pagbibigay ng reaksiyon ni Lacson sa nasabing balita. Aniya, posible umanong alam na ni Lacson, pangunahing akusado sa kaso, ang magaganap kay Justice Callejo kaya kaagad itong nagpalabas ng press release sa mga mamamahayag sa Senado. Naniniwala pa ang human rights lawyer na tanging ang mga akusado lamang sa kaso ang maglalakas-loob na magsagawa umano ng mga pananakot sa mga mahistrado. Kinondena rin nito ang ginagawang pananakot sa mga mahistrado ng Korte Suprema upang mapigilan ang mga hukom na magpalabas ng desisyon kaugnay sa kaso. Ani Sanidad, malinaw na panunupil para sa mga karapatan ng mga mahistrado ang ginagawang pananakot sa mga ito. Hinikayat din nito ang mga mahistrado na huwag magpapadala sa ibat ibang uri ng pananakot at intimidasyon upang mapigilan sila na maglabas ng isang patas na desisyon kaugnay sa anumang usaping nakabinbin sa kanilang sala. Matatandaang bumulaga sa tahanan ni Callejo sa BF Homes sa Bgy. Holy Spirit ang isang korona ng patay na may karatulang nakasaad na &amp;quot;Condolence to Justice Callejo.&amp;quot; Si Callejo ang gumawa ng desisyon ng SC na nag-aatas sa QC Regional Trial Court na agarang magsagawa ng paglilitis sa kaso ng Kuratong Baleleng. Agad naman naghain ng motion for reconsideration si Lacson, dating hepe ng Task Force Habagat, isang unit sa ilalim ng Presidential Anti-Crime Commission na siyang umaresto at responsable umano sa pagkakapaslang ng mga kasapi ng Baleleng. Sakaling ibasura ng SC ang mosyon ni Lacson, nahaharap ang senador sa isang pag-aresto. (Ulat ni Rudy Andal)</body>
<link>http://www.philstar.com/Article.aspx?articleId=222339&amp;publicationSubCategoryId=92</link>
</article>
<article>
<title>'Big 3' nag-rollback uli</title>
<author>Edwin Balasa</author>
<date>
<month>September</month>
<day>28</day>
<year>2003</year>
</date>
<body>Nagbaba na naman ng presyo ng kanilang ibinebentang petrolyo ang tatlong malalaking kumpanya ng langis sa bansa. Ibinaba kahapon ng Pilipinas Shell, Caltex at Petron ng 20 sentimo kada litro ang presyo ng kanilang gasolina at 10 sentimos kada litro naman sa kerosene. Samantala, nakatakda namang sumunod at magbaba rin ng kanilang produktong petrolyo sa ganoon ding halaga ang Eastern Petroleum, habang magbababa lang ng 10 sentimos kada litro ng gasoline ang Seaoil. Pinuri naman ni Energy Secretary Vincent Perez ang naging hakbang ng mga kumpanyang nabanggit. Sa kasalukuyan, sinabi ni Perez na 73 service stations mula sa ibat ibang kompanya ng langis ang nagbibigay ng discount sa kanilang produktong diesel. Sinabi rin ni Perez na ang pagbaba ng presyo ng produktong petrolyo sa world market ang dahilan ng rollback at kung magtutuluy-tuloy umano ang pagbaba ng presyo ng petrolyo sa pandaigdigang merkado ay posibleng isa pang rollback ang magaganap sa susunod na buwan. (Ulat ni Edwin Balasa)</body>
<link>http://www.philstar.com/Article.aspx?articleId=222349&amp;publicationSubCategoryId=92</link>
</article>
<article>
<title>Pagmamaneho ng lasing gagawing krimen</title>
<author>Malou Rongalerios</author>
<date>
<month>September</month>
<day>28</day>
<year>2003</year>
</date>
<body>Upang maiwasan ang mga aksidente sa lansangan, isinulong kahapon ng ilang mambabatas ang panukalang gawing isang krimen at patawan nang mabigat na parusa ang pagmamaneho ng lasing. Ayon kay Para&amp;ntilde;aque Rep. Eduardo Zialcita at Ilocos Norte Rep. Imee Marcos, mga awtor ng panukala, panahon na upang gawing krimen ang pagmamaneho ng lasing upang mabigyan ng proteksiyon ang mga pedestrians at maging ang ibang nagmamaneho sa lansangan. Sinabi ni Zialcita na kalimitang nawawalan ng kontrol ang isang taong nagmamaneho ng lasing at naaapektuhan ang driving performance nito. Karamihan din aniya ng mga aksidenteng nangyayari sa lansangan ay kinakasangkutan ng mga taong nakainom ng alak. Sinabi pa nito na hindi lamang nagdudulot ng matinding trapik ang aksidente kundi nagreresulta din ito sa pagkawasak ng ari-arian at minsan ay pagkitil ng buhay ng biktima. Ang sinumang lalabag sa Anti-Drunk Driving Act sa sandaling itoy maging isang ganap na batas ay papatawan ng multang P10,000 o pagkabilanggo ng 30 araw para sa una at ikalawang paglabag. Sa ikatlong paglabag, kapareho pa ring parusa ang ipapataw, pero tuluyan nang kakanselahin ang lisensiya ng mahuhuli. Ang sinumang mahuhuli ay isasailalim ng enforcement officer sa isang initial test kung saan gagamit ito ng isang device na inaprubahan ng Department of Health upang matukoy ang concentration ng alcohol sa akusado. Kung lumabas sa initial test na mahigit sa 0.06 ang alcohol concentration per two hundred ten (.210 liters of breath), ang akusado ay dadalhin sa isang ospital o laboratoryo upang sumailalim sa secondary tests kung saan titingnan ang alcohol content sa kanyang blood, breath, urine at maging sa laway. (Ulat ni Malou Rongalerios)</body>
<link>http://www.philstar.com/Article.aspx?articleId=222352&amp;publicationSubCategoryId=92</link>
</article>
<article>
<title>Mga unibersidad ng gobyerno,naghihirap na rin</title>
<author>Malou Rongalerios</author>
<date>
<month>September</month>
<day>28</day>
<year>2003</year>
</date>
<body>Dahil sa kakapusan ng pondo, matinding kahirapan na rin ang dinaranas ng mga state-run tertiary schools kung saan nag-aaral ang mga mahihirap na estudyante. Ayon kay Minority Leader Carlos Padilla, ang napakaliit na budget na inilalaan sa mga government-run schools sa bansa ang nagiging sanhi sa paghihirap ng mga state-owned universities. Para sa 110 state colleges and universities (SUCs), paghahati-hatian lamang ng mga ito ang P12.3 bilyon para sa susunod na taon. Inalis na sa nasabing pondo ang P4.5 bilyon na inilaan para sa University of the Philippines System. Ayon kay Padilla, mas mataas pa ang inilaang pondo para sa mga state universities and colleges noong taong 2002 na P16.915 bilyon na naging P16.861 bilyon ngayong 2003 at planong gawing P16.829 bilyon sa susunod na taon. Dahil aniya sa sobrang liit ng pondo, ang alokasyon para sa Polytechnic University of the Philippines (PUP) na may pinakamalaking bilang ng enrollees (50,000 estudyante) ay P542.7 milyon lamang. Habang ang ibang SUCs ay mabibigyan lamang ng mula P20M hanggang P30M bilang pambayad sa academic at non-academic personnel, maintenance and operating expenses. Lumalabas aniya na ang sektor ng edukasyon ay hindi prayoridad ng administrasyong Arroyo.(Ulat ni Malou Rongalerios)</body>
<link>http://www.philstar.com/Article.aspx?articleId=222357&amp;publicationSubCategoryId=92</link>
</article>
<article>
<title>PAGCOR mafia dudurugin</title>
<author>Ellen Fernando</author>
<date>
<month>September</month>
<day>29</day>
<year>2003</year>
</date>
<body>Bunsod nang hindi na makayanang dumi at bangis ng demolition job laban sa Philippine Amusement and Gaming Corp. (PAGCOR), handa na si Chairman at Chief Executive Efraim Genuino na durugin ang umanoy &amp;quot;Pagcor mafia&amp;quot; at pagulungin ang mga ulo ng mga taong nasa likod nito. Sa pahayag ng isang Pagcor insider na miyembro ng executive committee at senior branch manager ng naturang ahensiya, hindi na kaya pang kunsintihin ni Genuino ang ginagawang paninira sa pamunuan na pawang kasinungalingan kaya wala na itong sasantuhin pa sino man ang masagasaan ng gagawin nitong pagdurog sa mafia. Itinatayang ang mga miyembro ng mafia ay ang mga managers ng Pagcor na nawalan ng delihensiya nang umupo si Genuino at baguhin ang sistema upang maputol ang anomalya. Agad tumaas ang kita ng Pagcor nang gawin ito ni Genuino. Ang mafia o sikretong sindikato ay itinatag noong panahon ni dating Pagcor Chairman Alice Reyes. Layunin anya ng mafia ay maalis si Chairman Genuino dahil sa ginawa nitong pagputol sa kanilang delihensya na umaabot sa milyun-milyon buwan-buwan na kanila umanong pinakinabangan sa loob ng 15-taon. Nabatid pa na malaki ang galit ng mafia kay Genuino dahil sa ginawa nitong pagsibak sa mga tiwaling opisyal ng Pagcor na may kinalaman sa mafia kaya naman ipinangako ng mga ito ang paghihiganti kontra Genuino. Hinihinalang sila ang tinutukoy na source ng mga confidential documents na ginawang basehan ng akusasyong ang pamunuan ng Pagcor ay guilty of mismanagement. &amp;quot;Paano masasabing mismanaged ang Pagcor gayung no.1 sa kita noong 2002? Mas malaki pa ang kita ng Pagcor kaysa mga higanteng korporasyon na tulad ng San Miguel, PLDT at Meralco,&amp;quot; sabi nito. Ang katunayan anyang lumalaki ang kita ng Pagcor ay ang lumalaking suweldo, bonuses at benefits ng mga ordinaryong empleyado, lalo na ang napakaimportanteng benefits sa health care kung saan covered ang buong pamilya ng empleyado. (Ulat ni Ellen Fernando)</body>
<link>http://www.philstar.com/Article.aspx?articleId=222453&amp;publicationSubCategoryId=92</link>
</article>
<article>
<title>Lalaki biktima rin ng 'verbal abuse'</title>
<author>Lilia Tolentino</author>
<date>
<month>September</month>
<day>29</day>
<year>2003</year>
</date>
<body>Kung maraming kababaihan sa bansa ang biktima ng pananakit at pambubugbog ng kanilang mga esposo, marami ring lalaki ang kumpirmadong biktima ng &amp;quot;verbal abuse&amp;quot; ng kanilang maybahay. Sa panayam kay Social Welfare and Development Secretary Dinky Soliman, isa sa bawat 20 lalaki sa bansa ang biktima ng pagmumura at masasakit na pananalita ng kanilang mga misis. Ayon kay Soliman, ang &amp;quot;verbal abuse&amp;quot; tulad ng pambubugbog ay nasa ilalim din ng kategoryang &amp;quot;domestic violence.&amp;quot; Ang mga salita anyang &amp;quot;wala kang kuwentang tao,&amp;quot; &amp;quot;inutil,&amp;quot; &amp;quot;walang trabaho at palamunin,&amp;quot; &amp;quot;bakit hindi ka na lumayas&amp;quot; ay ilan lamang sa pumapatak sa kategoryang verbal abuse. Bagaman anya may naitala silang mga kalalakihang biktima ng verbal abuse, ang bilang naman nila ay mas mababa kung ihahambing sa kababaihang biktima ng karahasan ng kanilang esposo. Karaniwan ang ganitong pagbubunganga ng kanilang asawa ay itinatago na lang ng mga lalaki at hindi inirereport sa kinauukulang ahensiya sa pangambang maapektuhan ang pinangangalagaan nilang &amp;quot;macho image&amp;quot; o kayay matawag silang &amp;quot;under de saya.&amp;quot; Pero mayroon anyang mga lalaki na nagrereklamo din kung madalas naman ang pagmumura at pagmamaliit sa kanila ng maybahay o kayay ng kanilang nobya. Ang isyu ng pambubugbog at &amp;quot;verbal abuse&amp;quot; ay natalakay kaugnay ng kontrobersiyal na away nina Kris Aquino at Para&amp;ntilde;aque Mayor Joey Marquez. (Ulat ni Lilia Tolentino)</body>
<link>http://www.philstar.com/Article.aspx?articleId=222467&amp;publicationSubCategoryId=92</link>
</article>
<article>
<title>Patutsada tigilan na; ebidensiya ilabas</title>
<author>Rudy Andal</author>
<date>
<month>September</month>
<day>29</day>
<year>2003</year>
</date>
<body>Hinimok ng kampo ni First Gentleman Mike Arroyo si Senador Panfilo Lacson na tigilan na ang mga patutsada at mga pang-iinsulto at ilabas na ang katibayan ng kanyang mga paratang laban sa Unang Pamilya at sa iba pang inosenteng tao. Ayon kay Atorni Jesus Santos, abugado at tagapagsalita ng Unang Ginoo, walang katuturan ang mga pang-iinsulto at mga patutsada ni Lacson hangga&amp;acirc;€™t wala itong maipakita ni katiting na ebidensiya sa kanyang mga binitawang talumpati sa bulwagan ng Senado. &amp;quot;Hindi na uso ngayon ang makabagbag-damdamin at kapana-panabik na mga tagpo. Kung wala kang sapat na katibayan, tumigil ka na, sawa na ang bayan,&amp;quot; reaksiyon pa ni Santos. Pinayuhan pa ng batikang trial lawyer si Lacson na sa halip na magbigay ng kung anu-anong katangian laban sa kanyang mga kritiko, ay iladlad na lang nito ang kanyang mga ebidensiya sa kanyang mga binitiwang paratang laban kay FG, Ignacio Arroyo, Victoria Toh, Thomas Toh at Kelvin Tan. Matatandaan na nagbigay ng pahayag si Lacson noong Biyernes ng gabi sa mga kasapi ng Philippine Constitution Association (Philconsa) na muli itong magbibigay ng kanyang privilege speech sa muling pagbubukas ng sesyon ng Senado sa Oktubre 6. (Ulat ni Rudy Andal)</body>
<link>http://www.philstar.com/Article.aspx?articleId=222470&amp;publicationSubCategoryId=92</link>
</article>
<article>
<title>'Hangga't ako ang Presidente, walang bbitayin; batas sa diborsiyo, abortion di lulusot' - PGMA</title>
<author>Lilia Tolentino</author>
<date>
<month>September</month>
<day>29</day>
<year>2003</year>
</date>
<body>Tiniyak ni Pangulong Arroyo na hangga&amp;acirc;€™t siya ang Presidente ng Pilipinas ay mananatili ang ipinatutupad niyang moratorium sa pagpapataw ng parusang kamatayan sa lahat ng uri ng kriminal at tutulan ang anumang panukalang batas na may kinalaman sa diborsiyo at abortion. Ipinangako ito ng Pangulong Arroyo kay Pope John Paul II nang makipagkita siya sa Santo Papa sa pagbisita niya sa Vatican. Inihayag din ng Pangulo sa Papa na ipinagpapatuloy ng kanyang administrasyon ang promosyon ng pagpaplano ng pamilya sa pamamagitan ng natural na pamamaraan ng &amp;quot;family planning.&amp;quot; Sa panayam ng Vatican television, sinabi ng Pangulo na ang Papa ang siyang pinakamataas na awtoridad sa larangan ng moralidad kung kaya ipagpapatuloy ng kanyang administrasyon ang pagtalima sa doktrina ng Romano Katoliko sa ipinatutupad na patakarang pampamahalaan. Ang pangakong moratorium sa pagpapataw ng parusang bitay ang siyang tumiyak din sa 1,500 mga bilanggo sa death row na libre na sila sa lethal injection habang si Pangulong Arroyo ang siyang pinuno ng bansa. Nauna rito, naghayag ang Pangulo na maaaring magpatupad siya ng parusang bitay at ang unang mabibigyan niya ng sampol ay ang mga sentensiyadong drug lord kaugnay ng inilunsad na kampanya laban sa droga. (Ulat ni Lilia Tolentino)</body>
<link>http://www.philstar.com/Article.aspx?articleId=222478&amp;publicationSubCategoryId=92</link>
</article>
<article>
<title>LDP mahahati: Danding o Ping?</title>
<author>Rudy Andal</author>
<date>
<month>September</month>
<day>29</day>
<year>2003</year>
</date>
<body>Posibleng mahati ang Laban ng Demokratikong Pilipino (LDP) dahil sa ilang miyembro nito ang pabor na maging standard bearer ng United Opposition si Sen. Panfilo Lacson kaysa kay businessman Eduardo &amp;quot;Danding&amp;quot; Cojuangco Jr. ng Nationalist Peoples Coalition (NPC). Inindorso ng ilang miyembro ng LDP sa La Union, Ilocos Sur at Pangasinan si Sen. Lacson bilang kanilang napipisil na maging standard bearer ng partido sa darating na 2004 elections sa ginanap na consultative meeting dito. Labindalawa naman sa 14 regional chapters ng LDP ang nagpasa ng resolusyon kamakailan kung saan ay binibigyan ng kapangyarihan si LDP president Sen. Edgardo Angara upang pumili ng magiging standard bearer ng partido at pumasok sa isang koalisyon upang mapalakas at mabuo ang United Opposition. Maging sa ginanap na national executive meeting ng LDP nitong Biyernes ay napagkasunduan na bumuo ng 5-man panel ang partido sa pamumuno ni Angara para sa posibleng pakikipag-koalisyon sa NPC, Liberal Party, PDP-Laban at Partido ng Masang Pilipino. Tinanggap naman ng NPC ang alok ni Angara. Sinabi kamakalawa ni dating Ambassador Ernesto Maceda, NPC president, na nakahanda si Danding na maging standard bearer ng United Opposition sa sandaling siya ang mapusuan at handa rin siyang magbigay kung hindi mapipili. Nakatakdang mag-usap sina Danding at Fernando Poe Jr. sa darating na Oktubre 2 para talakayin ang magiging plano ng mga ito para sa 2004 elections. Aniya, posibleng ang maging tandem ay Danding-FPJ o Danding-Loren o Danding-Ping, anuman ang mapagkasunduan ng binubuong United Opposition. (Ulat ni Rudy Andal)</body>
<link>http://www.philstar.com/Article.aspx?articleId=222482&amp;publicationSubCategoryId=92</link>
</article>
<article>
<title>Mahihirap, matatalinong estudyante ang tanggapin sa UP</title>
<author>Rudy Andal</author>
<date>
<month>September</month>
<day>29</day>
<year>2003</year>
</date>
<body>Iginiit kahapon ni Sen. Tessie Aquino-Oreta na dapat rebisahin ang charter ng University of the Philippines (UP) kung saan ay dapat maging prayoridad ang mga estudyanteng may sapat na talino pero kulang sa pinansiyal na kakayahan. Sinabi ni Sen. Oreta, sa gagawing pagrebyu ng Senado sa charter ng UP ay titingnan ang policy nito sa tuition fee. Kapansin-pansin anya na mas marami ang mga estudyanteng may pera ang pinipiling pumasok sa UP dahil bukod sa mas mababa ang tuition kumpara sa Ateneo o La Salle ay pareho din ang kalidad ng edukasyon na kanilang nakukuha. (Ulat ni Rudy Andal)</body>
<link>http://www.philstar.com/Article.aspx?articleId=222487&amp;publicationSubCategoryId=92</link>
</article>
<article>
<title>Bulok na sasakyan alisin sa lansangan</title>
<author>Lordeth Bonilla</author>
<date>
<month>September</month>
<day>29</day>
<year>2003</year>
</date>
<body>Hiniling ng ilang sektor na kontrolin ng MMDA at LTO ang mga manufacturer ng mga sasakyan at pagbawalan ng patakbuhin sa lansangan ang mga bulok na behikulo upang maibsan ang matinding trapik sa Metro Manila dahil malaking abala ito sa tuwing titirik sa kalye. Nabatid na kahit umano mag-eksperimento ang MMDA at LTO ng ibat ibang iskema na tutugon para maisaayos ang trapiko ay walang mangyayari kung hindi kokontrolin ang pagbebenta. Dapat din pag-aralan ang paggamit ng sobrang sasakyan ng ilang may sinasabing pamilya na may 4-6 sasakyan at lumalabas sa lansangan araw-araw. (Ulat ni Lordeth Bonilla)</body>
<link>http://www.philstar.com/Article.aspx?articleId=222490&amp;publicationSubCategoryId=92</link>
</article>
<article>
<title>Giyerang Kris at Joey humirit na</title>
<author>Edwin Balasa</author>
<date>
<month>September</month>
<day>30</day>
<year>2003</year>
</date>
<body>Matapos mabigo ang negosasyon ng dalawang kampo, itinuloy ng actress/TV host na si Kris Aquino ang pagsasampa ng kaso laban sa kanyang dating live-in partner na si Para&amp;ntilde;aque Mayor Joey Marquez sa Rizal Prosecutors Office kahapon ng hapon kaugnay ng pananakit at panunutok ng baril. Dumating si Kris (Kristina Bernadette Aquino sa tunay na buhay) dakong alas-2:30 ng hapon sa Rizal Prosecutors Office kasama ang kanyang inang si dating Pangulong Cory Aquino, kapatid na si Rep. Benigno Aquino III at abugadong sina Atty. Raymund Fortun at Atty. Rene Saguisag. Sa sinumpaang salaysay ni Kris sa harap ni Asst. Prosecutor Mariam Bien, apat na kasong kriminal ang isinampa laban kay Marquez - illegal possession of firearm and ammunition, grave threat, grave coercion at less serious physical injury. Kasama sa ebidensiya ang medico-legal sa mga pasa sa kamay at braso ni Kris at ang pahayag ng PNP na hindi registered owner si Joey ng kalibre .45 baril. Sa siyam na pahinang reklamo, nakadetalye ang ginawang pambubugbog at panunutok ng baril ng mayor sa aktres, isang linggo na ang nakalilipas sa Unit 22 Essensa East Forbes Condominium, Bonifacio Global City, Taguig. Nakasaad sa salaysay na nag-away ang dalawa sa loob ng kanilang kuwarto. Papaalis na sana si Kris patungong taping ng Game K N B? ng makatanggap ng isang text message si Marquez mula sa isang Mariz. Gustong kunin ni Kris ang cellphone subalit agad na binura ni Marquez ang message at sabay hagis sa cellphone. Nagkaroon ng mainitang pagtatalo na nauwi sa pananakit ni Marquez kay Kris hanggang sa kunin ng alkalde ang kalibre .45 baril sa loob ng drawer sabay kasa at itinutok kay Kris. Dahil doon agad nag-alsa balutan si Kris kasama ang anak na si Joshua at tumuloy sila sa bahay ng kanyang ina sa Times st., Bgy. West Triangle, Quezon City at isinumbong ang ginawa sa kanya ni Marquez. Pagkatapos ay tumuloy sa Makati Medical Center si Kris kasama ang ilang kaibigan upang magpa-medical ng kanyang mga pasang natamo sa ginawang pambubugbog ni Marquez. (Ulat ni Edwin Balasa)</body>
<link>http://www.philstar.com/Article.aspx?articleId=222577&amp;publicationSubCategoryId=92</link>
</article>
<article>
<title>Mga abugado naghain ng kaso vs Lacson sa Ethics</title>
<author>Rudy Andal</author>
<date>
<month>September</month>
<day>30</day>
<year>2003</year>
</date>
<body>Panibagong kalbaryo na naman ang haharapin ni Senador Panfilo Lacson sa institusyong kinapapalooban nito makaraang maghain na rin ng reklamo sa Senate ethics committee ang mga abugado mula sa organisasyong Filipino Lawyers for Good Governance o FILGOOD. Ayon kay Atty. Rick Abcede, national chairman at spokesman ng FILGOOD, nagsampa sila ng reklamo laban kay Sen. Lacson upang maparusahan ito ng Senado dahil sa ginawang pag-abuso sa kanyang parliamentary immunity ng akusahan nito si First Gentleman Mike Arroyo bilang Jose Pidal na nagtataglay ng milyun-milyong salapi na mula umano sa mga campaign contributions. Sinabi ni Atty. Abcede, nais nilang maparusahan si Lacson ng liderato ng Senado mula sa suspensiyon hanggang sa expulsion bilang miyembro ng Mataas na Kapulungan matapos mabigo itong mapatunayan ang kanyang akusasyon laban sa Unang Ginoo sa ginawa nitong dalawang expose sa Jose Pidal issue. Wika pa ng FILGOOD, wala pang naihaharap na konkretong ebidensiya si Lacson upang suportahan ang ginawa nitong akusasyon laban sa Unang Ginoo maliban pa sa tahasang pagtanggi ng pitong bangko na walang Jose Pidal o Jose Pidal-Victoria Toh joint accounts sa kanilang mga bangko. Idinagdag pa ng mga abugado, ang ginawang &amp;quot;political terrorism&amp;quot; ni Lacson laban sa Unang Ginoo ay nagresulta sa pag-atras ng mga foreign at local investors na nagbunga naman ng paglawak ng kawalan ng trabaho, pagbagsak ng piso sa merkado, ang pagyanig sa sistema ng bangko at ang biglang pagtaas ng presyo ng bilihin. Iginiit pa ng abugado, isinakripisyo ni Lacson ang kapakanan ng bayan para lamang sa kanyang personal na galit at ambisyon sa pulitika kung saan ang naging tunay na biktima ay ang ating bayan. (Ulat ni Rudy Andal)</body>
<link>http://www.philstar.com/Article.aspx?articleId=222589&amp;publicationSubCategoryId=92</link>
</article>
<article>
<title>'Report-a-Mistress' gagawin lang venue ng tsismisan</title>
<author>Grace dela Cruz</author>
<date>
<month>September</month>
<day>30</day>
<year>2003</year>
</date>
<body>Kinondena ng Social Justice Society (SJS) ang programang &amp;quot;Report-a-Mistress&amp;quot; ng Citizens Battle Against Corruption (CIBAC) party list dahil ito umano ay maituturing na isang krimen. Ayon sa SJS, ang naturang programa ng CIBAC ay maaaring maging paglabag sa pribadong buhay ng mga opisyal ng pamahalaan at ng bawat indibidwal at magamit lang ang programa bilang national forum para sa paghihiganti at tsismisan. Ito rin umano ay paglabag sa Article 353 ng Revised Penal Code o mas kilala bilang libel dahil maituturing na paninirang puri sa isang tao kung maiuulat na ito ay may itinatagong mistress o kabit. Magiging isang trauma din anila sa buhay ng mga mistresses at mga anak nito kung maisasailalim ang mga ito sa imbestigasyon. Wala rin umanong karapatan ang CIBAC na kondenahin ang sino man sa pagtuturo ng ilang opisyal o indibidwal na mapapabalitang nagtatago ng &amp;quot;mistress.&amp;quot; Magugunita na inilunsad ng CIBAC ang nasabing programa alinsunod na rin sa pinaiiral na kautusan ni Pangulong Arroyo na &amp;quot;lifestyle check&amp;quot; sa mga kawani at opisyal ng gobyerno dahil dito malalaman kung corrupt ang mga ito. (Ulat ni Grace dela Cruz)</body>
<link>http://www.philstar.com/Article.aspx?articleId=222593&amp;publicationSubCategoryId=92</link>
</article>
<article>
<title>Loren magpapaubaya kay Noli sa vice presidential race</title>
<author>Rudy Andal</author>
<date>
<month>September</month>
<day>30</day>
<year>2003</year>
</date>
<body>Naniniwala ang isang ranking leader ng Lakas-CMD na posibleng umatras si Senate Majority Leader Loren Legarda sa pagtakbo bilang bise presidente sa darating na 2004 elections kung magdesisyon si Sen. Noli de Castro na lumahok sa vice presidential race, nihayag kahapon ni Senate President Pro-Tempore Juan Flavier. Sinabi ni Sen. Flavier na ito ang magiging senaryo kapag biglang sumali sa VP race si Sen. de Castro dahil ilang ulit na rin inihayag ni Sen. Legarda na nakahanda siyang kumandidato na lamang bilang re-electionist na senador kapag nagpasya ang kanyang kasamahan sa ABS-CBN family na si de Castro na sumali sa vice presidential race. Aniya, kahit kasamahan niya si Legarda sa Lakas ay aminado naman sila na mas malaki ang tsansa ni de Castro na manalo sa pagiging bise presidente dahil na rin sa palagi itong nangunguna sa lahat ng surveys. Ipinaliwanag pa ni Flavier, kapag hindi naman sumali sa susunod na eleksiyon si de Castro ay malaki ang tsansa ni Legarda na mapagwagian nito ang pagiging vice president. (Ulat ni Rudy Andal)</body>
<link>http://www.philstar.com/Article.aspx?articleId=222602&amp;publicationSubCategoryId=92</link>
</article>
<article>
<title>Batasan 1 week isasara sa Bush visit: Congressmen boykot!</title>
<author>Malou Rongalerios</author>
<date>
<month>September</month>
<day>30</day>
<year>2003</year>
</date>
<body>Iboboykot ng mga mambabatas ang isasagawang joint session ng Kongreso sa Oktubre 18 kapag itinuloy ang plano na itake-over ng US Secret Service ang buong Batasan complex sa loob ng isang linggo bilang paghahanda sa pagdating sa bansa ni US President George Bush. Ayon kina Minority Leader Carlos Padilla, Isabela Rep. Rodolfo Albano at Maguindanao Rep. Didagen Dilangalen, walang karapatan ang US Secret Service na maghari-harian sa loob ng Batasan para lang masigurong magiging ligtas si Bush sa loob ng Kongreso. Hindi anya dapat maliitin ng Amerika ang pagbibigay ng seguridad kay Bush at lalong hindi dapat isakripisyo ang trabaho ng Kamara para lamang mapagbigyan ang kapritso ng US. Isiniwalat kahapon ni Rep. Lozada, chairman ng house committee on foreign relations na nais ng US na saraduhan ang Batasan complex sa loob ng isang linggo bago dumating si Bush. Ang paghihigpit ay bilang bahagi ng seguridad na paiiralin ng US Secret Service para kay Bush na darating sa bansa sa Oktubre 18. Idinagdag ni Lozada na hindi naman napaparalisa ang trabaho ng US Congress tuwing dadalaw doon ang presidente ng Pilipinas kaya isang malaking insulto para sa mga kongresista ang nasabing plano. (Ulat ni Malou Rongalerios)</body>
<link>http://www.philstar.com/Article.aspx?articleId=222605&amp;publicationSubCategoryId=92</link>
</article>
<article>
<title>Mercantile Law exam,hindi na uulitin</title>
<author>Ludy Bermudo</author>
<date>
<month>September</month>
<day>30</day>
<year>2003</year>
</date>
<body>Wala nang magaganap na re-examination sa Oktubre 4 sa Mercantile Law subject bunsod ng napaulat na dayaan matapos pagbigyan ng Korte Suprema ang kahilingan na kanselahin ito at ipasa ang lahat ng mga magsusulit sa nasabing subject. Sa apat na pahinang resolusyong inilabas ng SC, ikakalat na lamang sa nalalabing pitong subjects na nakapaloob sa Bar Examinations ang 15 percent grade na makukuha sana sa Mercentile Law ng mga 2003 Bar examinees. Itoy matapos magsagawa ng emergency session ang en banc ng SC kahapon upang pag-usapan ang inihaing kahilingan ng Philippne Association of Law School (PALS). Alinsunod sa isinumiteng kahilingan ng PALS sa pangunguna ni Arellano Law Dean Romulo Borja, hindi umano dapat magdusa ang mahigit sa 5,000 examinees dahil lamang sa kumalat na leakage kung saan ay kakaunti lamang umano ang nakinabang. Sinabi rin nito na marami sa mga bar-takers ang nanggaling pa sa malalayong probinsiya dahil ubos na umano ang mga pondo ng mga ito para manatili pa sa Metro Manila upang kumuha ng bar. Gayundin, masyado na rin umanong pagal ang isip ng mga estudyante dahil sa apat na linggong bar exams kaya hindi na umano kakayanin pa ng mga ito na ulitin ang pagsusulit sa nasabing asignatura. Magugunitang iniutos ng Korte Suprema sa pangunguna ng Office of the Bar Confident ang re-examination sa bar dahil sa pagkalat ng leakage. Ang mga asignatura na paghahatian ng 15% ng Mercantile law ay ang mga asignaturang Political and International Law, Labor and Social Legislation, Civil Law, Taxation, Criminal Law, Remedial Law at Legal Ethics and Practical Exercise. (Ulat ni Ludy Bermudo)</body>
<link>http://www.philstar.com/Article.aspx?articleId=222610&amp;publicationSubCategoryId=92</link>
</article>
</data>