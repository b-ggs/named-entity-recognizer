<?xml version="1.0" encoding="ISO-8859-1" ?>
<data>
<article>
<title>Adik na pulis tinaningan</title>
<author>Doris Franche</author>
<date>
<month>June</month>
<day>01</day>
<year>2003</year>
</date>
<body>Bilang bahagi ng kampanya ng pamahalaan laban sa droga, binigyan ni Interior and Local Government Secretary Joey Lina ng isang linggong deadline ang mga pulis na drug user para boluntaryong &amp;quot;isuko&amp;quot; ang kanilang sarili at sumailalim sa drug testing at rehabilitation dahil mas mabigat ang kanilang kakaharapin kung ang Philippine National Police (PNP) pa ang siyang magsasagawa ng testing. Naniniwala si Sec. Lina na walang kakayahan ang sinumang pulis na manghuli ng mga user, pusher at drug dealers kung sila mismo ang unang-unang lumalabag sa batas. Inamin ni Lina na maraming mga pulis ang siyang pangunahing responsable sa paglutas sa problema sa illegal drugs ang nalululong sa ipinagbabawal na gamot. Sinabi ni Lina na binibigyan lamang ng mula Hunyo 2-9 ang mga pulis na pinaghihinalaang gumagamit ng ipinagbabawal na gamot na sumailalim sa rehabilitation. Pagkatapos aniya ng naturang petsa, magsasagawa ang PNP ng mandatory drug testing. Sinumang pulis na mapapatunayang positibo sa drugs ay sasampahan ng kasong kriminal at posibleng matanggal sa serbisyo. Sa kasalukuyan, maging ang mga barangay tanod ay ginagamit na tulong ng pulis upang madaling matukoy ang mga lugar na pinaniniwalaang pugad ng mga drug user at pusher. Isasapubliko din ni Lina ang mga listahan ng mga barangay na talamak ang droga upang magsilbing babala sa mga nagbabalewala sa kampanya ng pamahalaan laban sa droga. Isinumite na kay Pangulong Arroyo ang Implementing Rules and Regulations (IRR). Bahagi ng nasabing IRR ang paglilinis ng mga drug users sa hanay ng PNP. Nagbanta rin si Lina, na siya ring chairman ng National Police Commission (Napolcom) at Dangerous Drugs Board (DDB) na sinuman ang hindi susunod sa direktiba ay agad na sasampahan ng kasong administratibo at kriminal o sisibakin sa serbisyo. (Ulat ni Doris Franche)</body>
<link>http://www.philstar.com/Article.aspx?articleId=208414&amp;publicationSubCategoryId=92</link>
</article>
<article>
<title>Libreng operasyon sa katarata nina GMA at FG mas pinalawak sa mga probinsiya</title>
<author>Lilia Tolentino</author>
<date>
<month>June</month>
<day>01</day>
<year>2003</year>
</date>
<body>Mas pinalawak sa mga lalawigan ang libreng operasyon sa katarata para sa mahihirap nina Pangulong Arroyo at First Gentleman Mike Arroyo. Humigit-kumulang sa 100 pasyente mula sa ibat ibang barangay sa Bacolod City ang mga unang nakinabang sa libreng operasyon na isinagawa sa Western Visayas Regional Hospital (Corazon Locsin Montelibano Memorial Regional Hospital). Kabilang sa mga pasyenteng natulungan sina Juanita Garman, 78; Rodolfo Labataon, 67; Romeo Lobaton, 76; Conchita Lobaton, 74; Orencio Lorenzo, 66; Fe Santiago, 66; Deonedia Abela, 72; Erlinda Orencio, 66; Rodario Sabio, 79; Federico Castro, 70; Dominador Consorte, 77; Cornelio Porras Jr., 66; Leonisa Landa, 73 at Vic Vic Himongala, 18, pinakabata. Bukod sa libreng operasyon, ang mga pasyente ay pinagkalooban din ng libreng ocular lenses, gamot at check-up. Ang operasyon sa katarata sa pribadong hospital ay nagkakahalaga ng mula P15,000 hanggang P30,000 bawat mata. Lumuluhang nagpasalamat si Garman kay Pangulong Arroyo at kay First Gentleman sapagkat muli na naman niyang makikita ang kagandahan ng paligid dahil sa libreng operasyon. (Ulat ni Lilia Tolentino)</body>
<link>http://www.philstar.com/Article.aspx?articleId=208424&amp;publicationSubCategoryId=92</link>
</article>
<article>
<title>Apology ibinasura ng Malaca&amp;ntilde;ang: Takano pinalalayas</title>
<author>Ellen Fernando/Ely Saludar</author>
<date>
<month>June</month>
<day>01</day>
<year>2003</year>
</date>
<body>Pinayuhan ng isang mataas na opisyal ng Department of Foreign Affairs (DFA) si Japanese Ambassador Kojiro Takano na mag-impake na at lumayas sa bansa sa lalong madaling panahon. Itoy matapos ibasura kahapon ng Malaca&amp;ntilde;ang ang ginawa nitong personal apology kaugnay sa mapanirang pahayag na hindi siya makatulog ng mahimbing sa Pilipinas dahil nangangamba siya sa kanyang seguridad. &amp;quot;Puwede naman siyang bumili ng tiket at bumalik sa Japan. Bilang diplomat, puwede naman niyang hilingin sa kanilang gobyerno na hindi siya komportable sa kanyang assignment at gusto na niyang bumalik sa kanilang bansa,&amp;quot; paliwanag ng opisyal na tumangging magpakilala. &amp;quot;Kung sinasabi niyang hindi siya makatulog at ang problema niyang iyan ay isang taon na pala, bakit hanggang ngayon buhay pa siya? Bakit nandito pa siya,&amp;quot; dagdag pa nito. Ayon naman kay Presidential Spokesman Ignacio Bunye, hindi iaatras ng Palasyo ang pagsasampa ng diplomatic protest kahit humingi na ng paumanhin si Takano. Sinabi ni Bunye na hihintayin na lamang ng Malaca&amp;ntilde;ang ang pormal na sagot ng Japanese government sa protesta ng Pilipinas. Hindi umano maaaring palampasin ang mga masasamang sinabi ni Takano kaya kailangang mag-hain ng protesta. (Ulat nina Ellen Fernando/Ely Saludar)</body>
<link>http://www.philstar.com/Article.aspx?articleId=208431&amp;publicationSubCategoryId=92</link>
</article>
<article>
<title>Peace talks sa MILF iginiit ni Gringo</title>
<author>Rudy Andal</author>
<date>
<month>June</month>
<day>01</day>
<year>2003</year>
</date>
<body>Iginiit kahapon ni Senador Gregorio &amp;quot;Gringo&amp;quot; Honasan ang muling pagbubukas ng negosasyong pangkapayapaan sa pagitan ng pamahalaan at Moro Islamic Liberation Front (MILF) at seryosong pag-aralan ang pagpapatupad ng tunay na awtonomiya para sa bawat pangunahing grupong Muslim sa katimugan. Ito ay kasunod ng paglikas ng may 318,000 sibilyan na napilitang lisanin ang kanilang tahanan sa takot na maipit sa labanan. Sabi ni Honasan, kailangang umpisahan muli ang naudlot na negosasyong pangkapayapaan upang hindi na madagdagan ang bilang ng mga Pilipinong nagmistulang refugee sa sariling bansa. &amp;quot;Ang susi sa pangmatagalang katahimikan sa Mindanao ay ang pagwawagi ng pamahalaan laban sa kahirapan. Ang pagpapairal ng &amp;quot;all-out war&amp;quot; ay lalo lamang magpapalala ng problemang pang-ekonomiya ng Mindanao,&amp;quot; wika ni Honasan, isang dating combat military officer sa Mindanao na ngayon ay isa nang peace advocate. Nanawagan si Honasan kay Pangulong Arroyo na huwag gamitin ang ipinangakong tulong ng Estados Unidos sa pagpapaigting ng opensibang militar sa Mindanao. &amp;quot;Gayunman, ang teroristang Abu Sayyaf ay dapat sugpuin,&amp;quot; diin ni Honasan. Iginiit din ng vice presidentiable mula sa Bicol na kaysa puwersahin ang US na bigyan ang Pilipinas ng armas pandigma, mas mabuti pang hingin ang tulong pang-ekonomiya para sa pagpapaunlad ng kabuhayan ng Muslim Mindanao. (Ulat ni Rudy Andal)</body>
<link>http://www.philstar.com/Article.aspx?articleId=208437&amp;publicationSubCategoryId=92</link>
</article>
<article>
<title>PAG-ASA gagawin nang moderno</title>
<author>Malou Escudero</author>
<date>
<month>June</month>
<day>01</day>
<year>2003</year>
</date>
<body>Hindi na magmumukhang kawawa ang Philippine Atmospheric Geophysical and Astronomical Services Administration (PAG-ASA) pagdating sa mga lumang teknolohiya at makinaryang gamit nito. Ito ay matapos aprubahan ng House committee on science and technology na pinamumunuan ni Manila Rep. Rodolfo Bacani ang panukalang batas na naglalayong imodernisa ang PAG-ASA. Layon ng nasabing modernization program na bilhan ng mga modernong equipment tulad ng advanced observational and surveillance system para sa meteorological and hydrological elements, satellite-based communication network at computer-based workstation. Sa ilalim ng panukala, ang PAG-ASA ay sasailalim sa anim na taong modernization program na susuportahan ng pondong mula sa Philippine Amusement and Gaming Corp. (PAGCOR). Maaari rin itong tumanggap o kumuha ng loans, grants, requests at donations mula sa foreign o local agencies at institusyon. Bukod dito, pinapayagan din ng panukala na kumita ang PAG-ASA sa pamamagitan ng pagpataw ng fees o charges para sa pag-iisyu nito ng specialized weather information, certifications at scientific and technical publications. Naniniwala si Western Samar Rep. Eduardo Nachura, awtor ng panukala na sa pamamagitan nito ay makakaasa na ang taumbayan sa tama o accurate weather forecasting and warning system mula sa PAG-ASA lalo na ngayong panahon ng tag-ulan. (Ulat ni Malou Escudero)</body>
<link>http://www.philstar.com/Article.aspx?articleId=208443&amp;publicationSubCategoryId=92</link>
</article>
<article>
<title>NFA stocks sa mga bodega pinababantayan</title>
<author>Angie dela Cruz</author>
<date>
<month>June</month>
<day>01</day>
<year>2003</year>
</date>
<body>Iniutos ni National Food Authority Administrator Arthur Yap ang mas masusing pagbabantay sa kalidad ng imbak na bigas ng NFA at binalaan din niya ang mga field officials ng ahensiya laban sa kapabayaan at misclassifications ng stocks. Ang utos ay nagmula sa pagkakatuklas sa 45,000 sako ng di umanoy misclassified na bigas at palay na nakaimbak sa bodega ng NFA sa Tuguegarao, Cagayan mula pa noong 2000. Sinabi ni Yap na hindi niya papayagan ang ano mang anomalya ng mga NFA officials tulad ng misclassification ng stocks at paglalabas ng bagong stocks sa mga piling retailers habang napapabayaan ang mga old stocks sa mga bodega. Inatasan ni Yap si NFA senior deputy administrator Jaime Asuncion na imbestigahan ang insidente sa Tuguegarao at habulin ang mga opisyal na mapapatunayang responsable sa pagkakaimbak ng bigas nang ganoon katagal. Pangungunahan din ni Asuncion ang pag-iinspeksiyon ng mga bodega ng NFA sa buong bansa upang suriin ang kalidad ng mga rice stocks. Tatatakan rin ng &amp;quot;Guaranteed Quality Seal&amp;quot; ang mga sako ng bigas na ilalabas mula sa mga bodega ng NFA. Bahagi rin ng programang ito ang &amp;quot;no sweepings&amp;quot; policy at ang pagpapanatili ng kalinisan sa mga bodega ng NFA. Ang mga sweepings ay mula sa mga natapong bigas na nahaluan ng mga foreign matter dahil sa pagpapabaya ng mga bodega. (Ulat ni Angie dela Cruz)</body>
<link>http://www.philstar.com/Article.aspx?articleId=208448&amp;publicationSubCategoryId=92</link>
</article>
<article>
<title>Opensiba ng MILF titindi  Kabalu</title>
<author>Bong Fabe at Joy Cantos</author>
<date>
<month>June</month>
<day>02</day>
<year>2003</year>
</date>
<body>Nagbanta kahapon ang rebeldeng Moro Islamic Liberation Front (MILF) na magsasagawa sila ng matinding opensiba matapos na ibasura ng gobyerno ang 10-araw na unilateral ceasefire noong Biyernes. Sa isang panayam, sinabi ng tagapagsalita ng MILF na si Eid Kabalu na ang bola o pagpapasya ay nasa kamay na ngayon ng pamahalaan makaraang mabigo ito na positibong tumugon sa ceasefire na inaalok ng nasabing bandidong grupo. Sinabi ni Kabalu na wala na silang magagawa kundi bumalik sa dati at ipagpatuloy ang paggiyera sa tropa ng pamahalaan sa lahat ng panig sa Mindanao na sisimulan sa Hunyo 13. Niliwanag ng MILF spokesman na bagaman ibinasura ni Pangulong Gloria Macapagal-Arroyo ang kanilang plano, isusulong pa rin ng mga ito ang unilateral 10-day ceasefire na magsisimula ngayong araw at magtatapos sa Hunyo 12 na ipinagdiriwang ang Araw ng Kalayaan. Niliwanag naman ni MILF Information Officer Chief Mohagher Iqbal na idineklara ang unilateral ceasefire upang buksan ang pintuan ng pamahalaan na mag-implementa ng probisyon sa Joint Communique na nilagdaan sa Kuala Lumpur noong Marso 28. Hinikayat ni Iqbal ang Pangulo na pag-aralan nito ang ginawang pagbasura at ideklara ang isang parallel ceasefire upang muling maipagpatuloy ang negosasyon sa usapang pangkapayapaan. Nagbabala ang mga nabanggit na lider ng MILF sa administrasyong Arroyo na kapag hindi naipatupad ang March 28 agreement ay sisimulan na nila ang paghahasik ng kaguluhan matapos ang ibinigay na takdang araw. Gayunman, naniniwala ang mga ito na nais rin ng Pangulo ang peaceful resolution sa nagaganap na kaguluhan sa Mindanao subalit wala umano itong magawa at hindi makapalag sa gusto ng mga military generals na siyang pinagkakautangan nito dahil sa pagkakaluklok niya bilang Presidente ng bansa. Iginiit ni Kabalu na wala nang kontrol ang Pangulo sa militar at natatakot ito na mawala ang suporta na siyang dahilan ng patuloy na pagkontrol nito at para hindi mapalayas sa Malaca&amp;ntilde;ang. &amp;quot;Nagbabayad na siya ngayon ng utang na loob sa military,&amp;quot; ani Kabalu. Nagdeklara aniya ang Pangulo noong Disyembre na hindi na siya tatakbo sa eleksyon dahil nais ng military na si Defense Sec. Angelo Reyes ang maging Pangulo ng bansa. Samantala, sinabi ni AFP Vice Chief of Staff at Spokesman Lt. Gen. Rodolfo Garcia na may isinumete na silang rekomendasyon sa Palasyo kung idedeklara o hindi bilang teroristang grupo ang MILF. Ito ay sa gitna na rin ng seryosong pagkonsidera ng pamahalaan upang ideklarang terrorist group ang MILF matapos na pormal na magwakas kahapon ang palugit ng administrasyon sa nasabing grupo para tigilan na ang paghahasik ng mga ito ng terorismo. (Ulat nina Bong Fabe at Joy Cantos)</body>
<link>http://www.philstar.com/Article.aspx?articleId=208567&amp;publicationSubCategoryId=92</link>
</article>
<article>
<title>17,000 undocumented OFWs sa South Korea sasaklolohan ni PGMA</title>
<author>Mayen Jaymalin/Ellen Fernando/Lilia Tolentino</author>
<date>
<month>June</month>
<day>02</day>
<year>2003</year>
</date>
<body>Nakatakdang makipag-usap ang Pangulong Arroyo sa pamahalaang South Korea upang maging legal ang pananatili ng may 17,000 Overseas Filipino Workers na pawang walang dokumento at pigilin ang nakatakdang repatriation sa mga ito. Ayon sa source mula sa recruitment industry, ang Pangulo ay makikipagkita sa mga Korean legislators sa Seoul upang humingi ng suporta para maipasa ang isang panukalang hakbang na pahintulutan na permanenteng manatili ng mga undocumented foreign workers. Nabatid sa source na ang mga overstaying Filipino workers sa South Korea ay boluntaryong nagparehistro para sa alien amnesty program na nagpapahintulot sa mga ito na manatili doon hanggang Marso 2004. Aalis ang Pangulo ngayong araw kasama si First Gentleman Mike Arroyo patungong South Korea para sa 3-araw na state visit na siyang inaantabayanan ng libu-libong manggagawang Pilipino doon. Ayon sa Phil. Manpower Agencies Accredited to Korea (PHILAMKOR), sasalubungin ng mga OFWs ang Pangulo sa kanyang pagdating mula Maynila. Magugunita na inihayag ng Dept. of Labor and Employment na mahigpit na tinututukan ng mga opisyal ng bansa sa South Korea ang mga kaso ng mga OFWs at nakikipag-ugnayan na ang mga ito sa mga ahensya doon para sa pagpapasa ng panukalang batas na nagbibigay legalidad sa pananatili ng mga undocumented foreign workers. Tampok sa pakikipagpulong ng Pangulo kay South Korean President Roh Moo-Hyun ang paglalagda ng tatlong kasunduan sa larangan ng pananalapi, enerhiya at pagtutulungang legal. (Ulat nina Mayen Jaymalin/Ellen Fernando/Lilia Tolentino)</body>
<link>http://www.philstar.com/Article.aspx?articleId=208577&amp;publicationSubCategoryId=92</link>
</article>
<article>
<title>Militar alerto sa Mindanao  Palasyo</title>
<author>Lilia Tolentino</author>
<date>
<month>June</month>
<day>02</day>
<year>2003</year>
</date>
<body>Tiniyak ng Malaca&amp;ntilde;ang na palaging nakaalerto ang militar at lahat ng kinauukulang awtoridad para mapangalagaan ang seguridad at kapakanan ng mamamayan kasunod ng ulat na isang lugar sa Mindanao ang diumanoy sentro ng pagsasanay ng mga grupong terorista na kaalyado ng Al-Qaeda ni international terrorist Osama bin Laden. Ang pahayag ay ginawa ni Presidential spokesman Ignacio Bunye kaugnay ng report ni Raymond Bonner ng New York Times News Service na sa nakalipas na anim hanggang siyam na buwan ay mayroong sinanay na mga recruits mula sa Indonesia, Malaysia, Pakistan at Gitnang Silangan sa hindi kinilalang lugar sa Mindanao. Inihayag ni Bunye na hindi rin mapasubalian ng mga awtoridad ang nasabing ulat dahil ang terorismo ay mayroong pandaigdig na network at may posibilidad na ang organisasyong terorista ay nakapagtatag ng koneksyon sa ibat ibang bahagi ng Timog Silangang Asya. (Ulat ni Lilia Tolentino)</body>
<link>http://www.philstar.com/Article.aspx?articleId=208583&amp;publicationSubCategoryId=92</link>
</article>
<article>
<title>Kalihim ng DPWH binalaan ng IIEE</title>
<author>Jhay Mejias</author>
<date>
<month>June</month>
<day>02</day>
<year>2003</year>
</date>
<body>Binalaan ng Institute of Integrated Electrical Engineers (IIEE) si Dept. of Public Works and Highways (DPWH) Sec. Florante Soriquez na mahaharap sa ibat-ibang problema kapag pinirmahan nito ang Implementing Rules and Regulations (IRR) ng National Building Code (NBC) na pinaniniwalaang isinusulong ng mga kahina-hinalang opisyal ng DPWH na nakikipagsabwatan umano sa mga local building personnel. Pinangangambahan ng IIEE, isang umbrella group ng sektor ng electrical industry sa bansa na may 75 chapters kasama na rito ang Saudi Arabia at Brunei, na magiging daan upang maging legal ang korupsyon sa permits section sa Local Government Units (LGUs) kung ang bagong IRR ay naisapinal nang hindi naikokonsidera ang mga posisyon ng IIEE. Dahil dito , hiniling ni Manuel Lagman, IIEE president kay Soriquez na maging maingat sa pakikipag-usap hinggil sa mga konsultasyon ng mga nasabing sektor bago aprubahan ang IRR. Sinabi din ni Lagman na nililinaw lamang ng IIEE sa substantive provisions ng IRR partikular na sa procurement ng electrical permits sa LGU level na madalas nababagsakan ng sisi sa mga naganap na killer fire tragedies kagaya ng Ozone Disco at Manor Hotel. Idinagdag pa ni Lagman na sa binuong komite na pinangunahan ni DPWH Assistant Sec. Salvador Pleyto na dapat sanang magrerebisa sa nasabing IRR ay hindi dumarating sa mga itinatakdang pagpupulong maging ang mga orihinal na miyembro ng IIEE. (Ulat ni Jhay Mejias)</body>
<link>http://www.philstar.com/Article.aspx?articleId=208589&amp;publicationSubCategoryId=92</link>
</article>
<article>
<title>Paraan sa pag-amyenda ng Saligang Batas pagbobotohan na</title>
<author>Rudy Andal</author>
<date>
<month>June</month>
<day>02</day>
<year>2003</year>
</date>
<body>Pagbobotohan sa araw na ito ng 14-man members ng Senate Committee on Constitutional Amendments and Revision of Laws and Codes kung papaanong paraan aamyendahan ang Konstitusyon. Sinabi ni Sen. Edgardo Angara, Chairman ng nasabing komite na magsasagawa ng preliminary canvass ang 14 miyembro ng komite upang malaman ang kanilang sentimiyento sa pag-amyenda sa 1987 Constitution. &amp;quot;If theres a preliminary consensus, we can start drafting the tentative committee report,&amp;quot; ani Angara. Aniya, dapat makapagdesisyon ang Senado kung anong pamamaraan ang gagamitin sa pag-amyenda sa Konstitusyon kung sa pamamagitan ba ng Constitutional Convention o Constituent Assembly hanggang sa Agosto 15 na itinakdang deadline ng Commission on Elections. Samantala, sinabi si Sen. Aquilino Pimentel na mayroon pang isang opsiyon ang kongreso kung paanong pamamaraang amyendahan ang Saligang Batas. Iminungkahi ni Pimentel na tanungin ang taumbayan sa pamamagitan ng isang referendum upang piliin kung Con-Con ba o Con-Assembly ang gagamitin sa pagbabago ng Konstitusyon. (Ulat ni Rudy Andal)</body>
<link>http://www.philstar.com/Article.aspx?articleId=208595&amp;publicationSubCategoryId=92</link>
</article>
<article>
<title>Bush 'binasted' ni GMA sa US bases</title>
<author>Ely Saludar</author>
<date>
<month>June</month>
<day>03</day>
<year>2003</year>
</date>
<body>No way! Ito ang pormal na pagbasura kahapon ni Pangulong Arroyo sa balak ng Estados Unidos na magtayo ng temporary bases sa Pilipinas bilang bahagi ng global defense strategy nito. Inilabas ng Pangulo ang opisyal na posisyon ng Malaca&amp;ntilde;ang bunsod ng ulat na plano ng Amerika na magtayo muli ng base militar sa bansa pero binigyang diin nito na labag ito sa Konstitusyon. &amp;quot;Our Constitution prohibits foreign military bases in our territory. This is known to all nations,&amp;quot; anang Pangulo. Ito ang tugon ng Pangulo sa sinasabing pahayag ni US deputy Defense Secretary Paul Wolfowitz na balak ng Amerika na palawakin ang kanilang presensiya sa timog silangang Asya para malayang makagalaw sa kampanya laban sa terorismo kabilang ang pagtatatag ng base militar. Ayon sa Pangulo, hindi naman lingid sa kaalaman ng lahat ng mga dayuhang bansa na bawal sa 1987 Constitution ang pagbabalik ng base militar sa Pilipinas. Sa panayam sa Malaca&amp;ntilde;ang, sinabi nina Defense Secretary Angelo Reyes at AFP Chief of Staff Gen. Narciso Abaya na maaari lamang makapasok ang US forces sa bansa sa pamamagitan ng Visiting Forces Agreement, Mutual Defense Treaty at Balikatan Exercises. Kasabay nito, sinabi ni Reyes na minamadali na rin ng gobyerno ang pagbalangkas ng terms of reference (TOR) para mabilis na maipatupad ang Balikatan exercises sa pagitan ng Pilipinas at US. (Ulat ni Ely Saludar)</body>
<link>http://www.philstar.com/Article.aspx?articleId=208703&amp;publicationSubCategoryId=92</link>
</article>
<article>
<title>Pres. GMA puwede raw mapatalsik</title>
<author>Grace dela Cruz/Malou Escudero</author>
<date>
<month>June</month>
<day>03</day>
<year>2003</year>
</date>
<body>Posibleng baligtarin ng Supreme Court (SC) ang nauna nitong desisyon kaugnay sa legalidad ng pagkakaupo ni Pangulong Arroyo bilang Presidente ng bansa. Ito ang ibinigay na reaksiyon kahapon ni SC Senior Justice Josue Belosillo hinggil sa impeachment complaint na isinumite kahapon ni Atty. Rene Saguisag at dating Pangulong Estrada sa Kongreso laban sa walong SC justices sa akusasyong nagsabwatan upang mapatalsik si Estrada sa puwesto. Ayon kay Belosillo, kahit na may pinal na desisyon ang SC ay maaari pa rin nilang baligtarin ang unang desisyon kung isasaalang-alang ang kapakanan ng hustisya. Ikinatwiran ni Belosillo na hindi paglabag sa Judicial Code of Conduct ang ginawang pagpunta ng ilang mahistrado ng SC sa EDSA noong panahon na pinanumpa ni Chief Justice Hilario Davide si Gloria Macapagal-Arroyo upang maging Pangulo. Aniya, nais lamang nilang masaksihan ang nasabing panunumpa at maging bahagi ng kasaysayan kung kaya nagpunta ang mga mahistrado sa EDSA. Ayon pa rin kay Belosillo, ang librong &amp;quot;Reforming the Judiciary&amp;quot; na isinulat ni Associate Justice Artemio Panganiban ay hindi maituturing na desisyon ng buong miyembro ng SC. Ang naturang libro ay opinion lamang umano ni Panganiban kaya hindi ito maaaring maging basehan upang maiusad ang impeachment complaint laban sa kanila. Bukod kay Belosillo, kasama rin sa 19-pahinang complaint sina SC Justices Davide, Panganiban, Antonio Carpio, Renato Corona, Reynato Puno, Jose Vitug at Leonardo Quisumbing. Base sa reklamo, mayroong pitong dahilan para patalsikin ang mga mahistrado at pangunahin na rito ang paglabag sa Saligang Batas, Code of Conduct and Ethical Standard of Public Official at Oath of Office and Code of Conduct of Judicial Conduct. May malaking impluwensiya umano ang librong isinulat ni Panganiban sa pagsasampa ng kaso. Sa nasabing libro, isinalaysay umano ni Panganiban ang detalye kung papaano nabuo ang sabwatan ng mga mahistrado at mga kapanalig ni Arroyo para alisin sa puwesto si Estrada. Simula pa lamang ng 2002 ay pinaplano na umano ang pagpapatalsik kay Estrada. Pinuna rin ni Saguisag ang detalye sa ginawang pagkonsulta ng mga mahistrado kay Manila Archbishop Jaime Cardinal Sin na isa umanong paglabag sa itinatadhana ng Saligang Batas na &amp;quot;separation of powers of Church and State.&amp;quot; (Ulat nina Grace dela Cruz/Malou Escudero)</body>
<link>http://www.philstar.com/Article.aspx?articleId=208711&amp;publicationSubCategoryId=92</link>
</article>
<article>
<title>Labi ng 3 OFWs sa Riyadh bombing dumating</title>
<author>Ellen Fernando</author>
<date>
<month>June</month>
<day>03</day>
<year>2003</year>
</date>
<body>Dumating na kahapon ang mga labi ng tatlong overseas Filipino workers (OFWs) na naging biktima ng pagsabog sa Riyadh, Saudi Arabia noong Mayo 12. Alas-3:45 ng hapon ng lumapag ang PAL flight PR569 sa NAIA sakay ang mga bangkay nina Getulio Templo, Serafin Hernandez at Rogelio Pababero kasama si Special Envoy to the Gulf Cooperation Council Amable Aguiluz V. Si Aguiluz ay nagtungo kamakailan sa Riyadh base sa direktiba ni Pangulong Arroyo upang personal na pangasiwaan ang pagkuha ng mga benepisyo ng mga nasawi. Nakakuha naman si Aguiluz ng karagdagang benepisyo para kay Pababero mula sa kanyang employer na Jadawell na iniulat kamakailan na hindi pinapasahod ng anim na buwan. Sinabi ni Aguiluz na tiniyak ng Jadawell na makakatanggap ng P22,000 buwanan at habambuhay na pension ang asawa ni Pababero at dalawang taong kabuuang sahod nito na nagkakahalaga ng halos P.5 milyon. Sa pagdating ni Aguiluz sa NAIA, inianunsiyo rin nito ang pagbibigay nito ng donasyon na P100,000 sa bawat pamilya ng mga naulilang pamilya nina Templo at Hernandez na sumalubong sa mga nasawi. Kabilang sa sumalubong si Pampanga Vice Gov. at Presidential son Mikee Arroyo, mga kinatawan ng Department of Foreign Affairs at Overseas Workers Welfare Administration. (Ulat ni Ellen Fernando)</body>
<link>http://www.philstar.com/Article.aspx?articleId=208718&amp;publicationSubCategoryId=92</link>
</article>
<article>
<title>Pagbibigay ng lisensiya sa mga seaman hihigpitan</title>
<author>Lilia Tolentino</author>
<date>
<month>June</month>
<day>03</day>
<year>2003</year>
</date>
<body>Pinahihigpitan na ni Pangulong Arroyo sa Professional Regulation Commission (PRC) ang pagkakaloob ng lisensiya para sa mga seaman at iba pang maritime professionals para matiyak na tanging mga kuwalipikado lamang ang mabibigyan ng awtorisasyon sa operasyon ng mga lokal na barko. Inatasan din ng Pangulo si Transportation Secretay Leandro Mendoza na bumalangkas ng isang programa para sa pagpapailalim sa random drug at alcohol testing sa mga opisyal at tripulante ng mga barko. Ang direktiba ay ipinalabas ng Pangulo bago siya lumipad kahapon sa isang state visit sa South Korea at working visit sa Japan. Sinabi ng Pangulo na kailangang marepasong mabuti ng PRC ang pamantayan at kasanayan ng mga mandaragat na pinagkakalooban ng lisensiya para magpatakbo ng malalaki at maliliit na barko tulad ng naaksidenteng MV San Nicolas. Inatasan din niya si Mendoza na maghanda ng rekomendasyon at panuntunan para sa patuloy na paggamit ng &amp;quot;wooden hulled vessels&amp;quot; tulad ng MV San Nicolas na naghahatid ng pasahero mula at patungong Palawan hanggang Maynila. Muling tinakdaan ng Pangulo ang Philippine Coast Guard at Marina na isumite sa kanya sa Hunyo 9 ang resulta ng kanilang pagsisiyasat sa punot dulo ng banggaan ng San Nicolas at Super Ferry 12. (Ulat ni Lilia Tolentino)</body>
<link>http://www.philstar.com/Article.aspx?articleId=208724&amp;publicationSubCategoryId=92</link>
</article>
<article>
<title>Disaster management paigtingin</title>
<author>Joy Cantos</author>
<date>
<month>June</month>
<day>03</day>
<year>2003</year>
</date>
<body>Hinikayat ni Defense Secretary at National Disaster Coordinating Council (NDCC) Chairman Angelo Reyes ang mga lokal na opisyal ng pamahalaan na pag-ibayuhin pa ang kanilang disaster management program bilang paghananda sa mga darating pang bagyo ngayong panahon ng tag-ulan. Itoy kasunod ng mga ulat na patuloy na lumalakas ang tropical depression &amp;quot;Dodong&amp;quot; na isa na ngayong bagyo at tulad ni Chedeng ay pinangangambahang mananalasa din sa Hilagang Luzon. Sa pinakahuling ulat ng PAG-ASA, nakataas ang signal no. 1 sa mga lalawigan ng Pangasinan, Zambales, La Union at Ilocos province. Kahapon ay nagtungo sa Pangasinan si Reyes at nakipagmiting sa mga alkalde at iba pang lokal na opisyal kaugnay sa preparation at rehabilitation efforts ng Agno River. Nagpalabas ng P5 milyon si Pangulong Arroyo noong nakaraang linggo bilang dagdag na tulong para sa rekonstruksiyon ng Urdaneta public market na nasunog sa kasagsagan ng bagyong Chedeng. Nagkaloob din ng tig-P5 milyon si Pangasinan Rep. Mark Cojuangco at lokal na pamahalaan ng Urdaneta. Tinalakay din nina Reyes at mga local officials ng Pangasinan ang kalagayan ng drainage system sa lalawigan. Base sa mga ulat na natanggap ni Reyes, baradong drainage ang dahilan ng pagbaha sa Urdaneta, Dagupan, Calasiao at Sta. Barbara sa kasagsagan ng bagyong Chedeng. Iginiit ng defense chief na bagaman ang disaster preparedness ay matagal nang na-devolve sa mga local government units (LGUs), mas epektibo pa rin kung tutulong maging ang national government at mamamayan lalo sa rescue operation at relief assistance. (Ulat ni Joy Cantos)</body>
<link>http://www.philstar.com/Article.aspx?articleId=208730&amp;publicationSubCategoryId=92</link>
</article>
<article>
<title>Impeachment sa SC justices 'papatayin' sa Senado</title>
<author>Rudy Andal</author>
<date>
<month>June</month>
<day>04</day>
<year>2003</year>
</date>
<body>Tiniyak kahapon ng administration senators na hindi makakarating sa Senado ang impeachment complaint na inihain sa Kamara laban sa walong Supreme Court (SC) justices kabilang na si Chief Justice Hilario Davide Jr. Nagkakaisa ng pahayag sina Senate President Franklin Drilon, Senators Joker Arroyo at Francis Pangilinan na hindi makaka-first base ang impeachment complaint na inihain ni dating Pangulong Estrada. Ayon sa mga senador, ang isinampang reklamo laban kina Davide at Associate Justices Artemio Panganiban, Josue Belosillo, Antonio Carpio, Renato Corona, Reynato Puno, Leonardo Quisumbing at Jose Vitug ay bahagi lamang ng political destabilization upang gumuho ang legitimacy ng administrasyong Arroyo. Ani Drilon, walang basehan ang reklamo sa SC justices dahil ang legitimacy ng kasalukuyang gobyerno ay kinikilala ng lahat ng sektor ng lipunan partikular na ang Kongreso at ang international community. Sa reklamong inihain ng abogado ni Estrada na si dating Sen. Rene Saguisag, ipinaliwanag nito na ang walong mahistrado ay nakagawa ng culpable violation of the consitution and betrayal of public trust dahil ipinagbabawal sa judicial rule ang pagsama ng court officers sa mga rali, tulad ng ginagawang pagpapanumpa ni Davide kay Arroyo bilang pangulo ng bansa noong kasagsagan ng People Power 2 na isa umanong political partisan. (Ulat ni Rudy Andal)</body>
<link>http://www.philstar.com/Article.aspx?articleId=208825&amp;publicationSubCategoryId=92</link>
</article>
<article>
<title>Taas-sahod sa justices, suhol sa impeachment?</title>
<author>Malou Escudero</author>
<date>
<month>June</month>
<day>04</day>
<year>2003</year>
</date>
<body>Suhol! Ito ang sinabi kahapon ng mga mambabatas na kinatawan ng Bayan Muna kaugnay sa ipinasang bill 5178 na nagbibigay ng karagdagang kompensasyon sa lahat ng justices at judges ng hudikatura. Ayon kay Bayan Muna Rep. Crispin Beltran, masyadong kaduda-duda ang biglaang pagpasa ng panukala matapos sampahan ng impeachment complaint ng kampo ni dating Pangulong Estrada ang mga mahistrado ng Supreme Court. &amp;quot;The increase in salaries and benefits for the judges and justices appear to be some sort of a bribe from Congress and Malaca&amp;ntilde;ang,&amp;quot; ani Beltran. Ang nasabing panukala ay nakakuha ng botong 164-3 kung saan ang tatlong tumututol ay sina Bayan Muna Reps. Beltran, Liza Maza at Satur Ocampo. Ang pondo para sa special compensation ng mga judges at justices ay magmumula sa Judiciary Development Fund. Sinabi ni Beltran na ang dapat na taasan ng sahod ay ang mga ordinaryong manggagawa ng korte at hindi ang mga huwes na nakakaangat na sa buhay. Ipinagtataka rin ni Beltran kung bakit hindi inaaprubahan ang pagtataas ng sahod ng mga manggagawa ng gobyerno pero tataasan naman ang sahod ng mga mahistrado. &amp;quot;Bakit biglang nagkaroon sila ng pera? Masyado namang nakapagtataka na ipinasa ito matapos sampahan ng impeachment complaint ang mga SC justices,&amp;quot; pahayag pa ni Beltran. (Ulat ni Malou Escudero)</body>
<link>http://www.philstar.com/Article.aspx?articleId=208832&amp;publicationSubCategoryId=92</link>
</article>
<article>
<title>Businessman suportado si GMA sa 2004</title>
<author></author>
<date>
<month>June</month>
<day>04</day>
<year>2003</year>
</date>
<body>Nagkaisa ang malalaki at maimpluwensiyang business leaders na dapat lamang ikunsidera ni Pangulong Arroyo ang kanyang naunang pahayag at tumakbo sa 2004 presidential elections &amp;quot;para sa kapakanan ng bayan.&amp;quot; Naniniwala sina dating Central Bank Gov. at American Insurance Group (AIG) president Jose Cuisia Jr., Employers Confederation of the Philippines (ECOP) president Donald Dee at Philippine Chamber of Commerce Inc. (PCCI) head Miguel Varela na mas makabubuti kung tatakbo si Pangulong Arroyo sa 2004 upang matiyak ang pagpapatuloy ng kanyang mga pang-ekonomiyang programa na lubhang mahalaga para sa isang matatag na republika. Ayon pa sa mga business leaders, bagamat nangako ang Pangulo na hindi tatakbo sa 2004 presidential polls, sa kanilang palagay ay maituturing na statemanship&amp;quot; sa bahagi ni Mrs. Arroyo kung ang kanyang paglahok sa susunod na pambansang halalan ay para sa kapakanan ng mas nakararami. Binigyang-diin ng mga business leaders na kailangang hawakan ng Pangulo ang &amp;quot;magandang pagkakataon&amp;quot; ng ipinakitang suporta nina US Pres. George Bush, South Korean Pres. Roh Moo-Hyun at iba pang world leaders upang maiangat ang ekonomiya ng bansa Nauna rito, inihayag ni US Ambassador Richard Ricciardone at ng American Chamber of Commerce ang kanilang kumpiyansa sa kalagayang pang-ekonomiya ng Pilipinas at sinabing handa silang makipagtulungan sa administrasyong Arroyo. Buo ang kanilang tiwala sa Pangulo na mapaunlad ang bansa gaya ng economic miracles ng kanyang amang si dating Pangulong Diosdado Macapagal kung saan sa ilalim ng panunungkulan nito ay pumapangalawa ang Pilipinas sa Japan bilang pinakamaunlad na bansa sa buong Asya.</body>
<link>http://www.philstar.com/Article.aspx?articleId=208839&amp;publicationSubCategoryId=92</link>
</article>
<article>
<title>Batas vs hatsing ibasura!</title>
<author>Malou Escudero</author>
<date>
<month>June</month>
<day>04</day>
<year>2003</year>
</date>
<body>Ipinababasura kahapon ni Bayan Muna Rep. Crispin Beltran ang panukalang Anti-Terrorism Act of 2003 kung saan nakapaloob ang probisyon na ikokonsiderang terorismo ang paghatsing sa mga pampublikong lugar. Ang nasabing panukala ay pinagdedebatehan na sa plenaryo ng Mababang Kapulungan ng Kongreso. Ayon kay Beltran, mas magiging ligtas ang bansa kung ibabasura na lamang ang Anti-Terrorism Act of 2003. Magiging katawa-tawa aniya ang bansa kapag tuluyang naisabatas ang panukala dahil maging ang paghatsing sa pampublikong lugar ay nais na ring ipagbawal. Hindi rin pabor si Beltran na ihanay bilang &amp;quot;terrorist act&amp;quot; ang pagsasagawa ng strike ng mga empleyado, mass demonstrations at pagbabarikada ng mga squatters kapag ginigiba ang kanilang mga tahanan. Mas makakatulong aniya sa pagsugpo ng terorismo ang pagpapasa ng batas na magbibigay ng proteksiyon sa mga mamamayan. Ang dapat aniyang pagtuunan ng pansin ng gobyerno ay ang pagpapalakas ng intelligence network ng militar upang hindi makapasok sa bansa ang mga terorista. Idinagdag nito na kung pagbabasehan ang kasaysayan ng Pilipinas, lalabas na ang gobyerno ang maituturing na &amp;quot;biggest terrorist&amp;quot; dahil sa napakaraming human rights violations na karamihan umano ay ginagawa ng militar. (Ulat ni Malou Escudero)</body>
<link>http://www.philstar.com/Article.aspx?articleId=208845&amp;publicationSubCategoryId=92</link>
</article>
<article>
<title>Barangay elections gagawin sa 2007</title>
<author>Rudy Andal</author>
<date>
<month>June</month>
<day>04</day>
<year>2003</year>
</date>
<body>Naghain kahapon si Sen. John Osme&amp;ntilde;a ng isang panukalang batas upang mapalawig ang termino ng mga barangay officials sa pamamagitan ng pagpapaliban ng barangay elections sa taong 2004. Sa ilalim ng Senate bill no.1580 ni Sen. Osme&amp;ntilde;a, hiniling nito na dapat ilipat ang barangay elections sa taong 2007 at sa bawat ikalimang taon. Matatandaan na ang pinakahuling eleksiyong pambarangay ay ginanap noong Hulyo 15, 2002 kung saan binigyan sila ng tatlong taong termino. Gayunman, nagpatibay naman ng batas ang Kongreso na nagbibigay sa barangay officials ng limang taong termino kaya kailangan umanong maipagpaliban ang darating na barangay elections. Ang pondong matitipid ng Comelec ay puwede pang magamit ng gobyerno sa ibang mas kapaki-pakinabang na proyekto. (Ulat ni Rudy Andal)</body>
<link>http://www.philstar.com/Article.aspx?articleId=208850&amp;publicationSubCategoryId=92</link>
</article>
<article>
<title>Media sali rin sa drug test</title>
<author>Joy Cantos</author>
<date>
<month>June</month>
<day>05</day>
<year>2003</year>
</date>
<body>Binigyang-diin kahapon ni PNP Anti-Drug Czar General Edgardo Aglipay na bilang patunay na determinado ang kampanya ng pamahalaan laban sa ipinagbabawal na gamot, isasama na rin sa drug testing ang mga miyembro ng media upang matiyak kung mayroon ditong gumagamit ng droga. Bagaman wala pa umano silang nalalaman o impormasyon kung may mga miyembro ng media na sangkot sa paggamit ng illegal drugs, ang isasagawang drug test sa kanila ay alinsunod sa Republic Act 9165 o ang pinaigting na Comprehensive Drugs Act of 2002. Bukod sa mga pribado at pampublikong empleyado ng gobyero ay kasali rin sa drug test ang mga estudyante sa high school at kolehiyo, mga pulitikong tatakbo sa posisyon sa 2004 elections at gayundin ang mga malalaking artista hanggang sa maliliit na personalidad sa showbiz. Sa panig naman ni PNP spokesman P/Sr. Supt. Leopoldo Bataoil, kailangang ilagay sa regulasyon at patakaran ng mga kumpanya ng mga organisasyon ng media ang pagsasailalim sa mga ito sa random drug test. Hinggil naman sa mga media organizations na hindi pa nagpapatupad ng drug test, hinikayat ni Bataoil ang mga ito na simulan na ang pagpapa-drug test sa kanilang mga kawani bilang pakikiisa sa kampanya ng pamahalaan laban sa ipinagbabawal na gamot. (Ulat ni Joy Cantos)</body>
<link>http://www.philstar.com/Article.aspx?articleId=208938&amp;publicationSubCategoryId=92</link>
</article>
<article>
<title>Batas vs paninigarilyo pasado na</title>
<author>Malou Escudero</author>
<date>
<month>June</month>
<day>05</day>
<year>2003</year>
</date>
<body>Lagda na lamang ni Pangulong Arroyo ang kailangan upang maging isang ganap na batas ang panukalang paghihigpit sa paninigarilyo. Ito ay matapos pumasa sa bicameral conference committee ang nasabing panukala na tuluyang magbabawal sa pagbebenta ng sigarilyo sa mga bata. Hindi na rin papayagan ang mga menor-de-edad na magbenta ng sigarilyo at hindi na rin maaaring manigarilyo sa mga pampublikong lugar katulad ng eskuwelahan at ospital. Mananagot na sa batas ang mga magulang na mag-uutos sa kanilang mga anak na paslit na bumili ng sigarilyo maging ang cigarette vendors na nagtitinda sa mga lansangan ay ipagbabawal na rin. Bukod dito, ire-regulate din nito ang paggamit, pagbebenta at pag-aanunsiyo ng sigarilyo at iba pang tobacco products. Kinakailangan na ring maglagay ng health warnings sa labas ng pakete ng mga sigarilyo simula sa Enero 2004. Ang naturang health warnings ay kinakailangang nakalagay sa 50 porsiyentong bahagi sa harapan ng pakete mula 2004 hanggang June 30, 2006 at pagkatapos ay papayagan itong ilagay sa ilalim na bahagi. Kinakailangan din ilagay sa pakete ang &amp;quot;no sale to minors&amp;quot; o &amp;quot;not for sale to minors.&amp;quot; Sa kabilang dako, dala na rin ng inaasahang epekto nito sa ma magsasaka ng tabako, magbubuo naman ng Tobacco Growers and Cigarette Factory Workers Assistance Program bilang tulong sa mga ito. Sa ilalim ng program, ang mga magsasaka ng tabako at trabahador ng pagawaan ng sigarilyo ay bibigyan ng tulong pinansiyal. (Ulat ni Malou Escudero)</body>
<link>http://www.philstar.com/Article.aspx?articleId=208948&amp;publicationSubCategoryId=92</link>
</article>
<article>
<title>Cory, Sin at SC justices ipapatawag</title>
<author>MEscudero</author>
<date>
<month>June</month>
<day>05</day>
<year>2003</year>
</date>
<body>Ipapatawag sa Mababang Kapulungan ng Kongreso sina dating Pangulong Cory Aquino, Jaime Cardinal Sin at ang mga Supreme Court justices upang bigyang linaw ang impeachment complaint na inihain ni dating Pangulong Joseph Estrada sa walong SC justices. Sinabi ni Maguindanao Rep. Didagen Dilangalen na dapat mabigyan ng pagkakataon ang mga taong inaakusahan na nagsabwatan sa pagpapatalsik kay Estrada na malinis ang kanilang mga pangalan lalo na ang mga SC justices. Wala na umanong maniniwala sa hudikatura kung hindi mabibigyan ng pagkakataon ang mga mahistrado na marinig ang kanilang panig. Ipinaliwanag ni Dilangalen na wala silang personal na agenda sa pagsusulong ng impeachment complaint laban sa mga justices dahil nais lamang nilang maibalik ang rule of law na nawala aniya ng patalsikin sa puwesto si Estrada. Matagal na aniya siyang hinihikayat na i-endorso ang impeachment complaint na ihahain sana ng isang grupo laban sa mga SC justices subalit tinanggihan niya ito dahil ayaw niyang maakusahan na siyay namumulitika. Pero nang lumabas aniya ang libro ni Justice Artemio Panganiban na may pamagat na &amp;quot;Reforming the Judiciary&amp;quot; kung saan inamin umano nito na nagkaroon ng sabwatan sa pagpapatalsik kay Estrada ay nagdesisyon siya na iindorso ang reklamo na inihain ng kampo ng dating pangulo. (Ulat ni MEscudero)</body>
<link>http://www.philstar.com/Article.aspx?articleId=208955&amp;publicationSubCategoryId=92</link>
</article>
<article>
<title>Kongresista ginagapang sa impeachment</title>
<author>Malou Escudero</author>
<date>
<month>June</month>
<day>05</day>
<year>2003</year>
</date>
<body>Isa-isa na umanong ginagapang ng Malaca&amp;ntilde;ang ang mga kongresista upang kumbinsihin ang mga ito na ibasura ang impeachment complaint na inihain ni dating Pangulong Estrada laban sa mga justices ng Supreme Court. Ayon kay Iloilo Rep. Rolex Suplico, may natanggap siyang impormasyon na iniisa-isa nang lapitan ang mga mambabatas ng mga taong nais ibasura ang impeachment complaint. Sinabi naman ni Maguindanao Rep. Didagen Dilangalen na nagpapatunay lamang ito na natatakot na ang Malaca&amp;ntilde;ang sa posibleng kahinatnan ng impeachment complaint. Hindi rin anya natatakot ang mga kongresista na nag-endorso sa reklamo na maharang ang kanilang pork barrel dahil sa ginagawa nilang pagsusulong ng reklamo ng dating pangulo. Ang reaksiyon ni Dilangalen ay kaugnay sa balitang gagamitin ng Malaca&amp;ntilde;ang ang pork barrel funds upang ipanuhol sa mga kongresista kapalit ang pagbasura sa impeachment complaint. Kaugnay nito, idinagdag ni Dilangalen na nadagdagan na ang mga kongresista na nag-endorso sa impeachment complaint dahil lumagda na rin dito si Leyte Rep. Ted Failon. (Ulat ni Malou Escudero)</body>
<link>http://www.philstar.com/Article.aspx?articleId=208961&amp;publicationSubCategoryId=92</link>
</article>
<article>
<title>MV San Nicolas nadiin sa salpukan</title>
<author>Ellen Fernando</author>
<date>
<month>June</month>
<day>05</day>
<year>2003</year>
</date>
<body>Parehong may pagkakamali ang mga barkong MV San Nicolas at Super Ferry 12 sa naganap na banggan ng mga ito noong Mayo 15, pero nadiin ang sisi sa MV San Nicolas. Lumilitaw sa patuloy na imbestigasyon ng Philippine Coast Guard Marine Board Inquiry kahapon, na mas maraming pagkakamali ang MV San Nicolas dahil sa ibat ibang galaw na ginawa nito sa karagatan matapos tatlong beses na magpaliku-liko at ang di paggamit ng radar. Sinabi ni Capt. Jovito Tamayo, vice chairman ng board, na bagamat nakitaan rin ng pagkakamali ang Super Ferry, tama lang ang minsang pagmamaniobra nito ng magkasalubong sila ng MV San Nicolas. Gayunman, takdang irekomenda ng board ang pagsasampa ng kasong kriminal sa officers at crews ng dalawang barko ng mangyari ang insidente gayundin ang pagsuspinde o kanselasyon ng kanilang lisensiya at seamans book. (Ulat ni Ellen Fernando)</body>
<link>http://www.philstar.com/Article.aspx?articleId=208967&amp;publicationSubCategoryId=92</link>
</article>
<article>
<title>6 PNP generals nagpa-drug test</title>
<author>Joy Cantos</author>
<date>
<month>June</month>
<day>05</day>
<year>2003</year>
</date>
<body>Follow your leaders! Ito ang ginawang paghamon kahapon ni National Capital Region Police Office (NCRPO) chief, P/Director Gen. Reynaldo Velasco matapos nitong pangunahan kasama ang lima pang opisyal sa ilalim ng kanyang tanggapan para boluntaryong magpa-drug test sa PNP crime laboratory sa Camp Crame. Sinabi ni Velasco na nais lamang nilang maging ehemplo sa kanilang mga kasamahan partikular na sa kanilang mga tauhan bilang pagtalima sa direktiba ni PNP Chief Gen. Hermogenes Ebdane na sumailalim sa drug test ang mga kagawad at opisyal ng pambansang pulisya. Kasama ni Velasco na nagsumite ng kanilang urine samples para maisalang sa drug test ang deputy nito sa NCRPO na si P/Chief Supt. Rowland Albano, Northern Police District director P/Chief Supt. Marcelino Franco, Eastern Police District director P/Chief Supt. Rolando Sacramento, Western Police District director P/Chief Supt. Pedro Bulaong, Southern Police District director P/Chief Supt. Jose Gutierrez at ang hepe ng PNP Crime Laboratory C/Supt. Restituto Mosqueda. (Ulat ni Joy Cantos)</body>
<link>http://www.philstar.com/Article.aspx?articleId=208973&amp;publicationSubCategoryId=92</link>
</article>
<article>
<title>Bitay hatol sa 10 MILF</title>
<author>Doris Franche.Angie dela Cruz at Grace dela Cruz</author>
<date>
<month>June</month>
<day>06</day>
<year>2003</year>
</date>
<body>Kamatayan ang ipinataw ng Quezon City Regional Trial Court (QCRTC) laban sa 10 miyembro ng Moro Islamic Liberation Front (MILF) matapos na mapatunayang responsable sa pagdukot sa isang doktor at apat pang kasamahan nito noong 1999 sa Digos, Davao del Sur. Sa 21-pahinang desisyon ni QCRTC Judge Jose Catral Mendoza ng branch 219, hinatulan ng death penalty sina MILF commander Tahir Alonto, Rasul Engad, Mutalib Ismael, Arnel Abdullah Blaim, Mondot Masalon, Mario Masalon, Kamad Udasan, Jun Emba, Mario Adoy at Alex Pandita. Ang mga ito ay sinasabi ding miyembro ng kilabot na Pentagon kidnap-for-ransom group. Bukod sa parusang kamatayan, pinatawan din ng korte si Alonto na makulong ng anim na taon para sa kasong robbery. Sina Alonto, Ismael, Balim at Mondot Masalon ay binasahan ng hatol &amp;quot;in absentia&amp;quot; makaraang tumakas noong Nobyemre 8, 2000 sa city jail ng Barangay Apopong, General Santos City. Ipinaliwanag ni Mendoza na itinuloy ang promulgation laban kay Alonto bagamat sinasabing ito ay namatay sa encounter ng militar laban sa MILF. Walang anumang death certificate na magpapatunay na namatay nga si Alonto. Lumilitaw sa rekord ng korte na dinukot ng grupo ni Alonto si Dr. Vicente Cavalida Jr., kapatid nitong si Engineer Eduardo Cavalida, Cheryl Pagales, Rosita Suarez at Richard Cereles Sr. habang ang mga ito ay patungo sa mango plantation sa General Santos City noong Hulyo 31, 1999. Mabilis namang nailigtas ng militar ang magkapatid na Cavalida at si Pagales matapos ang 17 araw na pagkakabihag, samantala sina Suarez at Cereles ay namatay noong araw na sila ay dukutin. Nabatid na humihingi si Alonto ng P15 milyon para sa pagpapalaya kay Dr. Cavalida. Kinuha din ng mga akusado ang mga alahas, cellular phones, ATM card at pera na P46,000 ng mga biktima. Igniit ni Mendoza na &amp;quot;credible&amp;quot; at kapani-paniwala ang testimonya nina Dr. Cavalida at Pagales dahil tuluy-tuloy ang kanilang pahayag mula nang sila ay dukutin hanggang sila ay mailigtas ng puwersa ng gobyerno. Pinagbabayad din ng korte ang mga akusado ng P1miyon bilang moral damages sa bawat biktima. (Ulat nina Doris Franche.Angie dela Cruz at Grace dela Cruz)</body>
<link>http://www.philstar.com/Article.aspx?articleId=209074&amp;publicationSubCategoryId=92</link>
</article>
<article>
<title>GMA pipiliting tumakbo sa 2004</title>
<author>Ely Saludar/Malou Escudero/Jhay Mejias</author>
<date>
<month>June</month>
<day>06</day>
<year>2003</year>
</date>
<body>Lumalakas ang panawagan kay Pangulong Arroyo na tumakbo ito sa pagka-pangulo sa 2004. Ayaw magpaawat ng mga kapartido ng Pangulo sa Lakas-NUCD sa pagkumbinsi na kumandidato ito at ayon kay Presidential Adviser on Political Affairs Joey Rufino, gagamitin nila ang mga political kingpin upang himukin si Pangulong Arroyo na baguhin ang desisyon nito. Kabilang sa mga kilalang political kingpin sa bansa na gagamitin ng Lakas-NUCD sina dating Pangulong Cory Aquino, Fidel Ramos, Senate President Franklin Drilon at House Speaker Jose de Venecia. Hihikayatin rin ng Simbahang Katoliko na kumandidato si Ginang Arroyo dahil malakas umano ang paniniwala ni Jaime Cardinal Sin na naging maganda naman at maayos ang naging pamamalakad ni Arroyo mula ng maupong pangulo noong 2001 at hanggang sa kasalukuyan. Isa ring signature campaign ang inilunsad kahapon sa Kamara at 70 mambabatas na ang lumagda sa manipesto na nananawagan kay Pangulong Arroyo na irekonsidera ang kanyang naunang desisyon na huwag tumakbo sa 2004. (Ulat nina Ely Saludar/Malou Escudero/Jhay Mejias)</body>
<link>http://www.philstar.com/Article.aspx?articleId=209086&amp;publicationSubCategoryId=92</link>
</article>
<article>
<title>Sedition vs Erap</title>
<author>Grace dela Cruz/Lilia Tolentino</author>
<date>
<month>June</month>
<day>06</day>
<year>2003</year>
</date>
<body>Maaaring masampahan ng kasong sedition si dating Pangulong Estrada dahil sa umanoy panghihikayat nito na mag-alsa ang mga mamamayan at ilang sektor laban sa administrasyon ni Pangulong Arroyo. Ayon sa isang mataas na opisyal ng Department of Justice (DOJ) na ayaw magpabanggit ng pangalan, pinag-aaralan ngayon ng pamahalaan ang pagsasampa ng kasong sedition laban kay Estrada. Isinasaad sa ilalim ng Revised Penal Code Article 139 na maaaring sampahan ng kasong sedition ang isang taong naghihikayat sa publiko na mag-alsa laban sa gobyerno lalo na sa marahas na paraan upang makuha ang isang posisyon dito. Una nang nagpalabas ng liham ang dating pangulo sa taumbayan kung saan sinabi nito na kinakailangan nang bawiin ng mga mamamayan ang posisyon sa pampanguluhan dahil ito ay ninakaw lamang naman umano ni Pangulong Arroyo. Ang liham ay inilabas ni Estrada sa local media matapos na siya ay maghain ng impeachment complaint laban sa walong mahistrado ng Supreme Court na umanoy &amp;quot;lumuto&amp;quot; upang makapanumpa si Mrs. Arroyo bilang Pangulo ng bansa. Ayon naman kay Presidential Spokesman Ignacio Bunye, ang ginagawang payo ni Estrada ay isang panlilito sa mamamayan at naglalayong pahinain ang administrasyon. Dapat anyang tigilan na ni Estrada ang ganitong panggugulo sa gobyerno ngayong sumusulong na ang ekonomiya ng bansa dahil sa mga inilunsad na programa ng kasalukuyang liderato. (Ulat nina Grace dela Cruz/Lilia Tolentino)</body>
<link>http://www.philstar.com/Article.aspx?articleId=209091&amp;publicationSubCategoryId=92</link>
</article>
<article>
<title>Sistema ng PBA sa drug testing, mali</title>
<author>Rudy Andal</author>
<date>
<month>June</month>
<day>06</day>
<year>2003</year>
</date>
<body>Ipinahayag kahapon ng dalawang eksperto sa larangan ng drug testing na mali ang sistemang ginamit ng Philippine Basketball Association (PBA) sa pagsasagawa ng mandatory drug test sa lahat ng manlalaro ng liga. Sa isinagawang imbestigasyon ng Senate committee on games at ng committee on public order and illegal drugs, sinabi ni Dr. Rene Yat, isang psychiatrist at dalubhasa sa addiction medicine, na mali ang sistemang ipinairal ng PBA, Department of Health (DOH) at PNP Crime Laboratory sa paghawak ng drug test sa players. Unang-una, ang resulta ng drug test ay dapat umanong maging confidential at hindi dapat ito isinasapubliko ng PBA dahil ang mga inosenteng player ang masasagasaan nito. Pangalawa, dapat umanoy kinonsulta muna ng PBA ang mga player na naging positive sa test upang alamin kung totoong gumagamit sila ng ipinagbabawal na gamot at kung may iba silang gamot na iniinom. Aniya, maraming over the counter drugs at diet pills ang naglalaman ng substances na maaaring ika-positive ng isang player sa drug test. Kinumpirma rin ni Dangerous Drugs Board (DDB) representative Dr. Bernard Regalado na hindi siyento porsyento ng isinagawang drug test sa player ay accurate dahil na rin sa ibat-ibang human factor na maaaring nakadumi sa isinumiteng ihi ng mga player. Inirekomenda din ni Dr. Regalado na upang masiguro ang accuracy ng drug test na ito ay dapat sumailalim ang mga players na naging positibo sa naunang mandatory at random test sa hair follicle test kung saan ay malalaman kung gumagamit nga sila ng droga kahit siyam na buwan na ang nakakaraan. Nanindigan naman ang DOH at ang PNP crime lab sa accuracy ng isinagawa nilang test dahil ang ginamit nila sa confirmatory test ay ang GCMS. Hinamon din ni DOH Usec. Antonio Lopez si Yat na pangalanan ang sinasabi nitong over the counter drugs subalit pinigilan siya nina Sen. Robert Barbers at Robert Jaworski dahil baka malaman pa umano ng publiko ang ibang gamot na maaaring gamitin sa kanilang pagtira. (Ulat ni Rudy Andal)</body>
<link>http://www.philstar.com/Article.aspx?articleId=209098&amp;publicationSubCategoryId=92</link>
</article>
<article>
<title>Pinay caregiver minomonitor sa SARS</title>
<author>Jhay Mejias</author>
<date>
<month>June</month>
<day>06</day>
<year>2003</year>
</date>
<body>Isang 27-anyos na Pinay caregiver mula sa Taiwan ang inoobserbahan ngayon sa Northern Mindanao dahil sa hinalang mayroon itong sintomas ng Severe Acute Respiratory Syndrome (SARS). Kinumpirma kahapon ni Dra. Consorcia Lim-Quizon, hepe ng National Epidemiology Center ng Dept of Health ang panibagong imported SARS suspect na may inisyal na M.O. na ipinasok kahapon sa Northern Mindanao Medical Center. Ayon kay Quizon, si M.O. ay nakaranas ng mataas na lagnat makaraang dumating ito sa bansa noong Mayo 30 mula sa Taiwan. Sumasailalim ito ngayon sa 14 araw na self-quarantine bago tuluyang matukoy kung positibo nga ito sa killer pneumonia. Napag-alaman din na si M.O. ay tinanggihan ng isang ospital sa nasabing lalawigan dahil sa takot na i-admit ito sa hinalang mayroong SARS. Dahil dito, sinabi ni DOH Sec. Manuel Dayrit na kakasuhan sa DILG ang ospital na hindi binanggit ang pangalan. Nagsagawa na rin ngayon ang DOH ng contact tracing sa mga naging contacts ni M.O. upang malaman kung nahawahan sila ng sakit nito. Gayunman wala pang natutukoy na kamag-anak o kaibigan na nalapitan ng nasabing pasyente. (Ulat ni Jhay Mejias)</body>
<link>http://www.philstar.com/Article.aspx?articleId=209103&amp;publicationSubCategoryId=92</link>
</article>
<article>
<title>3 MILF lasog sa sariling bomba</title>
<author>Joy Cantos</author>
<date>
<month>June</month>
<day>07</day>
<year>2003</year>
</date>
<body>Nasilat ang bagong plano ng Moro Islamic Liberation Front (MILF) Lost Command na bombahin ang isang commercial district sa Cotabato City makaraang sumabog ng wala sa oras ang ina-assemble na bomba na ikinamatay ng tatlong bomb expert. Kinilala ang isa sa mga nasawi na si Bobby Kamdan habang kasalukuyan pang inaalam ang pagkakakilanlan ng dalawang iba pa. Sa inisyal na imbestigasyon ng Police Regional Office (PRO) ng Autonomous Region for Muslim Mindanao (ARMM), kasalukuyan umanong nagkukubli sa nasabing lugar ang grupo ni MILF Lost Command Commander Manda alyas Commander Boy Timaco kasama ang apat nitong tauhan na kinabibilangan ng nasawi at gumagawa ng Improvised Explosive Device (IED). Habang ina-assemble ang nasabing bomba sa isang bakanteng lote ay bigla na lamang itong sumambulat bunsod upang masawi ang tatlo. Nakapuslit naman si Commander Manda kasama ang isa pa nitong tauhan bago pa dumating ang mga nagrespondeng elemento ng Explosives and Ordnance team ng pulisya at militar. Isang hot pursuit operations na ang isinagawa laban sa grupo. (Ulat ni Joy Cantos)</body>
<link>http://www.philstar.com/Article.aspx?articleId=209209&amp;publicationSubCategoryId=92</link>
</article>
<article>
<title>Thailand nag-donate ng 8 jet fighters</title>
<author>Lilia Tolentino</author>
<date>
<month>June</month>
<day>07</day>
<year>2003</year>
</date>
<body>Walong fighter jets ang donasyon ng Thailand sa Pilipinas para magamit ng mga sundalong Pilipino sa pagsugpo ng insureksiyon sa bansa. Ang walong pandigmang eroplano ang ipinangako ni Thai Prime Minister Thaksin Shinawatra kay Pangulong Arroyo sa kanilang ginawang pagpupulong sa Tokyo, Japan. Ang apat sa walong jet ay takdang dumating sa bansa sa Agosto at ang apat pa ay sa Setyembre. Ang Pangulo at si Thai Prime Minister Thaksin ay kapwa dumalo sa Nikkie International Forum na ginanap sa Tokyo para magsilbing tagapagsalita kasama si Malaysian PM Mahathir Muhammad. Ipinabatid ng Thai PM kay Pangulong Arroyo na siya ang personal na maghahatid ng 4 na fighter jet sa bansa sa Agosto kaugnay ng gagawin niyang lecture dito sa &amp;quot;Thaksiomics,&amp;quot; isang matagumpay na patakarang pangkabuhayan. Ang patakarang ito na tinaguriang Thaksin policy ang siyang sinusunod ng administrasyong Arroyo sa implementasyon ng programa sa maliliit at katamtamang laking industriya. Sinabi ng Thai PM sa Pangulo na ang walo nilang donasyong fighter jet sa bansa ay ginamit na nila sa matagumpay na kampanya laban sa mga rebelde sa kanilang bansa. Pinasalamatan ng Pangulo si PM Thaksin sa ipagkakaloob na donasyon ng kanyang bansa. (Ulat ni Lilia Tolentino)</body>
<link>http://www.philstar.com/Article.aspx?articleId=209216&amp;publicationSubCategoryId=92</link>
</article>
<article>
<title>Lagda ng solon para patakbuhin si GMA sa 2004,85 na</title>
<author>Malou Escudero</author>
<date>
<month>June</month>
<day>07</day>
<year>2003</year>
</date>
<body>Umabot na sa 85 kongresista ang lumagda sa inilunsad na signature campaign ni Deputy Speaker Raul Gonzalez upang hikayatin si Pangulong Arroyo na tumakbo sa 2004. Ayon kay Gonzalez, sapat na ang nasabing bilang upang maiparamdam nila kay Arroyo na susuportahan siya ng mga kongresista sakaling magbago ang kanyang desisyon para sa darating na presidential elections. Pero sinabi ni Gonzalez na ititigil na niya ang nasabing signature campaign at ipapadala na niya ang nasabing sulat na nilagdaan ng nasa 85 kongresista kay Lakas national executive director Jose Ma. Rufino. Naniniwala si Gonzalez na magsisilbi na ring nominasyon ni Pangulong Arroyo bilang standard-bearer ng partido ang pinalagdaan niyang sulat sa mga kongresista. Nilinaw pa ni Gonzalez na hindi kasama sa official function ng Kamara ang pilitin si Arroyo na tumakbong muli at magbago ng kanyang desisyon. Nais lamang umano niyang iligtas ang Lakas-CDM sa pagkakahati-hati dahil sa ibat ibang manok na iniindorso ng ilang miyembro. Idinagdag ni Gonzalez na si Pangulong Arroyo pa rin ang pinakamalakas na kandidato ng Lakas para sa 2004 at masisiguro ang panalo nila kung ito ang magiging standard bearer ng partido. (Ulat ni Malou Escudero)</body>
<link>http://www.philstar.com/Article.aspx?articleId=209222&amp;publicationSubCategoryId=92</link>
</article>
<article>
<title>Noodles, pagkain na ng bayan</title>
<author>Malou Escudero</author>
<date>
<month>June</month>
<day>07</day>
<year>2003</year>
</date>
<body>Dahil sa hirap ng buhay, noodles na lamang ang kalimitang kinakain ng mahihirap na pamilyang Pinoy. Ito ang sinabi kahapon ni Ilocos Norte Rep. Imee Marcos matapos mapag-alaman na hindi na sardinas, galunggong o tuyo ang makikita sa hapag-kainan ng isang mahirap na pamilyang Pilipino. Dahil anya sa pagbagsak ng ekonomiya ng bansa, sa ilalim ng pamahalaan ni Pangulong Arroyo, naka-paketeng noodles na lamang ang kadalasang kinakain ng Pinoy. Ang isang paketeng noodles na nagkakahalaga ng P4.50 ay kailangang lagyan ng tatlong basong pinakuluang tubig, vetsin na pampalasa upang magkasya sa apat na miyembro ng pamilya. Mas magastos aniya kung mag-uulam ang isang pamilya ng sardinas dahil P10 ang isang lata nito. Ang galunggong naman ay umaabot sa P45 hanggang P50 ang kalahating kilo at ang tuyo ay P10 ang limang piraso. Dahil sa kasalukuyang kalagayan ng ekonomiya, kabilang ang industriya ng sardinas sa mga nalulugi kaya marami dito ang nagsara na ng kanilang kumpanya. Hinamon ni Marcos si Pangulong Arroyo na aksyunan ang kasalukuyang problemang kinakaharap ng taumbayan partikular ang usapin sa pabahay, trabaho, suweldo, at ang mataas na presyo ng mga bilihin.Ilang buwan na lamang aniya ang natitira sa termino ng Pangulo kaya dapat na totohanin nito ang kanyang mga ipinangako sa taumbayan. (Ulat ni Malou Escudero)</body>
<link>http://www.philstar.com/Article.aspx?articleId=209228&amp;publicationSubCategoryId=92</link>
</article>
<article>
<title>Governor pinasisibak sa Malaca&amp;ntilde;ang ng kanyang bise, 8 bokal</title>
<author>Ely Saludar</author>
<date>
<month>June</month>
<day>07</day>
<year>2003</year>
</date>
<body>Hiniling sa Malaca&amp;ntilde;ang ng bise gobernador at walong board members na sibakin ang kanilang gobernador na si Jose Villarosa ng Occidental Mindoro. Nagsampa ngayon ng reklamo sina Vice Governor Ramon Atienza at walong board members laban kay Villarosa sa tanggapan ng Pangulo sa Malaca&amp;ntilde;ang. Batay sa reklamo, umabuso si Villarosa sa kanyang tungkulin kabilang ang paglustay umano ng pondo ng gobyerno. Nahaharap si Villarosa sa kasong grave misconduct in office, gross neglect of duty, abuse of authority at conduct prejudicial to the service. Ginamit umano ni Villarosa ang 20 percent ng development fund ng probinsiya ng walang pag-aapruba ng Sangguniang Panlalawigan, iligal na pagbili ng mga sasakyan at ang pagkuha ng sangkaterbang consultants. (Ulat ni Ely Saludar)</body>
<link>http://www.philstar.com/Article.aspx?articleId=209234&amp;publicationSubCategoryId=92</link>
</article>
<article>
<title>27 katao kinasuhan sa Macapagal Blvd. anomaly</title>
<author>Malou Escudero</author>
<date>
<month>June</month>
<day>07</day>
<year>2003</year>
</date>
<body>Isinampa na kahapon ng Office of the Ombudsman sa Sandiganbayan ang kaso ng 27 indibidwal na sangkot sa overpricing sa pagpapagawa ng kontrobersiyal na President Diosdado Macapagal Boulevard. Upang pansamantalang makalaya, inirekomenda ng special prosecutor ang pagbabayad ng mga akusado ng P30,000 piyansa bawat isa. Ayon sa charge sheet ng Ombudsman, nagsabwatan ang mga akusado upang magkaroon ng malaking benepisyo ang contractor kontra sa interes ng pamahalaan. Umabot sa P532,926,420.39 ang umanoy overruns, change order at iba pang benepisyong ibinigay sa kontraktor na lampas sa tunay na halaga sa pagpapagawa ng highway. (Ulat ni Malou Escudero)</body>
<link>http://www.philstar.com/Article.aspx?articleId=209237&amp;publicationSubCategoryId=92</link>
</article>
<article>
<title>Peace talks ng gobyerno at MILF isusulong ng walang kondisyon</title>
<author>Lilia Tolentino</author>
<date>
<month>June</month>
<day>08</day>
<year>2003</year>
</date>
<body>Lumambot na ang Malaca&amp;ntilde;ang sa hiningi nitong tatlong kundisyon sa Moro Islamic Liberation Front para manumbalik ang negosasyong pangkapayapaan ng gobyerno at MILF. Inihayag ito ni Presidential Spokesman Ignacio Bunye nang aminin nito na base sa report mula sa Japan, nag-usap nga sina Pangulong Arroyo at Malaysian Prime Minister Mahathir Muhammad sa walang kundisyong panunumbalik ng peace talk ng gobyerno at MILF sa Malaysia na ang mamamagitan ay si Mahathir. Hininging kundisyon noon ng Pangulo ang paghaharap ng MILF ng isang nakasulat na dokumento na may lagda ng central committee nito na nagsasaad na tinatalikuran na nila ang terorismo at koneksiyon sa al-Qaeda, Jemaah Islamiyah at Abu Sayyaf; paghahayag kung saan matatagpuan ang kanilang military units, at pagsusuko sa mga taong may kagagawan ng pambobomba sa Mindanao. Sinabi ni Bunye na magdaraos ng pulong sa Lunes ang senior officials ng Malaca&amp;ntilde;ang para talakayin ang alok na tulong ni Mahathir para sa panunumbalik ng negosasyon ng pamahalaan at MILF sa Malaysia sa hindi pa itinatakdang panahon.(Ulat ni Lilia Tolentino)</body>
<link>http://www.philstar.com/Article.aspx?articleId=209322&amp;publicationSubCategoryId=92</link>
</article>
<article>
<title>Pinay entertainers sa South Korea bawal na</title>
<author>Ellen Fernando</author>
<date>
<month>June</month>
<day>08</day>
<year>2003</year>
</date>
<body>Ipinagbabawal na ng pamahalaang South Korea ang pagpunta o pagtatrabaho ng mga Filipina entertainers sa nasabing bansa dahil sa mga naitalang pang-aabuso sa mga ito. Ayon kay Foreign Affairs spokesman asst. secretary Victoriano Lecaros, inimpormahan ang RP Embassy sa Seoul kahapon ng Immigration Bureau ng Ministry of Justice ng Korea na hindi na mag-iisyu pa ang mga ito ng visa entertainment sa mga foreign female workers. Ayon sa embahada, simula nitong Hunyo ay hindi na nagbibigay ng E-6 visa o entertainment visa sa mga female dancers na magtatrabaho sa mga bar at ibang entertainment facilities sa South Korea. Nagbunsod ang kanilang desisyon na itigil ang pag-iisyu ng entertainment visa sa mga foreign dancers dahil sa patuloy na dinaranas na pang-aabuso at pagmamaltrato sa mga ito. Sinabi pa na karamihan sa mga Pinay at ibang foreign bar girls ay naging biktima ng human rights violation gaya ng involuntary confinement, witholding of wages, assault at prostitution. (Ulat ni Ellen Fernando)</body>
<link>http://www.philstar.com/Article.aspx?articleId=209332&amp;publicationSubCategoryId=92</link>
</article>
<article>
<title>Lakas maghihintay sa pagtango ni GMA hanggang Oktubre</title>
<author>Lilia Tolentino</author>
<date>
<month>June</month>
<day>08</day>
<year>2003</year>
</date>
<body>Inaasahan ng partido Lakas na magbabago pa ang desisyon ni Pangulong Arroyo na huwag tumakbo sa halalan sa 2004. Ayon kay Presidential Adviser on Overseas Filipino Workers Heherson Alvarez, inaasahan nilang makapagpapasiya ang Pangulo sa pagbabago ng desisyon sa Oktubre, dalawang buwan bago matapos ang palugit ng Comelec sa paghaharap ng certificate of candidacy ng mga kakandidato sa presidential elections. Si Alvarez ang bise presidente ng Lakas para sa Luzon at tagapagsalita ng partido. Sa isang ambush interview kahapon sa Malaca&amp;ntilde;ang matapos ganapin ang seremonya sa pagkakaloob ng Bagong Bayani Awards sa mga huwarang OFWs, sinabi ni Alvarez na sa kasalukuyan wala nang iba pang malakas na kandidatong presidente na binibigyang kunsiderasyon ang partido kundi si Pangulong Arroyo. Sinabi pa ni Alvarez na bagaman lagi nang sinasabi ng Pangulo na hindi siya tatakbo, maaari pa rin itong mabago dahil ang pasya niya ay hindi lang para sa sarili niya bilang isang pulitiko kundi ang pagbabago ng desisyon ay alang-alang sa kapakanan ng lipunan at sa buong rehiyon ng Southeast Asia. Tiwala si Alvarez na dahil ang Pangulo ang may higit na kakayahan at preparasyon sa pagiging lider ng bansa, siya ang papaboran ng taong bayan. (Ulat ni Lilia Tolentino)</body>
<link>http://www.philstar.com/Article.aspx?articleId=209339&amp;publicationSubCategoryId=92</link>
</article>
<article>
<title>Pinoy na nagka-SARS sa Taiwan babayaran</title>
<author>Jhay Mejias</author>
<date>
<month>June</month>
<day>08</day>
<year>2003</year>
</date>
<body>Tatanggap ng $100,000 benepisyo ang mga manggagawang Pilipino na nasawi sa Severe Acute Respiratory Syndrome (SARS) habang bibigyan naman ng $500 hanggang $5,000 ang mga nasuring may killer virus. Kinumpirma ni acting Labor Secretary Manuel Imson na nagpalabas ng abiso ang Council of Labor Affairs (CLA) hinggil sa pagbibigay ng mga benepisyo sa lahat ng mga OFW na nahawahan ng SARS habang ang mga ito ay nasa trabaho sa Taiwan. Bibigyan ng patas na benepisyo, medical care subsidies at condolence payment ang mga OFW sa lokal na manggagawa ng Taiwan base na rin sa isinasaad ng labor laws at related regulations ng nasabing pamahalaan. Ang mga benepisyong tatanggapin ng mga kumpirmadong nahawahan ng SARS ay mabibigyan ng official leaves. Kapag covered ng labor standard law makakakuha ang mga ito ng kanilang arawang sahod, habang ang mga covered ng state-operated labor insurance program ay maaaring makapag-apply ng kanilang wage subsidies mula sa Bureau of Labor Insurance ngunit kung hindi naman sakop ang mga OFW ng insurance programs, maaari pa rin makapag-apply ang mga ito ng kanilang wage subsidies mula sa nasabing pamahalaan. Habang ang mga OFW na nasuring SARS-free makaraang sumailalim sa panahon ng quarantine ay mabibigyan ng $500 consolation allowance bawat araw na maaaring umabot sa $5,000 sa kabuuan. Sa medication expenses ng OFW kapag nasuring positibo sa SARS, sagot na ng pamahalaan ito at kapag gumaling maaari pang muling magtrabaho ang legal na OFW sa Taiwan. (Ulat ni Jhay Mejias)</body>
<link>http://www.philstar.com/Article.aspx?articleId=209345&amp;publicationSubCategoryId=92</link>
</article>
<article>
<title>Travel ban ng Lebanon at Turkey inalis na</title>
<author>Ellen Fernando</author>
<date>
<month>June</month>
<day>08</day>
<year>2003</year>
</date>
<body>Tinanggal na rin ng Lebanon at Turkey ang kanilang ban at iba pang restrictions sa pagpasok ng mga Pilipino sa kanilang mga bansa dahil sa SARS. Inihayag ni Foreign Affairs Secretary Blas Ople na ni-lift na ng Lebanon at Turkey ang kanilang ipinatupad noon na pagbabawal sa pagpasok ng mga Pilipino sa kanilang mga bansa dahil sa takot na magdadala ang mga ito ng SARS. Magugunita na naunang nag-lift ng kanilang travel ban ang bansang Libya, Kuwait at Australia. Bagaman inalis na ang Pilipinas sa World Health Organization (WHO) sa kanilang listahan ng mga bansa na may mga huling kaso ng SARS, may ulat sa embahada ng Pilipinas na nagpapakitang may posibilidad para sa de-listed country na muling mapasama sa kanilang listahan. Ayon kay RP Ambassador to Kuwait Bayani Mangibin, ang Kuwaiti Ministry of Foreign Affairs ay nagpalabas ng isang circular na nagsasabi sa lahat ng diplomatic at consular missions sa Kuwait na huwag papasukin sa kanilang bansa ang sinumang Canadian mula sa Toronto na nagnanais na pumasok doon. (Ulat ni Ellen Fernando)</body>
<link>http://www.philstar.com/Article.aspx?articleId=209352&amp;publicationSubCategoryId=92</link>
</article>
<article>
<title>Presyo ng bilihin bumaba</title>
<author></author>
<date>
<month>June</month>
<day>08</day>
<year>2003</year>
</date>
<body>Bumababa ang mga presyo ng pangunahing bilihin at hindi tumataas tulad ng ipinagpipilitan ng mga kritiko ng administrasyong Arroyo. Sa pinakahuling survey ng Bureau of Agricultural Statistics noong Mayo 29, nabatid na 32 pangunahing bilihin ang mas mura na nang mula P1 hanggang P20 mula sa dating halaga ng mga ito. Iniulat naman ng Bureau of Animal Industry na ang presyo ng karneng kanilang nakalap ay umiiral pa noong Mayo 27. Isinagawa ang survey sa mga palengke sa Novaliches, Pasay city, Muntinlupa, Pasig, Blumentritt at Quinta sa Maynila, Malabon at Marikina. Kabilang sa mga pangunahing bilihin at ang kanilang halaga mula sa pinakamataas nilang antas ay: fancy rice, P30 (P40); premium rice, P25 (P28); special rice, P20 (24); ordinary rice, P18 (P19); bangus P80 (P85); tilapia, P60 (P70); galunggong P70 (P80); alumahan P80 (P90); beef rump, P170 (P190); beef brisket, P130 (P150); pork ham, P115 (P120); pork liempo, P115 (P120); fully dressed chicken, P90 (P98); chicken egg, P30 (P40); carrots, P35(P40); eggplant, P20 (P25); tomato, P12 (P20); onion red, P20 (P25) cooking oil (in lapad bottle), P10 (P12) at iba pa.</body>
<link>http://www.philstar.com/Article.aspx?articleId=209356&amp;publicationSubCategoryId=92</link>
</article>
<article>
<title>Bishop Bacani nag-resign sa sex scandal</title>
<author></author>
<date>
<month>June</month>
<day>09</day>
<year>2003</year>
</date>
<body>Humingi ng paumanhin at nagbitiw sa tungkulin si Roman Catholic Bishop Teodoro Bacani matapos na akusahan ng kanyang sekretarya ng sexual misconduct, ang pinakahuling sex scandal sa bansa na siyang nagpababa sa dominanteng relihiyong Romano Katoliko. Si Bacani na tumulong at nanguna sa kampanya laban sa diktador na si dating Pangulong Ferdinand Marcos noong 1980s ay nagpalabas ng kanyang pahayag na humihingi ng paumanhin sa mga pari, mga tagasuporta at sa kanyang sekretarya na base sa report ay kanyang inabuso. &amp;quot;I want to let you know that I am deeply sorry for the consequences of any inappropriate expression of affection to my secretary,&amp;quot; ani Bacani. Si Bacani, 63, ay tumatayong pinuno ng Novaliches diocese sa Metropolitan Manila at kinilala siya ng mga mahihirap na pamilya dahil sa mga nakahandang ngiti nito at charisma. Sinabi ni Bacani na ipinarating na niya sa kinatawan ng Papal sa Pilipinas ang kanyang paliwanag at panig hinggil sa nasabing akusasyon. &amp;quot;I have put myself in the hands of the church, ready to leave the diocese if necessary for her good, and I am now taking ample time for rest and prayer in solitude,&amp;quot; dagdag ni Bacani. &amp;quot;I beg the Lord again for mercy. I also ask pardon of Mother Church, and all of you and my secretary, who felt hurt,&amp;quot; pahayag ni Bacani matapos na mag-leave ito upang magpahinga. Sinabi naman ni Rev. Romulo Ranada, tagapagsalita ni Bacani na walang malisya ang mga aksyon ni Bacani at pinabulaanan nito ang akusasyong sexual harrasment sa kanyang sekretarya. Sinabi nito na ang Vatican na nag-appoint sa Phil. Bishop sa local diocese ay kasalukuyan nang tinitingnan ang nasabing alegasyon na nagpagitla sa buong simbahang Katoliko at mga deboto nito.</body>
<link>http://www.philstar.com/Article.aspx?articleId=209451&amp;publicationSubCategoryId=92</link>
</article>
<article>
<title>Pag-kontrol ng Palasyo sa pondo ng PCSO at PAGCOR binatikos</title>
<author>Rudy Andal</author>
<date>
<month>June</month>
<day>09</day>
<year>2003</year>
</date>
<body>Kinuwestyon kahapon ni Sen. Tessie Aquino-Oreta ang plano ng Malaca&amp;ntilde;ang na kontrolin ang pondo ng Philippine Charity Sweepstakes Office (PCSO) at Phil. Gaming Corporation (PAGCOR) dahil sa pangambang gamitin ito sa pagsusulong ng propaganda ni Pangulong Arroyo. Sinabi ni Sen. Oreta, may pangamba din siyang gamitin sa ibang bagay ng Malaca&amp;ntilde;ang ang pondo ng PCSO na posibleng makaapekto sa Early Childhood Care and Development Program kung saan dito dumedepende ng pondo ito. Ayon kay Oreta, inaprubahan na umano ng Development Budget Coordinating Committee ang nasabing plano upang ipasok na ito sa Kongreso upang maisabatas. Aniya, ang planong ito ay baka lalo lamang magpalala sa problema ng pondo ng gobyerno sa ilalim ng sentralisadong burukrasya at lalong magdurusa ang mga batayang serbisyong pang-masa na ngayon pa nga lamang ay nagdurusa na. Iginiit pa nito na isang estratehiya rin ito ng Arroyo government para ibaba ang kakulangan sa pondo ng gobyerno sa P197 bilyon sa kumakatawan sa .2 percent ng gross domestic product. Iginiit pa ni Oreta na kanyang haharangin ang planong ito ng gobyerno na kontrolin ang pondo ng dalawang ahensya ng pamahalaan upang hindi maapektuhan ang mga programang umaasa ng pondo sa PCSO at PAGCOR. (Ulat ni Rudy Andal)</body>
<link>http://www.philstar.com/Article.aspx?articleId=209458&amp;publicationSubCategoryId=92</link>
</article>
<article>
<title>Nakatakas na bihag ng Sayyaf ihaharap kay PGMA</title>
<author>Joy Cantos</author>
<date>
<month>June</month>
<day>09</day>
<year>2003</year>
</date>
<body>Nakatakdang iharap kay Pangulong Gloria Macapagal-Arroyo ang pinakahuling bihag na nakalaya sa kamay ng mga bandidong Abu Sayyaf Group (ASG) sa darating na Hunyo 12, Araw ng Kasarinlan. Ayon kay Lt. Col. Daniel Lucero, Hepe ng Armed Forces of the Phils.-Public Information Office na kasalukuyan pa nilang iniimbestigahan kung totoo ang napabalitang sumapi na sa mga bandido ang nakalayang Sipadan hostage na si Rolland Ullah. Base sa report, si Ullah ay nakatakas sa kamay ng ASG nitong nakalipas na Miyerkules at narekober kinabukasan ng mga sibilyan habang naglalakad sa Brgy. Taglibi, Patikul, Sulu matapos ang mahigit tatlong taong pagkakabihag. Si Ullah kasama ang may 21 katao kabilang ang 18 Europeans na dinukot ng ASG sa Sipadan Beach Resort sa Sabah, Malaysia noong nakalipas na Abril 23, 2000 ay itinago sa Sulu. Karamihan sa mga hostages ay isa-isang ipinatubos ng malaking halaga ng ransom. Ayon kay Lucero ang balitang sumapi na si Ullah sa grupo ng ASG na pinamumunuan ni Kumander Ghalib Andang alyas Kumander Robot ay nanggaling mismo sa bibig ng mga kasamahan nitong hostage na nakalaya. Aniya wala nang gaanong matandaan si Ullah sa mga detalye hinggil sa kanyang pagkakabihag. Pinagsususpetsahan si Ullah na kasapi at kasabwat ng mga bandido dahil sa malaya umano itong nakagagalaw sa kampo ng ASG. (Ulat ni Joy Cantos)</body>
<link>http://www.philstar.com/Article.aspx?articleId=209464&amp;publicationSubCategoryId=92</link>
</article>
<article>
<title>Top brass sa PNP magpapa-drug test</title>
<author>Joy Cantos</author>
<date>
<month>June</month>
<day>09</day>
<year>2003</year>
</date>
<body>Bukod sa mga miyembro ng Philippine National Police na drug users, nakatakdang sumailalim sa drug test sina Philippine National Police (PNP) Chief P/Dir. Gen. Hermogenes Ebdane at iba pang itinuturing na top brass ng PNP. Ayon kay P/Dep. Dir. Gen. Edgardo Aglipay, matapos ang flag raising ngayon ay sisimulan na ng matataas na opisyal ng PNP ang pagsailalim sa drug test bilang patunay na seryoso ang kampanya ng pamahalaan laban sa ipinagbabawal na droga. &amp;quot;Lahat kaming mga top brass sa PNP will undergo drug test,&amp;quot; ani Aglipay. Sinabi ni Aglipay na inaasahan nilang dadalo ang mga matataas na opisyal ng PNP sa flag- raising sa PNP headquarters at sinuman sa mga ito ang mabigong makadalo ay sa susunod na mga araw na isasalang sa naturang pagsusuri. Nabatid na nagbigay ng palugit ang PNP at ngayong araw ang pinakahuling taning sa pagsasailalim sa drug test sa mga miyembro at opisyal ng PNP na nagugumon sa illegal na droga. (Ulat ni Joy Cantos)</body>
<link>http://www.philstar.com/Article.aspx?articleId=209470&amp;publicationSubCategoryId=92</link>
</article>
<article>
<title>Disiplinahin ang sarili hamon ni Gringo sa MILF</title>
<author></author>
<date>
<month>June</month>
<day>09</day>
<year>2003</year>
</date>
<body>Hinamon kahapon ni Senador Gregorio &amp;quot;Gringo&amp;quot; Honasan ang Moro Islamic Liberation Front (MILF) na patunayan ang sinseridad nito na matamo ang pangmatagalang kapayapaan sa Mindanao sa pamamagitan ng pagdisiplina sa sariling hanay at pakikipagtulungan sa gobyerno sa pagdurog sa bandidong Abu Sayyaf at Pentagon kidnap-for-ransom gang. Kasabay nito, bilang reaksiyon niya sa tila urong-sulong na postura ng gobyerno sa pakikipagharap sa MILF ay nanawagan din si Honasan kay Pangulong Arroyo na ipakita ang mas matigas na pamumuno sa kanyang mga opisyal na naatasang hanapan ng lunas ang sigalot sa Mindanao. &amp;quot;Kung talagang tapat ang MILF sa kanilang pahayag na gusto nila ng kapayapaan at kaunlaran sa Mindanao, kailangan nilang parusahan ang kanilang mga puwersang umatake sa mga sibilyang pamayanan tulad ng kanilang ginawa sa Siocon, Zamboanga del Norte at sa Maigo, Lanao del Norte. Gayundin, yung mga sumasali o kinukunsinti ang mga kriminalidad ng Abu Sayyaf at Pentagon Gang,&amp;quot; wika ni Honasan, dating combat military officer sa Mindanao na ngayon ay aktibong peace advocate, sa isang interview.</body>
<link>http://www.philstar.com/Article.aspx?articleId=209476&amp;publicationSubCategoryId=92</link>
</article>
<article>
<title>Bacani mananagot sa batas</title>
<author>Grace dela Cruz, Butch Quejada, Malou Escudero at Jhay Mejias</author>
<date>
<month>June</month>
<day>10</day>
<year>2003</year>
</date>
<body>Hindi paliligtasin ng batas mula sa kinakaharap na kasong kriminal si Catholic Bishop Teodoro Bacani kahit pa ito ay isang alagad ng simbahan. Ito ang inihayag ng isang mataas na opisyal ng Department of Justice (DOJ) na tumangging magpabanggit ng pangalan at nagsabing hindi magiging bias ang nasabing kagawaran sa pagsasagawa ng imbestigasyon hinggil sa kasong sexual harassment laban kay Bacani kung isasampa ng kanyang inabuso umanong sekretarya ang kaso sa DOJ. Si Bacani, mula sa Diocese of Novaliches at kilalang spiritual adviser ni El Shaddai leader Mike Velarde ay palihim na umalis sa bansa kahapon at naispatan ng mga alertong mamamahayag sa Ninoy Aquino International Airport (NAIA). Nakasuot ng sports jacket ang naiskandalong obispo nang dumating dakong alas-7:55 ng umaga sa NAIA, sumakay sa Northwest Airline flight NM-028 at naupo sa business class section ng nasabing eroplano patungong San Francisco sa Estados Unidos. Mahigpit na pinigilan ng mga tauhan ng airline security ang mga mediamen na makapanayam si Bacani at makuhanan ito ng litrato. Ayon kay Ferdinand Sampol, hepe ng Bureau of Immigration sa NAIA, naantala ang pag-alis ng eroplano na umabot sa 30 minuto dahilan sa pagpupumilit ng mga mamamahayag na makalapit kay Bacani mula sa pag-alis nito at upang masagot ang akusasyon ng kanyang 34-anyos na sekretarya sa loob ng limang taon. Bagaman nagpalabas ng isang statement si Bacani na pinapabulaanan nito ang akusasyon ng kanyang sekretarya ay mahigpit namang tinuligsa ito ng militanteng grupo ng kababaihan na GABRIELA sa Catholic Bishops Conference of the Philippines (CBCP). Nabigla ang Vatican envoy sa Pilipinas na si Papal Nuncio sa iskandalong kinakaharap ni Bacani na nagpababa sa moral ng simbahang Katoliko. Ayon kay Monsignor Romualdo Ranada, tagapagsalita ng mga diocese, si Bacani at sekretarya nito ay pawang kinausap na ng Vatican envoy at isusumete na sa Congregation of Bishops sa Rome ang kanilang mga testimonya upang pag-aralan at timbangin kasunod ng pagpapalabas ng aksyon dito na makakabuti sa mamamayan at sa simbahan. Gayunman, inamin ni Ranada na posibleng masibak o puwersahang pagbitiwin sa puwesto si Bacani. Samantala, hiniling kahapon ni Bayan Muna Rep. Liza Maza sa mga namumuno ng Simbahang Katoliko na pabalikin agad sa bansa si Bacani upang harapin nito ang kanyang kaso. Sinabi ni Maza na hindi dapat pinayagan ng pamunuan ng simbahan na makabalas ng bansa si Bacani at dapat nitong samantalahin ang isasagawang imbestigasyon upang malinis ang pangalan nito. Sinabi naman ni CBCP spokesman at Cotabato Archbishop Orlado Quevado na lalabas din ang katotohanan hinggil sa nasabing alegasyon. Iginiit ng CBCP na kailangang malaman ng publiko ang buong katotohanan at magiging parusa sa mga paring nasasangkot sa anumang kaso partikular na sa pagnanasa na pangunahing ipinagbabawal ng simbahang Katoliko. (Ulat nina Grace dela Cruz, Butch Quejada, Malou Escudero at Jhay Mejias)</body>
<link>http://www.philstar.com/Article.aspx?articleId=209579&amp;publicationSubCategoryId=92</link>
</article>
<article>
<title>5 milyong mag-aaral walang upuan</title>
<author>Lilia Tolentino/Ely Saludar</author>
<date>
<month>June</month>
<day>10</day>
<year>2003</year>
</date>
<body>Limang milyong mag-aaral ng mga paaralang pampubliko sa bansa ang walang mauupuang desk o upuan sa pagbubukas ng klase sa Hunyo 16. Ayon kay Education Sec. Edilberto de Jesus aabot sa 17.2 milyon ang tinataya nilang mga batang mag-aaral ang magsisipasok sa paaralang pampubliko sa darating na pasukan. Ang nakahanda aniya lamang na desk ay 12.3 milyon kaya humigit kumulang sa 5 milyon ang mga estudyante walang mauupuan sa klase. Sa kanyang briefing kay Pangulong Gloria Macapagal Arroyo sa Malaca&amp;ntilde;ang hinggil sa problemang kinakaharap ng edukasyon sa pagbubukas ng klase, sinabi nito na noong nakaraang taon ay mayroong 315,000 karagdagang desk ang binili para sa karagdagang 462,454 mag-aaral at sa taong ito, bibili ng karagdagang 600,000 mga upuan. Samantala, agad na pinaaksyunan ng Pangulo ang reklamo sa matrikula sa Department of Higher Education at Commission on Higher Education. Ang pahayag ng Pangulo ay kasunod sa pag-anunsyo ng ilang unibersidad at kolehiyo ng pagpapatupad ng mga ito ng panibagong pagtataas ng tuition fee. Nauna rito, nilinaw ng Malaca&amp;ntilde;ang na ipinauubaya na ng Pangulo sa DepEd at CHED ang problema sa matrikula. Gayunman, sinabi ni Presidential Spokesman Ignacio Bunye na kung maraming reklamo sa matrikula ay handang umeksena mismo ang Pangulo. Iniutos na ng Pangulo sa DEpEd at CHED na magsagawa ng hakbang upang mapagbuti ang kalidad ng edukasyon sa bansa. (Ulat nina Lilia Tolentino/Ely Saludar)</body>
<link>http://www.philstar.com/Article.aspx?articleId=209586&amp;publicationSubCategoryId=92</link>
</article>
<article>
<title>Lastimoso sinabon ng Pangulo</title>
<author>Ely Saludar/Angie dela Cruz</author>
<date>
<month>June</month>
<day>10</day>
<year>2003</year>
</date>
<body>Namimiligrong masibak sa puwesto si Land Transportation Chief Roberto Lastimoso matapos na magsagawa ng suprised visit si Pangulong Gloria Macapagal Arroyo sa LTO main office at nagalit ito nang walang madatnan na mga opisyal dito. Bandang alas-4 ng hapon nang dumating ang Pangulo sa LTO main office pero nagulat ito dahil sarado na ang mga window para sa mga nag-aaplay ng lisensya o permit. Nilinaw sa Pangulo ng mga LTO staff na alas-4 ang cut off time kung kaya hindi na tumatanggap pa ng kliyente. Iginiit naman ng Pangulo na hanggang alas-5 ng hapon ang trabaho sa gobyerno kaya nairita ito sa LTO. Nagkaroon din ng pagkakataon ang Pangulo na makausap mismo ang mga mamamayan na nasa sa LTO at dito natuklasan na hindi nabibigyan ang mga ito ng sapat na serbisyo bukod pa sa katakot-takot na pinaiiral na sistema. Dahil dito, iniutos ni Pangulong Arroyo ang pagsususpinde sa ipinatutupad na Early Warning Device (EWD) sa LTO sa lahat ng mga motorista na isa sa kinakailangan para makapagpa-rehistro ng sasakyan. Sinabi ng mga motorista sa Pangulo na tila isang uri ito ng holdap at napipilitan ang mga ito na bumili ng mahigit sa halagang P400 na EWD. (Ulat nina Ely Saludar/Angie dela Cruz)</body>
<link>http://www.philstar.com/Article.aspx?articleId=209593&amp;publicationSubCategoryId=92</link>
</article>
<article>
<title>PNP Drug testing Program sinimulan na</title>
<author>Joy Cantos</author>
<date>
<month>June</month>
<day>10</day>
<year>2003</year>
</date>
<body>Inilunsad na kahapon ang Drug Testing Program ng Philippine National Police (PNP) para sa mga miyembro at opisyal ng PNP bilang pagtalima sa direktiba ni Pangulong Gloria Macapagal Arroyo na dagdagan pa ang ngipin ng batas sa anti-drug abuse campaign ng pamahalaan. Pinangunahan nina Interior and Local Government Secretary Jose Lina Jr. at PNP Chief P/Dir.Gen. Hermogenes Ebdane kasama ng ilan pang top brass ng pulisya ang pagsasailalim sa drug test sa Camp Crame kahapon ng umaga. Naunang nagpadrug test sina Lina at Ebdane at sinundan ng mga top brass sa PNP kasabay ng symposium hinggil sa anti-illegal drugs program sa Multi-Purpose Hall sa naturang kampo. Maliban kay Lina at Ebdane, sumailalim din sa drug test sina bagong Anti-Drug Czar P/Dep. Dir. Edgar Aglipay, P/Dep. Dir. for Operations Virtus Gil at Phil. Drug Enforcement Agency (PDEA) Director Anselmo Avenido Jr. Matapos ang limang minuto, lumitaw na negatibo sa drug test ng PNP-Crime Laboratory sina Lina, Ebdane, Aglipay, Gil at Avenido. Umaabot naman sa mahigit 1,000 mga opisyal at miyembro ng pambansang pulisya ang isinalang sa random drug testing kung saan ang resulta ayon na rin kay Aglipay ay ipalalabas nila sa loob ng 72 oras. Sinabi ni Aglipay na sinimulan na rin kahapon ang serye ng drug testing sa Police Regional Offices sa buong bansa. (Ulat ni Joy Cantos)</body>
<link>http://www.philstar.com/Article.aspx?articleId=209599&amp;publicationSubCategoryId=92</link>
</article>
<article>
<title>Antonio bagong Pangulo ng NPC</title>
<author>Ellen Fernando</author>
<date>
<month>June</month>
<day>10</day>
<year>2003</year>
</date>
<body>Nanalo sa ginanap na eleksyon kamakalawa bilang bagong pangulo ng National Press Club ang standard bearer ng reporm party si Antonio Antonio, provincial editor ng Manila Bulletin laban kay Anthony Giron ng Tempo. Ang eleksyon ay itinakda mula sa pamamahala ni Judge Artemio S. Tipon ng Manila Regional Trial Court Branch 46 matapos na maghain ang grupo ni Giron ng Temporary Restraining Order sa nasabing korte na ipinalabas naman ng nasabing hukom noong Abril 30, ilang araw lamang bago ganapin ang NPC election na dapat ay Mayo 4. Ang running mate ni Antonio na si Alice Reyes ng Journal Group of Publications ang nanalo bilang Bise Presidente laban kay Amor Virata ng Remate. Sina Roman Floresca, asst. business editor ng Philippine Star ang hinalal na bagong Secretary; re-electionist Jimmy Cheng (United Daily News), Treasurer at 12th time winner Sanny Galvez (Manila Bulletin), bilang Auditor. Naging topnotcher sa director si Chief Supt. Cris Maralit na lifetime member. Kasama sa mga director na nahalal sina Pat Sigue, editor ng RP Daily Expose; Joey Venancio, Publisher ng Saksi; Sunny Mallari, Publisher ng Sunny Publishing, Dennis Fetalino, Editor ng Journal Group; Benjie Murillo ng Manila Newswatch; Dennis Inigo, sports editor ng Balita; Yoyoy Alano, sports editor ng Banat at Domeng Panganiban ng Taliba. Iprinoklama ang mga bagong opisyal ni COMELEC Chairman Rosario Inez-Pinzon, clerk of court ni Judge Tipon matapos ang pagbibilang ng boto kahapon ng madaling-araw. (Ulat ni Ellen Fernando)</body>
<link>http://www.philstar.com/Article.aspx?articleId=209603&amp;publicationSubCategoryId=92</link>
</article>
<article>
<title>Bacani pinag-resign</title>
<author>Lilia Tolentino at Jhay Mejias</author>
<date>
<month>June</month>
<day>11</day>
<year>2003</year>
</date>
<body>Pilit umanong pinapirma ng resignation letter ni Papal Nuncio Antonio Franco si Bishop Teodoro Bacani, isang araw bago umalis patungong Amerika ang huli. Sa nakalap na ulat, nabatid na pinigilan din umanong magmisa at magkasal si Bacani noong Linggo. Magmimisa sana si Bacani nitong nakaraang Linggo ng makatanggap ng tawag na huwag nang ituloy at pinagsabihan ring huwag makipag-usap sa media. Pinapirma rin umano siya ng Papal Nuncio sa nakahandang resignation letter bilang obispo ng diocese ng Novaliches. Nilinaw naman ng Catholic Bishops Conference of the Philippines (CBCP) na hindi pa rin apektado ang imahe ng Simbahang Katoliko sa lumabas na iskandalo. Naniniwala ito na biktima lamang ng intriga at pang-aapi si Bacani. Buo rin ang suporta ni El Shaddai leader Bro. Mike Velarde. Sinabi ni Velarde na nananatiling matibay ang paniwala at suporta ng buong samahan ng El Shaddai na walang kasalanan si Bacani at nagsasabi ito ng totoo. Sinabi naman kahapon ni Presidente Arroyo na ipinauubaya niya sa pinakamataas na pamunuan ng Roman Catholic Church sa Vatican sa pamumuno ni Pope John Paul II ang kapalaran ni Bacani na nahaharap sa kasong sexual harassment. Ayon sa Pangulo, ang akusasyon ay kasalukuyang iniimbestigahan ng Vatican kaya makabubuting hintayin na lang ang resulta ng imbestigasyon. Ang panawagang ito ay ginawa ng Pangulo sa harap ng mga espekulasyon na mayroong motibong pulitikal ang bintang kay Bacani dahil ang obispo ay spiritual adviser ng El Shaddai na kapanalig ni dating Pangulong Joseph Estrada. Nagkaroon din ng ibang kulay ang isyu matapos malathala na hindi matagpuan si Carolyn, ang dating sekretarya ni Bacani na nagharap ng naturang kaso. Si Bacani ay umalis ng bansa kamakalawa para sa tatlong linggong bakasyon sa Kansas, USA para bisitahin ang ina at magpatingin sa sakit niyang diabetes. &amp;quot;Let us give Bishop Bacani a time for peace with his mother. And let us give his accuser the opportunity to substantiate her allegations. This is no time for speculations,&amp;quot; anang Pangulo. Hanggat hindi nailalabas ang resulta ng imbestigasyon ng Vatican ay dapat itigil mua ang walang basehang paghuhusga. Samantala, nilinaw naman ng Gabriela na wala sa kanilang pangangalaga ang napaulat na nawawalang si Carolyn. Ayon kay Emmi de Jesus, deputy secretary general ng Gabriela, walang kinalaman ang kanilang organisasyon sa pagsasampa ng pormal na reklamo laban kay Bacani. Ang ina anya ni Carolyn ang tumawag sa Gabriela noong huling linggo ng Marso at humingi ng tulong sa kanila.(Ulat nina Lilia Tolentino at Jhay Mejias)</body>
<link>http://www.philstar.com/Article.aspx?articleId=209689&amp;publicationSubCategoryId=92</link>
</article>
<article>
<title>Pres. GMA pinapaharap sa Sandiganbayan</title>
<author>Malou Escudero/Ely Saludar</author>
<date>
<month>June</month>
<day>11</day>
<year>2003</year>
</date>
<body>Pormal na hiniling kahapon ng kampo ni dating Pangulong Estrada sa Sandiganbayan Special Division na ipatawag at paharapin sa korte sina Pangulong Arroyo, Chief Justice Hilario Davide at iba pang matataas na opisyal ng gobyerno. Nakasaad sa inihaing mosyon ni Atty. Allan Paguia, bagong abogado ni Estrada na dapat ipatawag ng korte sina Arroyo, Davide, Sen. Aquilino Pimentel at tatlong mahistrado ng Supreme Court na sina Justices Artemio Panganiban, Antonio Carpio at Renato Corona kaugnay sa isinampa nilang omnibus motion at mabigyan ng linaw ang diumanoy naganap na sabwatan sa pagpapatalsik kay Estrada. Nakasaad sa mosyon na nananatili pa ring presidente ng bansa si Estrada at hindi ito maaaring litisin ng korte dahil sa taglay nitong &amp;quot;immunity.&amp;quot; Nais ng kampo ni Estrada na kumpirmahin ang nilalaman ng librong &amp;quot;Reforming the Judiciary&amp;quot; na isinulat ni Panganiban. Magugunitang ang impeachment complaint laban sa mga justices na isinampa ng kampo ni Estrada laban sa SC justices ay ibinase rin sa nasabing libro. Nakasaad umano sa libro ang mga kaganapan na naging dahilan ng EDSA Dos kung saan pinaniniwalaang nagkaroon ng sabwatan para maalis sa puwesto si Estrada. Sinabi naman ni Renato Bocar, spokesman ng Sandiganbayan na walang batas na maaaring magbawal sa kanila para ipatawag ang presidente ng bansa at mga mahistrado upang makuha ang kanilang testimonya. Samantala, sinabi ng Malaca&amp;ntilde;ang na hindi maaaring obligahin na humarap sa korte si Pangulong Arroyo. Ayon kay Presidential Spokesman Ignacio Bunye, mayroong jurisprudence na hindi maaaring i-subpoena ang isang nakaupong pangulo ng bansa dahil ito ay mayroong immunity. Sinabi ni Bunye na malinaw na isang panggugulo lamang ang naturang hakbang upang iantala ang kasong plunder na kinakaharap ni Erap. Nakatakdang magpalabas ng legal opinion ang Malaca&amp;ntilde;ang kaugnay na rin ng pinal na desisyon ng Korte Suprema sa legalidad ng panunungkulan ni Pangulong Arroyo. (Ulat ni Malou Escudero/Ely Saludar)</body>
<link>http://www.philstar.com/Article.aspx?articleId=209706&amp;publicationSubCategoryId=92</link>
</article>
<article>
<title>Katulong may 13th month pay na</title>
<author>Malou Escudero</author>
<date>
<month>June</month>
<day>11</day>
<year>2003</year>
</date>
<body>Inaprubahan na sa ikatlo at huling pagbasa ng Mababang Kapulungan ng Kongreso ang pagbibigay ng 13th month pay sa mga house helpers o mas kilala ngayon sa tawag na &amp;quot;kasambahay&amp;quot; o katulong. Nakapaloob sa Magna Carta for Household Helpers na dapat na magkaroon ng minimum na suweldo na P1,500 kada isang buwan ang isang katulong; P1,200 para sa mga naninirahan sa mga chartered cities at first class municipalities at P1,000 isang buwan para sa ibang munisipalidad. Nakasaad din sa Magna Carta na dapat maging miyembro ng Social Security System (SSS) ang mga kasambahay bilang pagtupad sa Republic Act No. 1161. Dapat ding bigyan ng 13th month pay na katumbas sa isang buwang sahod ang mga household help na ibibigay sa kanila bago mag-Disyembre 24 ng bawat taon. Bilang karagdagang benepisyo, ang mga kasambahay ay dapat ding ipatala bilang miyembro ng Philippine Health Insurance Corp. (PhilHealth). Ang Regional Tripartite Wages and Productivity Board ang aatasan na magdetermina kung magkano ang dapat na itaas sa suweldo ng mga kasambahay. Nakasaad din sa Magna Carta na dapat magkaroon ng notarized employment contract ang isang kasambahay at ang employer na isusulat sa dialect o salitang naiintindihan ng dalawang partido. Ang kontrata ay hindi dapat lumampas ng dalawang taon na maaari namang i-renew kada taon kapag natapos na ang kontrata. Dapat nakasulat sa kontrata ang pagbibigay ng leave, rest days at holidays, working hours, rest periods at day off. (Ulat ni Malou Escudero)</body>
<link>http://www.philstar.com/Article.aspx?articleId=209707&amp;publicationSubCategoryId=92</link>
</article>
<article>
<title>Payment time sa LTO in-extend</title>
<author>Angie dela Cruz</author>
<date>
<month>June</month>
<day>11</day>
<year>2003</year>
</date>
<body>Pinag-aaralan ng Land Transportation Office (LTO) na e-extend ang oras sa pagbabayad ng mga motorista sa registration at pagkuha ng lisensiya sa alinmang tanggapan ng LTO nationwide partikular sa Metro Manila. Ayon kay LTO Chief Roberto Lastimoso, bilang pagtalima sa direktiba ni Pangulong Arroyo, nagpapatupad na sila ng mga paraan para ma-extend ang cut-off period sa pagtanggap ng mga bayarin sa ahensiya upang higit na maserbisyuhan ang publiko. Sa kasalukuyan, hanggang alas-4 ng hapon lamang ang cut-off period para sa pagtanggap ng bayarin sa rehistro ng sasakyan at pagkuha ng lisensiya upang ma-reconcile ng maayos ang lahat ng resibo sa buong araw na transaksiyon. Mula alas-7 ng umaga hanggang alas-4 ng hapon ang pasok ng mga cashier sa LTO bukod sa walong oras na working hours ng mga empleyado na mula alas-8 ng umaga hanggang alas-5 ng hapon. Una rito, sinuspinde ni Lastimoso ang implementasyon ng Early Warning Device para sa lahat ng irerehistrong sasakyan sa LTO bilang pagtalima din sa direktiba ni Pangulong Arroyo. Ang naturang direktiba ay nilagdaan ni Lastimoso na nag-uutos din sa lahat ng Regional Directors, Transportation District Offices, Traffic Law Enforcement EWD assemblers/manufacturers at dealers hinggil sa suspension ng EWD. (Ulat ni Angie dela Cruz)</body>
<link>http://www.philstar.com/Article.aspx?articleId=209719&amp;publicationSubCategoryId=92</link>
</article>
<article>
<title>Magsaysay hihirit for President</title>
<author></author>
<date>
<month>June</month>
<day>11</day>
<year>2003</year>
</date>
<body>Iginiit kahapon ni Senator Ramon Magsaysay Jr. na ang tanging magpapa-atras lamang sa kanya sa planong pagtakbo bilang pangulo sa 2004 elections ay kapag nagdesisyon si Pangulong Arroyo na kumandidato. Sinabi ni Sen. Magsaysay, chairman ng senate committees on national defense and security at agriculture and food, na handa siyang magsakripisyo sa kanyang plano na tumakbong pangulo kung si Pangulong Arroyo ay muling tatakbo. Wika pa ni Magsaysay, mayroong hanggang katapusan ng Hulyo ang Pangulo upang magdesisyon kung kakandidato ba ito sa darating na halalan o mananatili sa kanyang December 30 promise na hindi na siya tatakbo. Pero kung hindi na talaga tatakbo si GMA ay nakahanda siyang maging standard bearer ng partido upang maging &amp;quot;healing leader&amp;quot; ng bansa. Aniya, bilang isang mechanical engineer ay handa niyang &amp;quot;kumpunihin&amp;quot; ang anumang sira o diperensiya sa gobyerno sa sandaling mailuklok bilang presidente tulad ng kanyang amang si dating Pangulong Ramon Magsaysay Sr. (Ulat Rudy Andal)</body>
<link>http://www.philstar.com/Article.aspx?articleId=209720&amp;publicationSubCategoryId=92</link>
</article>
<article>
<title>Matinding terror attack!</title>
<author>Lilia Tolentino</author>
<date>
<month>June</month>
<day>12</day>
<year>2003</year>
</date>
<body>Inalerto kahapon ni Pangulong Arroyo ang buong puwersa ng Armed Forces of the Philippines (AFP) at Philippine National Police (PNP) sa posible pang pagdanak ng dugo sa pagitan ng tropa ng gobyerno at Moro Islamic Liberation Front (MILF) kaugnay ng banta na magsasagawa ng pag-atake ang rebeldeng grupo sa pagdiriwang ng Independence Day ngayong araw. Inalerto rin ng Pangulo ang mga sibilyan na maging mapagmatyag sa bantang ito ng MILF kasabay ng pahayag na hindi dapat padala sa takot ang sambayanan dahil ipagpapatuloy ng pamahalaan ang selektibong paglalapat ng parusa sa mga gagawa ng krimen at terorismo. Ngayong araw magtatapos ang 10-araw na idineklarang ceasefire ng MILF at kahapon ay nagbabala si MILF spokesman Eid Kabalu na patitindihin pa ang mga pag-atake sa ibat ibang detachment ng militar sa Central Mindanao matapos ang Hunyo 12. &amp;quot;We will resume attacks on June 12 because there is war here in Mindanao and that war started when the military launched massive offensive in Buliok complex (Pikit, North Cotabato) last February,&amp;quot; mapaghamong tinuran ni Kabalu sa isang phone interview. Una rito, masusing ikinonsidera ng liderato ng MILF ang pagpapalawig ng kanilang ceasefire depende umano sa kondisyon at aksiyon ng administrasyong Arroyo. Sa kasalukuyan si Pangulong Arroyo ay nasa Mindanao upang personal na isuperbisa ang implementasyon ng mga programa ng kanyang gobyerno sa ilalim ng P5.5 bilyong Mindanao National Initiative kung saan mananatili dito ang punong ehekutibo sa loob ng 8 araw. Pangungunahan din ng Pangulo ang selebrasyon ng ika-105 Independence Day ngayong umaga sa General Santos City. Magkakaroon ng seremonya ng pagtataas ng bandila sa GenSan city hall at pag-aalay ng mga bulaklak sa alaala ng mga bayani ng bansa. Magtutungo rin ang Presidente kasama ang iba pang matataas na opisyal ng pamahalaan at imbitadong miyembro ng diplomatic community sa Zamboanga City para doon idaos ang tradisyunal na Vin d Honneur, military command conference at parada. Ermita bagong head ng peace panel Itinalaga ni Pangulong Arroyo si Presidential Adviser on the Peace Process Eduardo Ermita bilang pinuno ng peace panel ng gobyerno sa negosasyong pangkapayapaan sa Moro Islamic Liberation Front (MILF). Pinalitan ni Ermita ang nagbitiw na si Presidential Assistant for Mindanao Jesus Dureza. Inihayag din Pangulo ang paghirang niya kay Sultan Kudarat Governor Pax Mangundatu bilang miyembro ng panel ng gobyerno sa pakikipagnegosasyon sa MILF. (Ulat ni Lilia Tolentino)</body>
<link>http://www.philstar.com/Article.aspx?articleId=209814&amp;publicationSubCategoryId=92</link>
</article>
<article>
<title>PNP inutil sa mga adik na pulis</title>
<author>Malou Escudero</author>
<date>
<month>June</month>
<day>12</day>
<year>2003</year>
</date>
<body>Inutil pa rin umano ang pamunuan ng PNP kaugnay sa pagsibak sa apat na miyembro nito na positibo sa paggamit ng droga. Tinukoy ni Ilocos Norte Rep. Imee Marcos ang apat na pulis na lumabas na positibo sa paggamit ng droga batay sa resulta ng isinagawang drug test ng Philippine Drug Enforcement Agency (PDEA) noong nakalipas na taon. Sa halip aniya na sibakin sa serbisyo, inilipat lamang sa PNP administration at holding centers ang naturang apat na pulis. Sa ilalim ng Comprehensive Dangerous Act of 2002, ang mga opisyal at empleyadong magiging positibo sa paggamit ng ipinagbabawal na gamot ay mahaharap sa kasong administratibo. Maaari rin silang masuspinde o masibak sa trabaho. Batay sa natanggap na ulat ng solon, nasampahan na ng kaso ang apat na pulis na dating nakatalaga sa PDEA. Isinailalim sila ng PDEA sa drug test noong Nobyembre 5, 2002 subalit pitong buwan na ngayon ay wala pa rin umanong nangyari sa mga kasong isinampa. Umaasa naman si Marcos na magtatagumpay at magtutuluy-tuloy na ang mandatory drug testing sa mga pulis. (Ulat ni Malou Escudero)</body>
<link>http://www.philstar.com/Article.aspx?articleId=209831&amp;publicationSubCategoryId=92</link>
</article>
<article>
<title>Velarde kay Bacani walang iwanan</title>
<author></author>
<date>
<month>June</month>
<day>12</day>
<year>2003</year>
</date>
<body>Ito ang binitiwang pahayag ni El Shaddai leader Mike Velarde sa kanyang spiritual adviser na si Bishop Teodoro Bacani. Pinuna ni Velarde ang nakabibinging katahimikan ng Catholic Bishop Conference of the Philippines (CBCP) sa kinakaharap na kontrobersiya ni Bacani. Ayon dito, kung ayaw umanong tumulong ng mga obispo, ang El Shaddai ang lalaban para kay Bacani. Nabuhayan naman ng loob si Bacani sa pag-ulan ng suporta sa kanya at gusto na umano nitong umuwi sa Pilipinas para harapin ang eskandalo at ipagtanggol ang kanyang sarili. Gayunman, kailangan ang pahintulot dito ng simbahan.</body>
<link>http://www.philstar.com/Article.aspx?articleId=209832&amp;publicationSubCategoryId=92</link>
</article>
<article>
<title>Corrupt sa SC patalsikin - SUMAPIL</title>
<author></author>
<date>
<month>June</month>
<day>12</day>
<year>2003</year>
</date>
<body>Nanawagan ang urban poor organization na SUMAPIL o Sulong Maralitang Pilipino na patalsikin ang mga corrupt na miyembro ng Supreme Court dahil sa pagkadismaya sa umanoy umiiral na bureaucratic corruption. Ayon sa grupo, ang mga mahihirap na Pilipino ay lalong naghihirap dahil ang mga job opportunities at iba pang economic gains mula sa mga dayuhang mamumuhunan ay naisasakripisyo bunga ng mga anomalya gaya ng PEA-AMARI at PIATCO. Inakusahan ng grupo ang ilang tiwaling mahistrado ng SC at ilang government officials na sila umanong nakikinabang sa multi-billion contracts na ito na dapat sana ay ang mga Pilipino, partikular ang mga walang trabaho, ang nakikinabang sa mga kontratang ito. Nagbanta ang mga organizer at leader ng SUMAPIL na magsasagawa ng serye ng mga protesta at pickets para kondenahin ang mga tiwaling justices at malawakang corruption sa hudikatura. Para sa kanila, ang parusa para sa kanilang krimen ay impeachment.</body>
<link>http://www.philstar.com/Article.aspx?articleId=209843&amp;publicationSubCategoryId=92</link>
</article>
<article>
<title>Peace mission sa Iraq pinaaatras</title>
<author>Rudy Andal</author>
<date>
<month>June</month>
<day>12</day>
<year>2003</year>
</date>
<body>Iginiit kahapon ni Senator Manuel Villar Jr. sa pamahalaan na ibasura na nito ng tuluyan ang planong pagpapadala ng mga sundalo, pulis at medical personnel bilang peace keeping forces sa Iraq. Sinabi ni Sen. Villar, chairman ng senate committee on foreign relations, malamang na malagay sa panganib ang buhay ng mga Pinoy na magiging bahagi ng peace keeping mission sa Iraq. Aniya, umaabot na sa 29 sundalong Kano ang napatay sa Iraq simula nitong May 1 matapos magdeklara ang US na tapos na ang giyera sa bansa ni Saddam Hussein. Hindi umano malayong maging target din ng mga anti-American groups sa Iraq ng mga Filipino humanitarian mission dahil sa naging pagsuporta ng Pilipinas sa anti-terrorist campaign ng US. Ipinaliwanag pa ni Villar, dapat alaming mabuti ng gobyerno kung ano ang kalagayan sa Iraq upang masiguro ang kaligtasan ng mga Filipino sa sandaling ituloy ang pagpapadala doon ng peace mission. Magugunita na inihayag ng pamahalaan na aabot sa P144 milyon ang gagastusin ng Arroyo government sa deployment ng 500 sundalo, pulis at 100 medical workers sa Iraq. (Ulat ni Rudy Andal)</body>
<link>http://www.philstar.com/Article.aspx?articleId=209845&amp;publicationSubCategoryId=92</link>
</article>
<article>
<title>GMA puwedeng tumakbo  Mike A.</title>
<author>Lilia Tolentino at Rudy Andal</author>
<date>
<month>June</month>
<day>13</day>
<year>2003</year>
</date>
<body>Maaaring buksan pa rin ni Pangulong Arroyo ang opsiyong tumakbong presidente sa 2004 sa kabila na nauna nitong pahayag na hindi na siya tatakbo, dahil marami pa rin ang naniniwalang kailangang maipagpatuloy ng Pangulo ang maraming magagandang programang kanyang sinimulan. Ayon kay First Gentleman Mike Arroyo, pinag-aaralan ng Pangulo ang ibat ibang panig hindi lang yong nagsasabing kailangan siyang tumakbong muli kundi maging yaong pabor na huwag na siyang tumakbo. Bukod aniya sa mga kapanalig pulitikal ng Pangulo, marami sa mga world leaders ang naghayag na ipagpatuloy ni Pangulong Arroyo ang kanyang mga programang pampamahalaan. &amp;quot;Kung ano ang sabihin ni Gloria its up to her, nasa kanya naman yan. May discernment naman siya, nagdarasal naman siya at nandiyan naman ang taong bayan para magsabi kung ano ang gusto nila,&amp;quot; sabi ni Mike. Pero kung si FG Mike ang tatanungin, masaya na siya kapiling ang kanyang unang apo at sa magiging mga apo pa nila. Gayunman, ipinababahala na niya kay Pangulong Arroyo ang desisyon kung lalahok pa ito sa halalan sa 2004. Oposisyon kabado kay GMA Kabado na umano ang oposisyon kay Pangulong Arryo dahil dumarami na ang sektor na humihimok sa Chief Executive na tumakbo sa 2004 presidential elections. Sinabi ni Sen. Robert Barbers na maaaring hindi inaasahan ng oposisyon ang malakas na panawagan sa Pangulo na tumakbo sa kabila ng binitiwan nitong pangako na hindi na kakandidato. Dahil sa signature drive na isinagawa ng mga kongresistang kaalyado ng administrasyon at sa kahilingan ng nakararaming miyembro ng Lakas-CMD, sinabi ni Senate President Franklin Drilon na mahigpit na pinag-aralan umano ngayon ng Pangulo ang kanyang opsyon tungkol sa nalalapit na halalan. (Ulat nina Lilia Tolentino at Rudy Andal)</body>
<link>http://www.philstar.com/Article.aspx?articleId=209962&amp;publicationSubCategoryId=92</link>
</article>
<article>
<title>'Pari, obispo tinablan din ng kasalanan kaya payagan ng mag-asawa</title>
<author>Joy Cantos/Malou Escudero</author>
<date>
<month>June</month>
<day>13</day>
<year>2003</year>
</date>
<body>&amp;quot;Hindi na anghel ang mga pari at obispo, wala kaming armor, tao lang kami tinatablan din ng kasalanan. We do commit mistakes and sometimes we commit crimes,&amp;quot; mariing pahayag kahapon ni Fr. Robert Reyes kaugnay ng kasong sex scandal na kinakaharap ni Bishop Teodoro Bacani Jr. Naniniwala si Reyes na walang bahid ng pulitika tulad ng mga napapaulat ang nangyaring pagkakaladkad sa sex scandal sa pangalan ni Bishop Bacani na inireklamo ng 35-anyos nitong sekretarya. May mga kumalat na ulat na may grupo umanong ibig sumira sa kredibilidad ni Bacani dahil ito ang isa sa pinakamalakas na contender para pumalit kay Manila Archbishop Jaime Cardinal Sin na nakatakdang magretiro sa darating na Agosto 31, dahil masyado umanong bata pa si Manila Auxilliary Bishop Socrates Villegas. Sa kabila nito, sinabi ni Reyes na hindi niya sinasabing guilty sa kaso si Bishop Bacani at hindi rin naman niya maaaring husgahan ang babaeng nag-aakusa rito dahil lilitaw rin umano ang katotohanan sa likod ng kontrobersiyang ito na gumimbal sa Simbahang Katoliko. &amp;quot;Ang alam ko, deeply hurt yung babae, she is seeking for justice, andun siya sa isang undisclosed place undergoing psychological therapy, kailangan niya yun sa ngayon,&amp;quot; ani Reyes. Ayon pa kay Reyes, hindi umano dapat matakot si Bacani para lumantad at ihayag ang katotohanan dahil walang silbi ang anumang signature campain, rally at pagsuporta rito sapagkat malalantad rin ang katotohanan kung inosente ito o guilty sa nasabing kaso. Ayon naman kay Ilocos Norte Rep. Imee Marcos, katulad ng mga apostoles ni Hesus, dapat na payagan na rin ng Simbahang Katoliko na mag-asawa ang mga pari. Ani Rep. Marcos, maiiwasan ng mga pari ang kontrobersiya na kanilang kinasasangkutan tungkol sa mga babae kung hindi na sila pagbabawalang mag-asawa. (Ulat nina Joy Cantos/Malou Escudero)</body>
<link>http://www.philstar.com/Article.aspx?articleId=209969&amp;publicationSubCategoryId=92</link>
</article>
<article>
<title>Marshall Plan sa Mindanao</title>
<author>Rudy Andal</author>
<date>
<month>June</month>
<day>13</day>
<year>2003</year>
</date>
<body>Nanawagan si Senador Gringo Honasan kay Pangulong Arroyo na ipatupad ang isang multi-billion peso mini-Marshall Plan sa Mindanao upang masimulan na ang sosyo-ekonomikong pagpapaunlad sa katimugan. Sa kanyang talumpati sa harap ng ika-apat na Citizens Caucus na ginanap sa Zamboanga City, binigyang-diin ni Honasan na ang &amp;quot;redeployment of resources&amp;quot; o ang pamamahagi ng mahahalagang kagamitan sa mga lugar na nasalanta ng giyera sa Mindanao ay dapat magiging katulad ng ginawa ng Amerika na nagpabilis sa pagbangon ng Europa matapos ang pangalawang digmaang pandaigdig. &amp;quot;Ilang taon na ang nakalipas nang iminungkahi ko ang paglulunsad ng isang mini-marshall plan para sa Mindanao dahil sa paniniwalang ang sumisiklab na sigalot sa katimugan ay malulutas lamang kapag ang pangkapayapaang inisyatibo ng pamahalaan ay merong kakambal na ibat ibang sosyo-ekonomikong programa at mga proyektong pangkaunlaran na lubhang kinakailangan ng mga mamamayan ng Mindanao,&amp;quot; wika ni Honasan. Ayon sa senador mula sa Bicol, nararapat anyang ang iminumungkahing mini-Marshall Plan ay ibabalangkas ng mga taga-Mindanao mismo, sa halip na hayaan ang mga technocrat at mga bureaucrat ng Imperial Manila na gumawa ng walang silbing plano. &amp;quot;Dahil sa ang mga mamamayan ng Mindanao ang direktibang kalahok sa planong ito, makakaya nilang gumawa ng mga hakbang na magpapabago sa takbo ng kanilang buhay,&amp;quot; dagdag ni Honasan. (Ulat ni Rudy Andal)</body>
<link>http://www.philstar.com/Article.aspx?articleId=209975&amp;publicationSubCategoryId=92</link>
</article>
<article>
<title>Erap ibabalik sa Crame</title>
<author>Malou Escudero</author>
<date>
<month>June</month>
<day>13</day>
<year>2003</year>
</date>
<body>Nais ng prosekusyon na pabalikin sa Camp Crame si dating Pangulong Estrada dahil mukha na itong walang sakit at hindi na dapat mamalagi sa Veterans Memorial Medical Center (VMMC). Ayon kay Prosecutor Joel Toralba, hihilingin nila sa Sandiganbayan na ilipat na ng detention ang dating presidente. Wala na anyang justification ang pananatili nito sa ospital at dapat na nitong matikman ang kulungan katulad ni Atty. Edward Serapio na akusado rin sa P4.1 billion plunder case. Matatandaan na sa Camp Crame unang ikinulong sina Estrada at anak na si dating San Juan Mayor Jinggoy Estrada na pansamantalang nakakalaya sa P500,000 piyansa. Pero dinala ang mag-ama sa Fort Sto. Domingo sa Sta. Rosa, Laguna saka inilipat sa Veterans dahil sa ibat ibang sakit. (Ulat ni Malou Escudero)</body>
<link>http://www.philstar.com/Article.aspx?articleId=209981&amp;publicationSubCategoryId=92</link>
</article>
<article>
<title>Tresure hunter hanap sa pagpuslit ng 10,000 piraso ng priceless artifacts</title>
<author>Rudy Andal</author>
<date>
<month>June</month>
<day>13</day>
<year>2003</year>
</date>
<body>Hiniling kahapon ni Sen. Loren Legarda sa Department of Justice (DOJ) na magsagawa ng malawakang imbestigasyon kung bakit naitakas palabas ng bansa ng isang treasure hunter ang tinatayang 10,000 piraso ng priceless artifacts na nakuha mula sa lumubog na barko sa karagatan ng Pilipinas. Dapat umanong alamin ng DOJ kung ang treasure hunter na si Phil Greco, isang dating US marine at sinasabing beterano ng Vietnam War ay maaaring ma-extradite sa Pilipinas upang harapin ang paglabag sa batas ng bansa laban sa treasure hunting. Ang nasabang artifacts ay isusubasta na umano ng isang US firm na Guernsewys ngayong Setyembre kaya inalarma ni Legarda ang National Museum na kumilos upang mapigilan ito. Kung mapapatunayan umanong nilabag ni Greco ang batas sa Pilipinas, wala itong matatanggap ni isang kusing mula sa pagbebentahan ng artifacts sa US. Napag-alaman na kumuha ng permiso mula sa National Museum si Greco subalit hindi nito ipinabatid sa gobyerno kung ano ang kinalabasan ng kanyang misyon. (Ulat ni Rudy Andal)</body>
<link>http://www.philstar.com/Article.aspx?articleId=209985&amp;publicationSubCategoryId=92</link>
</article>
<article>
<title>Sekyu ginulpi ni Pacquiao</title>
<author>Joy Cantos at John Paul Jubelag</author>
<date>
<month>June</month>
<day>14</day>
<year>2003</year>
</date>
<body>Mistulang isang marahas na eksena sa boxing arena ang naganap nang umanoy manggulpi ng guwardiya, manira ng mga kagamitan at magbasag ng bote si International Boxing Federation (IBF) Super Bantamweight champion Manny Pacquiao habang nasa impluwensya ng alak sa isang videoke bar sa General Santos City kahapon ng madaling-araw. Sa report na tinanggap ng Philippine National Police headquarters, naganap ang insidente dakong alas-2 ng madaling-araw sa loob ng Mamayaga Pub-House sa nasabing lungsod. Sa inisyal na imbestigasyon, dakong alas-9:30 ng gabi nang pumasok si Pacquiao kasama ang kanyang grupo kabilang ang dalawang babae sa nasabing videoke bar at umorder ng maiinom. Pasado alas-2 ng madaling-araw nang lapitan ng guwardiyang si Bert Orong ng High Light Security Agency ang mesa kung saan masayang nag-iinuman ang nasabing grupo upang sabihin sa mga ito na magsasara na ang naturang bar. Dahil dito, bigla umanong binulyawan ni Pacquiao si Orong. &amp;quot;Hindi mo ba ako kilala!&amp;quot; sigaw ni Pacquiao na sinagot naman ng naturang guwardiya at iginiit nito na talagang oras na para sila ay magsara. Sa galit ni Pacquiao ay bigla na lamang nitong ipinatikim ang bangis ng kanyang kaliwang kamao na siyang nagpatumba o nagpa-knock-out sa mga kalaban nito sa boxing ring. Gaya ng inaasahan, sumadsad sa mesa ang guwardiya sa unang suntok ni Pacquiao. Hindi pa nakuntento ang lasing na boksingero at binigyan pa ng matinding follow-up ang suntok nito subalit nakailag ang guwardiya kaya tumama ang kamao ng una sa mesa. Sa lakas ng pagkakasuntok ay nawasak ang mesa hanggang sa tumilapon at magkasag-basag ang mga bote. Dahil sa takot ng ibang kostumer ay nagpanakbuhan ang mga ito at hindi na nagsipagbayad. Ayon pa sa mga saksi, nauna sa pagwawala ni Pacqiuao ay naging mainitin ang ulo nito nang tumanggi ang isang singer doon na nakilala lamang sa pangalang Normi sa kanyang alok na mailabas ito. Nabatid na ito ang kauna-unahang pagkakataon na masangkot sa panggugulo ang nasabing boksingero. Sa isang radio interview, mariing pinabulaanan ng Bantamweight champion ang nasabing balita. (Ulat nina Joy Cantos at John Paul Jubelag)</body>
<link>http://www.philstar.com/Article.aspx?articleId=210089&amp;publicationSubCategoryId=92</link>
</article>
<article>
<title>4 reporter, 2 pa 'nalason' sa Senado</title>
<author>Rudy Andal</author>
<date>
<month>June</month>
<day>14</day>
<year>2003</year>
</date>
<body>Anim katao kabilang ang apat na reporter sa Senado ang naging biktima ng &amp;quot;food poisoning&amp;quot; sa pakain ni Senador Robert Jaworski nitong nakalipas na Miyerkules ng tanghali. Ang nasabing pagkain ay nagmula sa staff ni Jaworski na si Janet Santos matapos na mag-cater sa loob ng press room na nakasira sa tiyan ng apat na mamamahayag, isang staff ng Public Information and Media Relations Office (PIMRO) at isang janitor. Matapos umanong makain ng mga ito ang inihandang pananghalian ng staff ni Jaworski gaya ng kanin, itlog ng pugo, asadong baboy at buko pandan ay nakaramdam ang mga ito ng matinding pananakit at pamimilipit ng tiyan kinagabihan kasabay ng kanilang pagtatae o Loose Bowel Movement (LBM) hanggang sa tubig na lamang ang kanilang idinudumi. Ayon sa mga biktima, dapat ay palaging maingat sa paghahanda ng pagkain ang sinumang caterer na kinukuha ng mga Senador upang magpakain sa mga mamamahayag sa Senado at umaasa ang mga ito na hindi na mauulit ang nasabing pangyayari. (Ulat ni Rudy Andal)</body>
<link>http://www.philstar.com/Article.aspx?articleId=210099&amp;publicationSubCategoryId=92</link>
</article>
<article>
<title>8 Pinoy hostage sa Liberia</title>
<author>Ellen Fernando</author>
<date>
<month>June</month>
<day>14</day>
<year>2003</year>
</date>
<body>Kinumpirma kahapon ng Department of Foreign Affairs (DFA) na walong Pilipino ang kabilang sa mga dayuhang bihag ngayon ng mga rebelde sa West African country sa Liberia. Ayon sa DFA, nakatanggap sila ng impormasyon mula sa Vatican-based religious order sa Liberian capital na walong Pilipino ang kasalukuyang hostage doon. Magugunita na kamakailan ay dalawang Pilipino lamang ang iniulat na bihag sa Liberia. Sinabi ni Philippine Ambassador to Nigeria Masaranga Umpa, iniulat sa kanya ng Lebanese Ambassador sa Liberia na ang lahat ng mga Pilipinong bihag ay nasa maayos na kondisyon habang nasa kamay ng mga rebelde. Dahil sa pagbihag sa mga Pilipino, iniutos ng DFA sa mga manggagawang Pilipino doon na umalis sa Liberia dahil sa mga nagaganap na kaguluhan doon kabilang na ang mga pagdaraos ng mga civil strikes. Nagpadala na ang pamahalaan sa Liberia ng 4-man consular team upang alamin ang nasabing ulat at tingnan ang mga kalagayan ng mga Pilipinong bihag ng mga rebeldeng Liberian United for Reconciliation and Democracy sa Monrovia. Humingi na rin ng tulong ang Pilipinas sa Economic Community of West African States. Sinabi ng DFA na walang pondo ang DFA para sa $100,000 na hinihinging ransom ng mga hostage-taker para sa kalayaan ng mga Pilipinong bihag. (Ulat ni Ellen Fernando)</body>
<link>http://www.philstar.com/Article.aspx?articleId=210105&amp;publicationSubCategoryId=92</link>
</article>
<article>
<title>Pagtatag ng ARMM Unified Command iniutos</title>
<author>Lilia Tolentino</author>
<date>
<month>June</month>
<day>14</day>
<year>2003</year>
</date>
<body>Iniutos na ni Pangulong Gloria Macapagal-Arroyo ang pagtatatag ng Autonomous Region in Muslim Mindanao (ARMM) Unified Command sa ilalim ng Southern Command ng Armed Forces of the Philippines (AFP). Nakapaloob ang direktiba sa Executive Order No. 212 na ang bisa ay magmumula sa 15 araw matapos ng publikasyon ng direktibang ito na may petsang Mayo 28,2003. Ang pagtatatag ng grupong pangdepensa ng ARMM ay naayon sa kasunduang pangkapayapaan ng Moro National Liberation Front at gobyerno noong 1996. Sinabi ng Pangulo na bagaman ang kaayusang pangseguridad at pangdepensa ng ARMM ay isang responsibilidad ng gobyerno nasyonal, kailangang magtalaga ng mga sundalong malapit sa ARMM. Ang mga kuwalipikadong residente ng ARMM ang siyang bibigyang prayoridad para maging miyembro ng ARMM Unified Command. Sa ilalim ng EO, bagaman mayroong sariling mga sundalo ang ARMM, kontrolado sila ng AFP partikular sa pangangasiwa ng Southern Command. (Ulat ni Lilia Tolentino)</body>
<link>http://www.philstar.com/Article.aspx?articleId=210111&amp;publicationSubCategoryId=92</link>
</article>
<article>
<title>Transport strike di tuloy</title>
<author>Angie dela Cruz</author>
<date>
<month>June</month>
<day>14</day>
<year>2003</year>
</date>
<body>Hindi na itutuloy ng transport groups sa pangunguna ng Pinagkaisang Samahan ng mga Tsuper at Operators Nationwide (PISTON) ang pag-aaklas upang maparalisa ang biyahe sa darating na Lunes sa pormal na pagbubukas ng klase ng mga mag-aaral. Sinabi ni PISTON President Medardo Roda na tinatanggal na ng kanilang samahan ang tigil biyahe sa tuwing may nais hilingin sa pamahalaan dahilan sa ang maliliit na mamamayan lamang ang maaapektuhan ng naturang hakbang. Unang iginiit ng PISTON sa pamahalaan na kanilang gagamitin ang mga kamay na bakal upang himukin ang oil companies na ma-roll back ang halaga ng gasolina mula sa orihinal nitong presyo noong Mayo 2002. Isinantabi na rin ng PISTON ang kahilingan nitong itaas ang singil sa pasahe dahil sa ito ay dinidinig na ng Land Transportation Franchising and Regulatory Board (LTFRB) at inaasahang maipalalabas na rin ng nasabing ahensya ang desisyon hinggil dito. (Ulat ni Angie dela Cruz)</body>
<link>http://www.philstar.com/Article.aspx?articleId=210117&amp;publicationSubCategoryId=92</link>
</article>
<article>
<title>Anomalya sa lupa nabisto</title>
<author>Angie dela Cruz</author>
<date>
<month>June</month>
<day>14</day>
<year>2003</year>
</date>
<body>Ibinunyag kahapon ng mga land-owner ng Bulacan ang umanoy sabwatan ng ilang ahensiya ng pamahalaan at mga private developer hinggil sa pagkamkam ng mga lupain sa nabanggit na lalawigan. Sa pahayag ni Mrs. Victoria Cabral ng Meycauayan, Bulacan, land-owner ng 20,000 square meters (2 hectares) na lupain na nasa bahagi ng Lambakin, Marilao, Bulacan at isa sa umanoy nabiktima, pinepeke umano ang mga papeles ng mga lupa upang maging agricultural area ang mga industrial and residential zones nang sa gayon, sa pamamagitan naman ng Comprehensive Agrarian Reform Program (CARP) ng pamahalaan ay makuha naman sa tunay na nagmamay-ari. Sa pahayag ni Mrs. Cabral, ang kanyang lupain ay nasa ilalim ng Operation Land Transfer ng namayapa nang si Quintin Bernardo. Noong nakaraang Hunyo 1999 sa pamamagitan ng isang nagngangalang Fortunato Bernardo, attorney-in-fact ni Quintin Bernardo, ay nagkaroon ng joint venture agreement sa dalawang binanggit na developer at dinebelop ang nabanggit na lupain kung saan ginawang subdivision na siyang ibinebenta sa mga potential buyers. Nang makarating sa kaalaman ni Cabral ay agad itong humingi ng assistance sa Department of Agrarian Reform (DAR) na kaagad namang nagbigay ng &amp;quot;ceased and deceased order&amp;quot; upang matigil ang operasyon ng mga naturang debeloper. Subalit hindi anya nangyari ito at tuluyang ibinenta ang naturang property na siya naman umanong kinunsinti ng DAR. (Ulat ni Angie dela Cruz)</body>
<link>http://www.philstar.com/Article.aspx?articleId=210122&amp;publicationSubCategoryId=92</link>
</article>
<article>
<title>Kidnap victim tinodas</title>
<author>Angie Dela Cruz at Gemma Amargo</author>
<date>
<month>June</month>
<day>15</day>
<year>2003</year>
</date>
<body>Pinatay ng mga kidnapper ang anak ng isang negosyante kahit na ang pamilya nito ay sinasabing nagbayad ng ransom sa mga dumukot dito noong nakaraang buwan sa Caloocan, samantala naaresto ang limang kidnappers nito kabilang ang isang dating pulis. Kinilala ang biktima na si Edwin Navarro, 26, residente ng Taytay st., Maypajo, Caloocan. Samantala ang mga suspek ay nakilalang sina Mariano Garegis ng Cabiao, Nueva Ecija, isang AWOL na pulis at dating miyembro ng PNP Special Action Force noong 1993; Amando Dionaldo alyas Andoy, 38, ng Taguig; Renato Dionaldo alyas Natoy, 36; Virgilio Varona alyas Junior, 34 at Rudy Larido na pawang taga-Tacloban. Nakumpiska sa kanila ang kalibre .45 baril, mga bala at kotseng Lancer na may plakang DEH 498 na ginamit sa pagtangay sa biktima. Nabatid na ang biktima ay dinukot noong umaga ng Mayo 13, 2003 sa isang gym na pag-aari nito sa A. Mabini st., ilang metro lamang ang layo sa Caloocan city hall at police headquarters. Dinala umano ang biktima sa Laurel, Batangas at dito itinago ng ilang araw at makalipas ang isang linggo, nakipag-ugnayan ang mga kidnaper sa pamilya nito at humingi ng P40 milyon kapalit ng kalayaan ni Navarro. Nagkasundo umano ang mga ito na magkikita sa isang hindi binanggit na lugar para doon iabot ang pera, subalit matapos maibigay umano ng pamilya ng biktima ang hinihinging ransom ay hindi pa rin pinakawalan si Navarro. Lingid sa pamilya ni Navarro, napatay na ang biktima noong araw na ito ay dukutin ng mapuruhan ito matapos hatawin sa ulo ng isa sa mga suspek. Bunsod nito, humingi ng tulong ang pamilya Navarro sa Police Anti-Crime Emergency Response (PACER) kaya naaresto ang limang suspek sa isinagawang operasyon sa lalawigan ng Batangas. Mabilis ding nagtungo sa Laurel, Batangas ang mga awtoridad at pamilya ng biktima matapos na ituro ng mga suspek ang lugar kung saan nila inilibing ang bangkay ni Navarro. Positibo naman itong kinilala ng kanyang kapatid. Nabatid na ang bangkay ay noon pang Mayo 19 natagpuan ng mga tauhan ng Laurel PNP subalit dahil walang kumukuha ay ipinalibing na lamang nila. Tumanggi naman ang kapatid ng biktima na kumpirmahin kung nagbayad nga sila ng ransom sa mga suspek. Kasong kidnapping with murder sa Caloocan City Prosecutors Office ang inihahandang isampa sa mga suspek. (Ulat nina Angie Dela Cruz at Gemma Amargo)</body>
<link>http://www.philstar.com/Article.aspx?articleId=210230&amp;publicationSubCategoryId=92</link>
</article>
<article>
<title>Trabaho sa mga kabataan sa Mindanao</title>
<author>Lilia Tolentino</author>
<date>
<month>June</month>
<day>15</day>
<year>2003</year>
</date>
<body>Isang emergency employment project para sa mga kabataang hindi na pumapasok sa paaralan ang ilulunsad ni Pangulong Arroyo para hikayatin silang tumulong sa gawaing pangkomunidad sa halip na maganyak umanib sa mga armadong grupong nagsasagawa ng terorismo. Ayon sa Pangulo, ang proyektong ito ay magsasanay sa mga kabataang hindi na nag-aaral para maging Salaam Peace Corps. Bukod anya sa kikita na ang mga batang ito, magsisilbi silang tagapamuno sa pagsasagawa ng mga serbisyong pangkomunidad. Ang pondong gagamitin sa proyektong ito ay magmumula sa $33 milyong social fund para sa ARMM ng World Bank. Hindi nabanggit ng Pangulo kung ilang kabataan ang makikinabang sa proyektong ito. Inihayag din ng Pangulo ang pagpapatupad ng Livelihood and Peace Program o LEAP na tutulong sa mga dating rebeldeng Moro National Liberation Front na magkaroon ng buhay na mapayapa at produktibo. Isasangkot ang mga dating rebelde sa Warehouse at Solar Dyer sa Tamontaka, Cotabato city para pangalagaan ang ani ng mga magsasaka. (Ulat ni Lilia Tolentino)</body>
<link>http://www.philstar.com/Article.aspx?articleId=210237&amp;publicationSubCategoryId=92</link>
</article>
<article>
<title>Bayani suko na sa basura</title>
<author>Lordeth Bonilla</author>
<date>
<month>June</month>
<day>15</day>
<year>2003</year>
</date>
<body>Surender na si Metro Manila Development Authority (MMDA) Chairman Bayani Fernando sa paghahanap ng lugar na mapagtatapunan ng basura makaraang ilipat nito sa mga lokal na opisyal ang responsibilidad na sila na lamang ang maghanap ng dumping site. Hiningi ni Fernando ang tulong ng mga mayor dahil maging ang tanggapan nito ay nahihirapan na umanong maghanap ng magiging tapunan ng tone-toneladang basura na nanggagaling sa kalakhang Maynila. Nais nitong ipaubaya sa local government unit ang paghahanap ng lugar at ang MMDA na lamang ang magiging responsable pagdating sa pinansiyal. Sinabi nito na higit na kailangan niya ang tulong ng mga alkalde para masolusyonan lamang ang krisis sa basura ng Metro Manila. (Ulat ni Lordeth Bonilla)</body>
<link>http://www.philstar.com/Article.aspx?articleId=210244&amp;publicationSubCategoryId=92</link>
</article>
<article>
<title>Bagyong Egay nagbanta sa Bicol region</title>
<author>Angie dela Cruz</author>
<date>
<month>June</month>
<day>15</day>
<year>2003</year>
</date>
<body>Patuloy na lumalakas ang bagyong Egay at nakaambang manalasa sa Bicol region. Ganap na alas-4 ng hapon si Egay ay namataan ng PAGASA sa layong 130 kilometro silangan hilagang silangan ng Borongan, Eastern Samar taglay ang pinakamalakas na hanging 85 kilometro bawat oras malapit sa gitna at may pabugso hanggang 100 kilometro bawat oras. Ngayon Linggo, si Egay ay inaasahang nasa layong 140 kilometro ng hilaga hilagang kanluran ng Virac, Catanduanes o 140 kilometro ng hilagang silangan ng Daet, Camarines Norte. Bukas, araw ng Lunes si Egay ay tinatayang nasa layong 280 kilometro hilaga hilagang silangan ng Casiguran, Aurora at 300 kilometro hilaga hilagang silangan ng Basco, Batanes sa Martes. Nananatiling nakataas ang babala ng bagyo bilang 2 sa buong Samar provinces, Catanduanes, Sorsogon, Albay, Camarines provinces kasama na ang Polilio Island. Signal number 1 naman ang buong Quirino, Isabela, Aurora, Quezon, Masbate, Burias island, Romblon, Dinagat island, Leyte provinces, Marinduque at northern Cebu. (Ulat ni Angie dela Cruz)</body>
<link>http://www.philstar.com/Article.aspx?articleId=210250&amp;publicationSubCategoryId=92</link>
</article>
<article>
<title>Sibakan sa gobyerno sisimulan na</title>
<author>Rudy Andal</author>
<date>
<month>June</month>
<day>15</day>
<year>2003</year>
</date>
<body>Nagpahayag ng pagkabahala kahapon si Sen. Tessie Aquino-Oreta na posibleng simulan na ang pagsibak sa 50,000 empleyado ng gobyerno matapos na isumite ni Finance Secretary Jose Isidro Camacho sa Malaca&amp;ntilde;ang ang isang draft executive order sa pagpapanipis ng burukrasya. Sinabi ni Oreta na mukhang tinupad lamang ni Camacho ang rekomendasyon ng International Monetary Fund (IMF) sa pamahalaan na magsasagawa ng mass layoffs upang mabawasan ang problema ng taunang budget deficit ng gobyerno. Bagamat mababawasan ang gastos ng pamahalaan sa pagpapasuweldo ng government workers, posibleng mapasama naman ito dahil malamang na tumaas naman ang unemployment at inflation sa bansa. Ayon sa report, nakatakda nang ipalabas ng Malaca&amp;ntilde;ang ang isang executive order upang magsilbing giya ng government agencies sa pagpapatupad ng voluntary retirement programs sa kani-kanilang tanggapan. Sinabi ni Oreta na halata umanong sinunod ni Camacho ang rekomendasyon ng IMF dahil halos ilang linggo lamang ang nakakaraan mula nang irekomenda ng IMF ang pagtanggal ng 6,800 government employees bawat taon sa loob ng pitong taon upang mabalanse ang paggamit ng budget ng pamahalaan. (Ulat ni Rudy Andal)</body>
<link>http://www.philstar.com/Article.aspx?articleId=210255&amp;publicationSubCategoryId=92</link>
</article>
<article>
<title>8 OFWs na nakakulong sa HK humingi ng saklolo</title>
<author>Rudy Andal</author>
<date>
<month>June</month>
<day>15</day>
<year>2003</year>
</date>
<body>Kinalampag kahapon ni Sen. Robert Barbers ang tanggapan ni Foreign Affairs Secretary Blas Ople kung ano na ang kalagayan ng Transfer of Sentenced Prisoner Treaty sa pagitan ng Pilipinas at Hong Kong. Ginawa ito ni Barbers matapos sumulat sa kanya ang walong overseas Filipino workers (OFWs) na kasalukuyang nakakulong sa ibat-ibang piitan ng Hong Kong Special Administrative Region at humingi ng tulong upang maipatupad ang nasabing tratado. Nais ng mga nakakulong na OFWs na sina Maria Remedios Coady, Luis Macatangay, Orlando Pagatpatan, Mario delos Reyes, Renato Tandoc at Felipe Casta&amp;ntilde;eda na mailipat sila ng kulungan sa Pilipinas upang madalaw ng mga kamag-anak. Hindi naman binanggit sa sulat nila kung anong kaso ang kinasangkutan ng mga ito. Sa ipinadalang liham ni Barbers kay Ople, inusisa ng mambabatas na kung umiiral na ang nasabing tratado, dapat umanong ilipat na ng kulungan ang anim na OFWs sa ilalim ng Prisoners Exchange Program (PEP) ng Hong Kong. (Ulat ni Rudy Andal)</body>
<link>http://www.philstar.com/Article.aspx?articleId=210258&amp;publicationSubCategoryId=92</link>
</article>
<article>
<title>&amp;quot;GMA walang kinalaman sa pulitika&amp;quot;</title>
<author>Lilia Tolentino</author>
<date>
<month>June</month>
<day>16</day>
<year>2003</year>
</date>
<body>Wala akong kinalaman sa pulitika.&amp;quot; Ito ang mariing itinanggi ni First Gentleman Miguel &amp;quot;Mike&amp;quot; Arroyo na may kinalaman siya sa malakas na ugong mula sa ibat ibang sektor na tumakbo sa 2004 elections ang kanyang asawa na si Pangulong Gloria Macapagal-Arroyo. Iginiit ni G. Arroyo na mas gugustuhin pa niya ang magkaroon ng pribadong buhay bilang ordinaryong mamamayan. &amp;quot;I want to spend quality time with my grandchild Mikaela&amp;quot; ani G. Arroyo. Pero hindi naman umano niya masisisi ang ibat ibang sektor at mga personalidad sa Pilipinas at sa ibang bansa na hilinging tumakbo si Gng. Arroyo sa 2004 elections. Aniya, makikita naman ang matatag na liderato ni Gng. Arroyo at kung paano siya naninindigan na sugpuin ang terorismo. Gayunman, aminado si G. Arroyo na mahirap siyang makaiwas sa mga intriga bilang First Gentleman, ngunit iginiit niya na magagamit niya ang atensyong ito para makatulong sa Philippine sports. Sa pamamagitan ng FG Foundation, nilalayon ng First Gentleman na makamit ng bansa ang First Filipino Olympic Gold, lalung-lalo na sa mga non-traditional sports tulad ng wushu, billiards, taekwondo, shooting at chess. Tinatayang sa chess na pinakamalaganap na laro sa bansa maaaring magtamo ang Pilipinas ng gold medal sa darating na SEA Games kung saan ang chess ay kabilang na sa mga medal sports. Matatandaang ang Pilipinong si Eugene Torre ang kauna-unahang chess grand master sa buong Asya. Sa kasalukuyan ay binabalangkas na ng FG Foundation sa pamamagitan ng project consultant nito na si Rod Nepomuceno at ng mga sports associations ang sistema para maibahagi ang tulong pinansyal at training sa mga atletang may potensyal. (Ulat ni Lilia Tolentino)</body>
<link>http://www.philstar.com/Article.aspx?articleId=210366&amp;publicationSubCategoryId=92</link>
</article>
<article>
<title>TB No.1 killer pa rin sa Pilipinas, 75 katao namamatay araw-araw</title>
<author>Ellen Fernando</author>
<date>
<month>June</month>
<day>16</day>
<year>2003</year>
</date>
<body>Walong taon mula nang ipatupad ng pamahalan ang paraang paggagamot sa tuberculosis (TB)na inirekomenda ng World Health Organizations, mataas pa rin ag bilang ng mga Pilipinong nagtataglay ng nasabing sakit at tinatayang may 75 katao ang namamatay sa TB araw-araw sa Pilipinas. Ayon sa Department of Health, ikaapat ang TB sa mga pangunahing sanhi ng pagkamatay ng mga Pilipino at ikaanim sa mga pangunahing sanhi ng sakit sa bansa. Ikapito rin ang Pilipinas sa buong mundo sa dami ng populasyong may TB at ikalawa naman sa Western Pacific region ng WHO. Noong l996, ipinatupad ng DOH ang Directly Observed Treatment Short Course chemotherapy o DOTS para sa mga positibong may TB sa ilalim ng National Tuberculosis Program ng pamahalaan. Sa DOTS, kailangan ang partisipasyon ng isang traetment partner&amp;quot; upang i-monitor ang araw-araw na pag-inom ng gamot ng pasyente at kung ano ang epekto ng gamot sa katawan nito. Ayon sa Reach Out Foundation International, sa kasalukuyan ang DOTS ay makikita sa mga health centers sa 66 na probinsya at sa ilang pribadong kilinika. Mayroon ding 3,000 TB diagnostic facilities sa buong bansa. Naging matagumpay ang paggamot sa TB dahil sa DOTS ngunit nananatiling mataas ang bilang ng may TB sa bansa. Bukod sa 75 na namamatay sa TB araw-araw, tinatayang 200 ang positibong may TB sa bawat 100,000 Pilipino. Mayroon ding 250, 000 bagong kaso ng TB ang naiuulat bawat taon, at dalawang-katlo ng mga may sakit nito ang hindi nagpapakonsulta sa doktor. (Ulat ni Ellen Fernando)</body>
<link>http://www.philstar.com/Article.aspx?articleId=210382&amp;publicationSubCategoryId=92</link>
</article>
<article>
<title>Kaso ni Bishop Yalung idinulog kay Sin</title>
<author>Ellen Fernando</author>
<date>
<month>June</month>
<day>16</day>
<year>2003</year>
</date>
<body>Humingi na ng tulong sa tanggapan ni Manila Archbishop Jaime Cardinal Sin ang isang negosyante upang hilingin na aksyunan at tapusin na ang labanang legal sa pagitan nito at ni Antipolo Bishop Crisostomo Yalung. Bukod sa kasong maliscious mischief, nasangkot din si Bishop Yalung sa isang iskandalo matapos na maanakan umano nito ang isang parishioner. Bukod kay Novaliches Bishop Teodoro Bacani na kasalukuyang nasasangkot sa sex scandal, isa rin sa sinasabing kandidato na maaaring pumalit sa puwesto ni Sin na magreretiro sa Agosto 31 ay si Yalung. Dahil dito, hiniling ni Quin Baterna, pangulo ng Limitless Potentials Inc. kay Cardinal Sin na makialam na sa kaso na isinampa ng nasabing kompanya laban kay Yalung na umaabot na sa anim na taon sa korte bunga ng umanoy dilatory tactics ng abogado ng pari na nagsisilbing kinatawan ng simbahang Katoliko. Sinampahan ng Limitless Potential, isang advertising company si Yalung sa Makati Municipal Trial Court dahil sa umanoy &amp;quot;malicious destruction&amp;quot; ng mga billboards ng nasabing kompanya sa San Carlos Seminary sa EDSA, Guadalupe noong l996. Samantala, nagsagawa ng prayer rally kamakalawa ng gabi ang religious group na El Shaddai sa pangunguna ng kanilang leader na si Mike Velarde sa Para&amp;ntilde;aque City bilang suporta kay Bishop Bacani na nahaharap sa kasongsexual harassment. Sinabi ni Velarde na sa kasalukuyan, hindi pa niya nakakausap si Bacani at ng nagreklamong sekretarya nito subalit naniniwala sila na walang kasalanan si Bishop Bacani na siya ring tagapagsalita ng El Shaddai. May 100 pari mula sa ibat ibang pastoral group at diocese ang nagpahayag ng kanilang suporta kay Bacani. (Ulat ni Ellen Fernando)</body>
<link>http://www.philstar.com/Article.aspx?articleId=210383&amp;publicationSubCategoryId=92</link>
</article>
<article>
<title>Mass lay-off sa gobyerno tsismis lang</title>
<author>Ely Saludar</author>
<date>
<month>June</month>
<day>16</day>
<year>2003</year>
</date>
<body>Pinabulaanan ng Malaca&amp;ntilde;ang na magpapatupad ito ng malawakang pagsibak sa mga empleyado ng gobyerno bilang bahagi ng pagresolba sa problema sa budget deficit. Sinabi ni Presidential Spokesman Ignacio Bunye na walang katotohanan ang nasabing ulat at hindi dapat paniwalaan ng publiko lalo na ng mga empleyado. &amp;quot;Sa ating pagkakaalam ay walang malawakang pagtatanggal ng tao sa ating pamahalaan kung kaya ang mga nagtatrabaho ng maayos ay walang dapat na alalahanin. Huwag maniwala sa mga tsismis,&amp;quot; paliwanang ni Bunye. Ito ay matapos na ibunyag ni Senador Tessie Aquino-Oreta na aabot sa 50,000 government employees ang napipintong mawalan ng trabaho kaugnay ng mass lay-off na ipatutuapd upang maiwasan ang lumulobong budget deficit. Ani Oreta, nagsumite na ng draft ng Executive Order si Finance Secretary Jose Isidro Camacho sa Malaca&amp;ntilde;ang upang ipatupad ang mass lay-off sa mga empleyado ng gobyerno bilang pagsunod sa payo ng International Monetary Fund (IMF). (Ulat ni Ely Saludar)</body>
<link>http://www.philstar.com/Article.aspx?articleId=210395&amp;publicationSubCategoryId=92</link>
</article>
<article>
<title>PMA cadet napiling mag-aral sa West Point</title>
<author>Joy Cantos</author>
<date>
<month>June</month>
<day>16</day>
<year>2003</year>
</date>
<body>Isang kadete ng Philippine Military Academy (PMA) na katatapos lamang ng plebehood sa naturang institusyon ang nagdala ng karangalan sa Pilipinas matapos na isa ito sa mga mapapalad para magpatuloy ng pag-aaral sa United States Military Academy (USMA) sa West Point, New York City. Kinilala ni Armed Forces of the Philippines (AFP) Chief of Staff Gen. Narciso Abaya, isa ring West Pointer ang nasabing kadete na si Cadet Carl Liwanag. Sa Cadet Liwanag na nagmula sa Metro Manila ay anak ni Phil. Air Force Col. Ricardo Liwanag at isa sa mapalad na 14 estudyante mula sa ibat ibang military institution sa ibat ibang bansa na nakapasa sa pagsusulit para sumapi sa USMA Class 2007. Nabatid na naging mahigpit ang kompetisyon para mapabilang sa USMA at kasama sa mga rekisitos ang academic records, atribusyon sa pamumuno, physical fitness, pagpasa sa qualifying exam at interview. Ayon kay Abaya, si Cadet Liwanag ang napili sa kabuuang 160 na estudyanteng nominado mula sa ibat ibang bansa para mag-aral sa USMA na magkakaroon ng benepisyong tulad ng buong matrikula na ibinibigay lamang sa 3-4 na international students na tinatanggap sa West Point. Base sa rekord ng AFP, umaabot sa kabuuang 72 Pilipino ang nagsipagtapos sa West Point simula noong l913 na maliban kay Abaya ay kinabibilangan rin ni dating Pangulong Fidel Ramos. Nakatakdang umalis patungong New York si Cadet Liwanag bukas. (Ulat ni Joy Cantos)</body>
<link>http://www.philstar.com/Article.aspx?articleId=210396&amp;publicationSubCategoryId=92</link>
</article>
<article>
<title>Bar fee itinaas ng SC</title>
<author>Grace Amargo</author>
<date>
<month>June</month>
<day>16</day>
<year>2003</year>
</date>
<body>Magtataas ng bar fee ang Supreme Court (SC) ngayong darating na bar examination sa buwan ng Setyembre. Sa isang pahinang resolusyon na ipinalabas ng SC, nabatid na napagkasunduan sa en banc nito na itaas ang nasabing bayad sa bar ng P500. Mula sa dating P1,750 ay tataas ito ng P2,250. Ang pagtataas ng bar fee ay alinsunod sa sulat na ipinadala ng bar confidant na humihiling na maitaas ang bayad sa bar exam. Inaasahan na dadagsa ngayong taon ang mga bar examinees dahil sa sobrang baba ng porsyento ng mga pumasa sa 2002 bar examiners na umabot lamang sa 19 porsyento mula sa kabuuang bilang. Si Associate Justice Reynato Puno ang magiging bar chairman sa taong ito. Malaki naman ang pangamba ng ilang bar examiners dahil kilala si Puno na mahigpit pagdating sa taxation law. (Ulat ni Grace Amargo)</body>
<link>http://www.philstar.com/Article.aspx?articleId=210400&amp;publicationSubCategoryId=92</link>
</article>
<article>
<title>Walang phaseout sa 2-stroke motorbikes</title>
<author>Rudy Andal</author>
<date>
<month>June</month>
<day>17</day>
<year>2003</year>
</date>
<body>Pinal na! Hindi na dapat pang mangamba ang may 1.7 milyong tricycle drivers sa bansa matapos tiyakin kahapon ni Senator Robert Jaworski na hinding-hindi ipe-phaseout ang 2-stroke na motorsiklo sa bansa lalot hindi ito lumalabag sa ipinatutupad na Clean Air Act ng pamahalaan. Ayon kay Jaworski, hindi totoo ang naunang naglabasang report na hindi irerehistro o huhulihin ang sinumang tsuper na nagmamaneho ng motorsiklong may 2-stroke engine. Tiniyak nito na hindi maaapektuhan ang pasada ng mga tricyle na may 2-stroke ang makina at wala anyang magaganap na phaseout. Dahil sa mga naglabasang ulat, milyong bilang ng mga tricycle drivers sa bansa ang nagpaplanong maglunsad ng tigil-pasada. Inaasahan namang hindi na ito matutuloy. Kamakailan ay ipinatawag ni Jaworski sina Land Transportation Office (LTO) Secretary Roberto Lastimoso at DOTC Undersecretary Arturo Valdez para pagpaliwanagin hinggil sa sumbong na &amp;quot;phaseout&amp;quot; ngunit naliwanagan ang isyung ito sa joint Senate and Congressional oversight committee. Sa paliwanag ni Lastimoso, may ilang grupo lamang ang nais sumabotahe sa ipinatutupad na Republic Act 8749 o lalong kilala sa Clean Air Act. Ikinatuwa naman ni Ariel Lim, presidente ng National Confederation of Tricycle Operators and Drivers Association of the Philippines (NACTODAP), ang naturang katiyakan na aniyay mag-aalis ng pangamba sa milyong bilang niyang kasamahan dahil na rin sa takot na mawalan sila ng hanapbuhay. Ilang tricyle dealers rin sa bansa ang umamin na naapektuhan ang kanilang benta kamakailan bunga ng lumabas na maling balita. Sa press conference sa Makati city kahapon, sinabi ni Manuel Gaspar Albos, senior vice-president for marketing ng Norkis Trading, kung magiging sinsinan lamang ang kampanya ng pamahalaan hinggil sa Clean Air Act, mas marumi umano ang usok na nagmumula sa mga sasakyang pang-diesel kumpara sa mga motorsiklo sa lansangan.(Ulat ni Rudy Andal)</body>
<link>http://www.philstar.com/Article.aspx?articleId=210485&amp;publicationSubCategoryId=92</link>
</article>
<article>
<title>EDSA 4 ikakasa ni Erap</title>
<author>Lilia Tolentino</author>
<date>
<month>June</month>
<day>17</day>
<year>2003</year>
</date>
<body>Nagbanta si dating Pangulong Joseph Estrada na posibleng maglunsad ng EDSA People Power 4 ang masang dismayado sa kawalan ng hustisya sa bansa kung hindi pakikinggan ng korte ang kanyang petisyong ipatawag sina Pangulong Arroyo, Chief Justice Hilario Davide Jr., Sen. Aquilino Pimentel, Defense Sec. Angelo Reyes at tatlong mahistrado ng Supreme Court na umanoy nagsabwatan para mapatalsik siya sa puwesto. Nagsimula na kahapon ang pormal na pagdinig ng Sandiganbayan Special Division sa kahilingan ni Estrada na ipatawag si Pangulong Arroyo at iba pang matataas na personalidad na nagkaroon ng partisipasyon sa EDSA Dos. Sinabi ni Atty. Alan Paguia, abogado ni Estrada, nais nilang baligtarin ng Special Division ang ruling ng SC kaugnay sa presidency ni Arroyo dahil nagkaroon ng &amp;quot;pre-judgement&amp;quot; ang mga justices. Ayon naman kay Prosecutor Dennis Villaignacio, mali ang kahilingan ng kampo ni Estrada dahil wala aniyang legal jurisprudence na maaaring magbigay ng karapatan sa Sandiganbayan na baligtarin ang naunang desisyon ng SC. Pinal na anya ang desisyon sa legalidad ng pagka-Pangulo ni Arroyo at ang Korte lang ang puwedeng bumaligtad nito. Ayon pa dito, taktika lang ito ng depensa dahil wala nang maipakitang ebidensiya sa mga kaso ni Estrada. Binigyang diin naman ni Presidential Spokesman Ignacio Bunye ang paninindigan ng Malaca&amp;ntilde;ang na ipaubaya na lang sa Sandiganbayan ang pagpapasya sa petisyon ng dating pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=210492&amp;publicationSubCategoryId=92</link>
</article>
<article>
<title>'Pag di tumakbo si GMA:Danding manok ng Lakas</title>
<author>Rudy Andal/Malou Escudero</author>
<date>
<month>June</month>
<day>17</day>
<year>2003</year>
</date>
<body>Si businessman Eduardo &amp;quot;Danding&amp;quot; Cojuangco Jr. ang no. 2 choice ng nakararaming miyembro ng Lakas-NUCD, itoy kapag hindi tumakbo si Pangulong Arroyo sa 2004 elections. Sinabi kahapon ni Sen. Robert Barbers sa isang news briefing sa senado na umaabot na umano sa 53 miyembro ng Lakas ang pumapabor na maging no.2 choice ng ruling party si Danding sa sandaling hindi tumuloy si Pangulong Arroyo. Ayon kay Barbers, magaling na negosyante si Danding at ito ang kailangan ng bansa upang mapaangat ang ating ekonomiya. Dahil dito, tuluyang nawala sa eksena sina Senate President Pro-tempore Juan Flavier, Sen. Ramon Magsaysay Jr. at dating Education Sec. Raul Roco na pawang nag-aambisyon na maging standard bearer ng ruling party. Inamin naman kahapon ni dating Pangulong Estrada na wala pa ring presidential candidate ang oposisyon bagaman at napabalita na ang posibleng pagtakbo ni Danding. Sa isinagawang presscon sa Sandiganbayan, sinabi ni Estrada na hindi pa sila nakakapamili kina Fernando Poe Jr., Sen. Panfilo Lacson at Danding. Marami pa naman anyang oras at magsasagawa muna siya ng konsultasyon sa lider ng kanyang partido bago sila magpalabas ng desisyon na posibleng ihayag nila sa Agosto. Si FPJ pa rin ang mas gusto ni Estrada na maging pambato ng oposisyon dahil hindi pa naman aniya tahasang tumatanggi ang una sa pagtakbo. Naniniwala si Estrada na naghihintay lamang ng tamang pagkakataon si FPJ. (Ulat nina Rudy Andal/Malou Escudero)</body>
<link>http://www.philstar.com/Article.aspx?articleId=210498&amp;publicationSubCategoryId=92</link>
</article>
<article>
<title>RP kandidatong drug capital ng Asya</title>
<author>Rudy Andal</author>
<date>
<month>June</month>
<day>17</day>
<year>2003</year>
</date>
<body>Nagbabala kahapon si Senator Robert Barbers na kapag nabigo ang ating mga awtoridad na malutas ang drug problem ay posibleng ang Pilipinas ang magiging drug capital ng Asya sa susunod na limang taon. Sinabi ni Sen. Barbers, nasa alarming level na ang suliranin sa droga sa bansa kaya dapat ay doblehin ng PNP at Philippine Drug Enforcement Agency (PDEA) ang kanilang trabaho upang madurog ang mga drug traffickers na ito. Ani Barbers, hindi sapat na maaresto ang mga big time drug traffickers na ito kundi dapat siguruhing makasuhan at mahatulan upang magsilbing babala sa iba pang elemento na nais magpasok ng droga sa bansa. Wika ng senador, dapat magkaroon ng sample ang pamahalaan kung saan ay isalang na sa bitayan ang mga nahatulan ng drug traffickers upang ipakita natin na hindi tayo nagbibiro sa ating kampanya laban sa droga. Iginiit pa ni Barbers na kapag nakita ng mga drug syndicates na ito na mayroon tayong binitay na drug traffickers ay mapapatunayan nilang hindi nagbibiro ang gobyerno sa paglaban sa drug problem. (Ulat ni Rudy Andal)</body>
<link>http://www.philstar.com/Article.aspx?articleId=210503&amp;publicationSubCategoryId=92</link>
</article>
<article>
<title>Apat patay kay 'Egay'</title>
<author>Joy Cantos</author>
<date>
<month>June</month>
<day>17</day>
<year>2003</year>
</date>
<body>Apat katao ang kumpirmadong nasawi samantalang isa pa ang nawawala sa patuloy na paghagupit ng bagyong Egay sa Bicol at Eastern Visayas Region, ayon sa ulat ng National Disaster Coordinating Council (NDCC) kahapon. Kinilala ni NDCC executive director ret. Major Gen. Melchor Rosales ang mga namatay na sina Arvin Dacuma, 10; Lorna Dacuma, 27; Mark Dacuma, 3 at Leo Tapalla, 30, pawang nalunod ng umapaw ang Antiao river sa bayan ng Catbalogan, Samar. Nawawala naman si Frankie Dacuma, 5 anyos. Dahilan sa malakas na alon at walang humpay na pag-ulan ay kinansela ang mga biyahe sa mga pantalan sa mga bayan ng Matnog, Bulan at Pilar, Sorsogon; Tabaco, Albay; Legazpi City; Virac, Catanduanes; Sabang Port sa Caramoan, Camarines Sur. Iniulat rin ng NDCC ang naganap na landslide kamakalawa sa Brgy. Basud Almeria sa lalawigan ng Biliran. Samanta isang bangka ang lumubog sa karagatan ng Calamanay at Parola island sa Jose Panganiban, Camarines Norte. Ligtas naman ang lahat ng pasaherong sakay nito. (Ulat ni Joy Cantos)</body>
<link>http://www.philstar.com/Article.aspx?articleId=210508&amp;publicationSubCategoryId=92</link>
</article>
<article>
<title>PGMA kandidato sa pagka-UN Secretary General</title>
<author>Rudy Andal</author>
<date>
<month>June</month>
<day>18</day>
<year>2003</year>
</date>
<body>Malaki ang posibilidad na hindi na tumakbo si Pangulong Arroyo sa darating na 2004 elections sa sandaling makuha nito ang puwesto bilang secretary-general ng United Nations sa darating na Oktubre. Bagaman wala namang opisyal na pahayag dito ang Malaca&amp;ntilde;ang kaugnay sa sinasabing balak na pagtakbo ni GMA upang maging susunod na UN secretary-general, malakas ang ugong sa Palasyo ukol dito. Kung saka-sakali ay pangalawang Filipino ang mailuluklok bilang UN sec-gen kapag nakuha ni Pangulong Arroyo ang nasabing posisyon kung saan ang naunang nakakuha nito ay si yumaong UN sec-gen at matagal naging foreign affairs secretary ng ilang naging presidente na si Carlos P. Romulo. Inaasahan namang susuportahan ng Asian bloc ang pagtakbo ni GMA bilang kapalit ni Kofi Anan ng Gambia na kasalukuyang UN secretary general sa nasabing prestigious position. Maging si US Pres. George Bush ay posibleng suportahan ang nominasyon ni Pangulong Arroyo bilang UN sec-gen dahil sa pagsuporta naman ng Pilipinas bilang miyembro ng &amp;quot;coalition of the willing&amp;quot; sa paglaban sa terorismo partikular ang pag-atake ng US sa Iraq. Kapag hindi na tumakbo si GMA sa darating na 2004 elections ay malamang na si businessman Eduardo &amp;quot;Danding&amp;quot; Cojuangco Jr. na ang magiging standard bearer ng ruling party na Lakas-CMD sa 2004 presidential polls kung saan ay magkakaroon ng koalisyon sa Nationalist Peoples Coalition (NPC) ni Danding. Ayon naman kay Sen. Robert Barbers, dumarami na ang mga Lakas members na sumusuporta kay Cojuangco upang maging second choice sakaling hindi na tumakbo si GMA sa darating na eleksiyon. Sinabi ni Sen. Barbers, kapag nagwaging presidente si Cojuangco ay magagamit nito ang kanyang expertise sa larangan ng pagnenegosyo dahil subok na itong magaling na ekonomista at negosyante na iginagalang hindi lamang sa business sector kundi maging sa larangan ng pulitika kung saan siya ay itinuturing na kaalyado ng mga nasa administrasyon at nasa oposisyon. Ipinaliwanag naman ni Senate Majority Leader Loren Legarda na si Danding ang nakikita din niyang uniting candidate na suportado ng mga nasa Lakas at suportado din ng Laban ng Demokratikong Pilipino (LDP) na pinamumunuan ni Sen. Edgardo Angara. (Ulat ni Rudy Andal)</body>
<link>http://www.philstar.com/Article.aspx?articleId=210605&amp;publicationSubCategoryId=92</link>
</article>
<article>
<title>Bagyong Egay nasa Batanes</title>
<author>Angie dela Cruz</author>
<date>
<month>June</month>
<day>18</day>
<year>2003</year>
</date>
<body>Patuloy na lumalakas at nagbabanta ang bagyong Egay na ngayon ay patungong Batanes. Huling namataan ang bagyo sa layong 210 kilometro hilagang silangan ng Aparri, Cagayan o 80 kilometro ng timog silangan ng Basco, Batanes. Taglay ni Egay ang pinakamalakas na hanging 120 kilometro bawat oras at may pagbugso hanggang 150 kilometro bawat oras. Bukas, si Egay ay inaasahang nasa layong 360 kilometro hilaga hilagang silangan ng Basco o 190 kilometro timog silangan ng Taipei, Taiwan. Patuloy na nakataas ang babala ng bagyo bilang 3 sa buong Batanes, northern Cagayan kasama na ang Babuyan islands. Signal number 2 naman sa buong Ilocos Norte, Apayao, Kalinga, Abra, nalalabing bahagi ng Cagayan at northern Isabela. Signal number 1 sa nalalabing bahagi ng Luzon. Patuloy namang naaapektuhan ng bagyo ang habagat kaya nakakaranas ng pag-ulan sa buong Luzon partikular sa Metro Manila at Visayas. (Ulat ni Angie dela Cruz)</body>
<link>http://www.philstar.com/Article.aspx?articleId=210621&amp;publicationSubCategoryId=92</link>
</article>
<article>
<title>Forced evacuation tuwing may bagyo inutos ni PGMA</title>
<author>Ely Saludar</author>
<date>
<month>June</month>
<day>18</day>
<year>2003</year>
</date>
<body>Inatasan ni Pangulong Arroyo ang mga lokal na pamahalaan na gumamit na ng police power upang ipatupad ang puwersahang paglilikas sa mga residente na malapit sa ilog. Ayon sa Pangulo, maiiwasan na magkaroon ng mga biktima ng kalamidad kung ipatutupad ang nasabing hakbang. Ang kautusan ng Pangulo ay matapos na dumalaw ito sa Calbayog at Catbalogan, Samar kung saan ay marami ang naging biktima ng bagyo. Inatasan ng Pangulo ang Department of Budget and Management na agad ibigay sa lokal na pamahalaan ng Samar ang kanilang 5 porsiyentong Internal Revenue Allotment (IRA) upang magamit ito sa pagtulong sa mga residenteng sinalanta ng kalamidad. Nagbigay rin ang Pangulo ng P50,000 bilang tulong sa pamilya ni Renato Dacoma ng Barangay Canlapwas, Catbalogan na namatayan ng asawa na apat na buwang buntis kasama ang 9-anyos na anak at pinsan dahil sa pag-apaw ng Antiao River dulot ng malakas na pag-ulan. Ikinalungkot ng Pangulo ang nasabing pangyayari dahil marami rin ang nabiktima na kung tutuusin ay hindi naman matindi ang hagupit ng bagyong Egay. (Ulat ni Ely Saludar)</body>
<link>http://www.philstar.com/Article.aspx?articleId=210622&amp;publicationSubCategoryId=92</link>
</article>
<article>
<title>'Erap huwag kang makasarili'</title>
<author>Malou Escudero</author>
<date>
<month>June</month>
<day>18</day>
<year>2003</year>
</date>
<body>Hiniling kahapon ng ilang mambabatas kay dating Pangulong Estrada na manahimik na lang at huwag gamitin ang pananakot na sisiklab ang EDSA 4 sakaling mawalang saysay ang inihaing impeachment complaint laban sa walong mahistrado ng Korte Suprema. Sinabi ni Capiz Rep. Fred Castro na lumalabas na makasarili si Estrada dahil sa ginawa nitong panawagan sa publiko na mag-alsa laban sa kasalukuyang pamahalaan at pag-initan ang mga mahistrado ng Korte Suprema. Kung talaga aniyang mahal ni Estrada ang masa, hindi niya hahayaang manggulo ang mga ito o magkagulo na naman sa Pilipinas. Sinabihan naman ni Surigao del Sur Rep. Prospero Pichay si Estrada na isantabi muna ang pansariling kapakanan at unahin ang ikabubuti ng bansa. Dapat aniyang pagtuunan na lamang ng pansin ng dating presidente ang mga kaso nito sa Sandiganbayan sa halip na magsilbing mitsa sa pag-uudyok sa mga tagasuporta nito. Sinabi pa ni Pichay na dapat ding irespeto ni Estrada ang Kongreso sa gagawin nitong pagdinig at hatol sa inihain nitong reklamo laban sa mga mahistrado. Minaliit naman nina House Majority Leader Neptali Gonzales II at Taguig/Pateros Rep. Allan Cayetano ang babala ni Erap dahil hindi na kakayanin pa nito na makapanghikayat pa sa taumbayan para maglunsad ng people power. Sinabi ni Gonzales na tanggap na ng publiko ang panunungkulan ni Pangulong Arroyo at maaring hakot na lamang para magwelga ang makukuha nito. Sinabi naman ni Cayetano na sa kabila na marami pa ring nakikisimpatiya kay Estrada, hindi ito sapat para sa isang pag-aalsa bukod pa sa walang military component o suportang militar ang mga ito. Pinayuhan ng mga mambabatas si Estrada na lumaban na lamang ito sa 2004 elections para malaman kung may tiwala pa ang taumbayan sa kanya. (Ulat ni Malou Escudero)</body>
<link>http://www.philstar.com/Article.aspx?articleId=210632&amp;publicationSubCategoryId=92</link>
</article>
<article>
<title>Transport groups kumampi kay Lastimoso</title>
<author>Angie dela Cruz</author>
<date>
<month>June</month>
<day>18</day>
<year>2003</year>
</date>
<body>Lumagda sa isang manifesto ang malalaking transport groups sa bansa upang suportahan ang pangasiwaan ni Land Transportation Office (LTO) Chief Roberto Lastimoso. Nakasaad sa manifesto na nilagdaan ng PCDO-ACTO, PISTON, FEJODAP, NACTODAP at FERCODA na sila ay patuloy na naniniwala sa kakayahan ni Lastimoso dahil sa mga repormang ipinatutupd nito sa ahensiya tulad ng pag-implementa ng information technology system sa ahensiya upang mapadali ang serbisyo ng mga tanggapan ng LTO sa taumbayan sa ilalim ng computerization program ng DOTC-LTO. Sa pamamagitan din ng IT, nawawalis ang corruption sa ahensiya, naglalaho ang mga fixer at tumataas ang revenue collection ng LTO. Umabot sa P6 bilyon ang revenue collection ng LTO noong 2002. Personal na nagtungo sa tanggapan ni Lastimoso ang naturang mga representatives at opisyales ng naturang mga samahan at dito ay pormal na ipinaabot ang kanilang pagsimpatiya sa pamunuan ng LTO dala-dala ang naturang manifesto. &amp;quot;Walang masamang ginawa si Assec Lastimoso para sa aming samahan kaya suportado kami sa kanya. Layunin talaga ni Assec sa ahensiya ay mapabuti ang sistemang ipinatutupad sa mga tanggapan ng LTO para maisaayos at mapabilis ang serbisyo publiko.. yung usapin sa Early Warning Device, ang kaligtasan at buhay ng mga tao ang pinangalagaan ng LTO... at ito ang dapat malaman ng lahat,&amp;quot; nagkakaisang pahayag nina PISTON head Medardo Roda at Efren de Luna, pangulo ng PCDO-ACTO. Hiniling din ni Roda na ipagpatuloy ang kampanya laban sa mga colorum at out-of-line vehicles dahil ito ang isa sa mga bagay na pumipilay sa legal na operasyon ng samahan. (Ulat ni Angie dela Cruz)</body>
<link>http://www.philstar.com/Article.aspx?articleId=210634&amp;publicationSubCategoryId=92</link>
</article>
<article>
<title>2 hostage na Pinoy sa Liberia laya na</title>
<author>Ellen Fernando</author>
<date>
<month>June</month>
<day>18</day>
<year>2003</year>
</date>
<body>Kinumpirma ng Department of Foreign Affairs na nakalaya na ang magkapatid na Pinoy na iniulat na binihag ng mga rebelde sa Liberia matapos na makapagbayad umano ng halagang $100,000. Ayon sa embahada ng Pilipinas sa Nigeria, pinakawalan noong Sabado ang magkapatid na Julito at Renato Carpentero kasama ang iba pang Lebanese hostages sa Pabuken Maryland country matapos ang ilang araw na negosasyon ng Liberian authorities sa mga rebelde na kasapi ng Liberian United for Reconciliation and Democracy sa Monrovia. (Ulat ni Ellen Fernando)</body>
<link>http://www.philstar.com/Article.aspx?articleId=210641&amp;publicationSubCategoryId=92</link>
</article>
<article>
<title>Utol ni Ping kakasuhan ng explosives</title>
<author>Joy Cantos at Lordeth Bonilla</author>
<date>
<month>June</month>
<day>19</day>
<year>2003</year>
</date>
<body>Sasampahan ng kasong kriminal ng PNP-Criminal Investigation and Detection Group (PNP-CIDG) ang pamunuan ng isang security agency na pagmamay-ari ng kapatid ni Senador Panfilo Lacson matapos na makunan ito ng bomba at iba pang mga eksplosibo sa isinagawang raid sa Para&amp;ntilde;aque City kamakalawa ng gabi. Ayon kay PNP-CIDG Chief P/Director Eduardo Matillano, patuloy silang nangangalap ng mga kaukulang dokumento laban sa Golden Armour Security and Allied Services Inc. na pag-aari umano ni Romulo Lacson, nakatatandang kapatid ni Senator Lacson na matatagpuan sa Maja Food Plaza, Ninoy Aquino Ave., Bgy. San Dionisio nasabing lungsod. Sinabi ni Matillano na sinalakay ng mga operatiba ng PNP-CIDG ang naturang security agency kamakalawa ng gabi matapos makatanggap ng impormasyon na may nakatagong bomba dito. Nakarekober ng dalawang C-4 bomb na nakalagay sa isang kahon ng alak at apat na granada na nakalagay naman sa isang kahon ng sapatos at iba pang gamit pampasabog. Iginigiit naman ng kapatid ni Lacson na &amp;quot;planted&amp;quot; umano ang nakuhang mga pampasabog dahil wala silang itinatagong bomba sa kanilang security agency na ginagamit lamang para sa security training ng mga bagitong guwardiya bago ang mga ito isabak sa trabaho. Naghihinala rin ang kampo ni Lacson na &amp;quot;demolition job&amp;quot; ang nasabing raid upang wasakin ang kredibilidad ng senador na nauna nang nagpahayag ng kanyang ambisyong kumandidato sa 2004 presidential elections. Binigyang diin naman ni Matillano na ginagampanan lamang nila ang kanilang tungkulin upang pangalagaan ang peace and order sa bansa. (Ulat nina Joy Cantos at Lordeth Bonilla)</body>
<link>http://www.philstar.com/Article.aspx?articleId=210728&amp;publicationSubCategoryId=92</link>
</article>
<article>
<title>Erap walang lugar sa Crame</title>
<author>Joy Cantos</author>
<date>
<month>June</month>
<day>19</day>
<year>2003</year>
</date>
<body>Masyadong masikip para pagkulungan ni dating Pangulong Estrada ang Camp Crame sa oras na ilipat ito dito mula sa Veterans Memorial Medical Center. Sinabi ni Police Security and Protection Office chief, P/Chief Supt. Prospero Noble na walang sapat na pasilidad sa loob ng Crame at ang mga kulungan sa loob nito ay nararapat lamang sa mga kriminal na may mabibigat na kaso at hindi para sa dating Pangulo ng bansa. Kung siya ang tatanungin, sinabi ni Noble na mas nararapat umanong ikulong si Estrada sa Fort Sto. Domingo sa Sta. Rosa, Laguna kung saan nakakulong ngayon ang nagrebelyong si dating ARMM Governor Nur Misuari. Hindi umano akma para sa dating punong ehekutibo na ikulong sa detention cell alinman sa Police Anti-Crime Emergency Response (PACER), Intelligence Group (IG) at Criminal Investigation and Detection Group (CIDG) na mga pinagpipilian ng PNP sakaling ipag-utos na ng Sandiganbayan na ilipat ng kulungan si Estrada. Samantala, nakahinga ng maluwag ang PNP sa bigat ng pasanin sa malaking halaga ng gastusin sa bill ni dating Pangulong Estrada makarang ihayag kahapon ni PNP spokesman P/Sr. Supt. Leonardo Bataoil na aakuin na ng Department of Budget and Management ang pagbabayad sa Veterans kung saan pansamantalang nakakulong si Estrada. Kabilang sa mga binabayaran noon ng PNP ang pagkain ng 60 security personnel na nagbabantay kay Estrada, kuryente at iba pa. Matatandaan na may P20 milyon pa ang hindi nababayaran ng PNP sa Veterans sa electric bill pa lamang ni Erap. (Ulat ni Joy Cantos)</body>
<link>http://www.philstar.com/Article.aspx?articleId=210745&amp;publicationSubCategoryId=92</link>
</article>
<article>
<title>Al-Ghozi itinuro ng kasama sa LRT bombing</title>
<author>Grace dela Cruz</author>
<date>
<month>June</month>
<day>19</day>
<year>2003</year>
</date>
<body>Tiyak nang maisusulong ang mga kasong kriminal laban kay Indonesian terrorist Fathur Al-Ghozi makaraang positibong ituro ng kasamahan nito matapos pagharapin ang dalawa sa isinagawang preliminary investigation kahapon sa Department of Justice (DOJ). Sinampahan sina Al-Ghozi at Mukles Yunos ng kasong multiple murder, multiple frustrated murder at multiple attempted murder kung saan positibong kinilala ng huli ang una na siyang nag-utos sa kanya na magtanim ng bomba sa Light Rail Transit (MLRT) noong Rizal Day, December 30, 2000. Ibinunyag rin ni Mukles ang ibat ibang alias na ginagamit ni Al-Ghozi at mga partisipasyon nito sa pambobomba kaya hindi agad nasasakote ng mga awtoridad. Si Al-Ghozi ang siyang nagsasagawa ng switch ng mga bombang itinatanim at ang nagre-repack sa mga kahon ng bomba habang si Mukles ang gumagawa ng mga wirings ng bomba. Binigyan naman ng DOJ panel opf prosecution ng hanggang Hulyo 2 si Al-Ghozi para magsumite ng kanyang reply hinggil sa alegasyon laban sa kanya. Sinabi naman ng prosecution na malaki ang naitulong ng ginawang pagtuturo ng harapan ni Mukles kay Al-Ghozi dahil dito magkakaroon ng matibay na ebidensiya ang DOJ para maisulong ang nasabing mga kaso. (Ulat ni Grace dela Cruz)</body>
<link>http://www.philstar.com/Article.aspx?articleId=210746&amp;publicationSubCategoryId=92</link>
</article>
<article>
<title>3-buwan taning ni GMA sa droga</title>
<author>Ely Saludar</author>
<date>
<month>June</month>
<day>19</day>
<year>2003</year>
</date>
<body>Binigyan ni Pangulong Arroyo ng tatlong buwang palugit ang Philippine National Police at Philippine Drug Enforcement Agency upang malansag ang sindikato ng droga sa bansa. Iniutos rin kahapon ng Pangulo na tutukan din ang mga opisyal ng gobyerno at pulitikong dawit dito. Tiniyak ng Pangulo na walang sasantuhin ang kampanya laban sa illegal drugs at target ang mga pulis, drug pushers, dealers at pulitiko na nagsisilbing mga padrino. Personal nitong imomonitor ang anti-drug campaign at sa loob ng tatlong buwan ay kailangang may positibong resulta. Sinabi ng Pangulo na kahit konektado sa mga makapangyarihang tao ang mga drug lords at kailangang ito ay ibunyag at tugisin na parang mga pangkaraniwang kriminal. Nanawagan din ang Pangulo sa media at publiko na makipagtulungan sa kampanya. Inihayag rin ng Pangulo na P1 bilyon ang inilaan sa anti-drug campaign na ang pondo ay mula sa Philippine Charity Sweepstakes Office (PCSO). (Ulat ni Ely Saludar)</body>
<link>http://www.philstar.com/Article.aspx?articleId=210758&amp;publicationSubCategoryId=92</link>
</article>
<article>
<title>Hirit ni Gringo: Sagipin ang mga magsasaka</title>
<author>Rudy Andal</author>
<date>
<month>June</month>
<day>19</day>
<year>2003</year>
</date>
<body>Iminungkahi kahapon ni Senador Gregorio &amp;quot;Gringo&amp;quot; Honasan na kinakailangan ang ibayong proteksiyon ng pamahalaan sa mga magsasaka sa pamamagitan ng pagtatayo ng mga &amp;quot;typhoon-proof&amp;quot; na imprastraktura at pasilidad upang matiyak ang tuluy-tuloy na masaganang ani sa kabila ng mga kalamidad na dumarating sa bansa. Ayon sa senador mula sa Bicol, taun-taon ay milyong magsasaka ang nasasalanta ng mga bagyo at nawawalan ng kabuhayan at tahanan tuwing may bagyo kung saan ang kanyang lalawigan ay isa sa palaging dinadaanan ng mga bagyong dumadagok sa Pilipinas. Ito aniya ang dahilan kung bakit sa National Recovery Program (NRP) na binalangkas ni Honasan ay kanyang binigyang-pansin ang kahalagahan ng modernisasyon ng agrikultura kasabay sa pagpapairal ng tunay na reporma sa lupa. Ang NRP ay tinangkilik kamakailan ng Citizens Caucus, isang koalisyon ng mahigit 300 multisectoral groups, sa kanilang ika-apat na pagpupulong sa Zamboanga City. Binigyang-diin ni Honasan na isang susi sa pang-ekonomiyang pagsulong ng bansa ay ang pagpapaunlad ng sektor ng agrikultura sa pamamagitan ng modernisasyon nito at ibayong tulong ng gobyerno sa anyo ng farm-to-market roads, mabilis at mahusay na patakaran ng pagpapautang sa magsasaka, at pagbibigay ng post-harvest at marketing assistance. &amp;quot;Huwag nating hayaang mawalan ng kabuhayan ang ating mga magsasaka sapagkat lalo lang dadami ang dadagsang mga taga-probinsiya sa mga siyudad na magiging &amp;quot;urban poor&amp;quot; at biktima lamang ng mga sindikato ng iskwater at iba pang kriminal,&amp;quot; ani Honasan. (Ulat ni Rudy Andal)</body>
<link>http://www.philstar.com/Article.aspx?articleId=210759&amp;publicationSubCategoryId=92</link>
</article>
<article>
<title>Ika-400 taon ng San Miguel Parish pangungunahan ni FG Mike Arroyo</title>
<author></author>
<date>
<month>June</month>
<day>19</day>
<year>2003</year>
</date>
<body>Pangungunahan ni First Gentleman Mike Arroyo bilang honorary chairman ng organizing committee ang pagdiriwang ng ika-apat na daang taong anibersaryo ng San Miguel Arkanghel Parish na sumasakop sa Malaca&amp;ntilde;ang at ilan sa mga pinakamatatandang paaralan sa bansa katulad ng San Beda College, Centro Escolar University, College of the Holy Spirit at V. Mapa High School. Naglinya ang committee ng serye ng mga aktibidades para sa 40 araw na kapistahan na magtatapos sa unveiling ng historical market sa Setyembre 28 sa courtyard ng simbahan na kilala na bilang National Shrine of St. Michael and the Archangels. Sinabi ni Ambassador to Laos Antonio L. Cabangon Chua, overall chair ng committee, na nagpahayag ang First Gentleman ng full support sa pagdiriwang na ito. Winika ni Chua na binigyang diin din ni FG Arroyo ang kahalagahan ng nasabing okasyon. Ang San Miguel ang kauna-unahang Parish sa bansa na dedicated sa Arkanghel. Itinayo ito noong taong 1603 bilang isang Franciscan community para sa mga Japanese Christians.</body>
<link>http://www.philstar.com/Article.aspx?articleId=210764&amp;publicationSubCategoryId=92</link>
</article>
<article>
<title>3 kidnaper todas; biktima patay din sa shootout</title>
<author>Jeff Tombado at Joy Cantos</author>
<date>
<month>June</month>
<day>20</day>
<year>2003</year>
</date>
<body>CAMP OLIVAS, San Fernando, Pampanga - Tatlong pinaghihinalaang miyembro ng kilabot na kidnap-for-ransom group at ang kinidnap ng mga itong babae ang napatay matapos magkabarilan sa isang checkpoint sa lalawigan ng Tarlac kamakalawa. Sa ulat na isinumite ni Tarlac Provincial Police Office Chief Sr. Supt. Mario Sandiego kay Police Regional Office (PRO) 3 Director C/Supt. Vidal Querol, dalawa sa mga napatay na kidnapper ang kinilalang sina Ruel Gapasin, 25, ng Caloocan City at Ismael Adela. Binawian naman ng buhay sa Tarlac Provincial Hospital matapos magtamo ng tama ng bala sa baba na tumagos sa ulo ang kidnap victim na si Letty Co Tan, negosyante at residente ng Para&amp;ntilde;aque City. Sa inisyal na ulat ng pulisya, alas-10 ng gabi kamakalawa ng magsagawa ng checkpoint ang mga operatiba ng Tarlac City Police at Police Anti-Crime Emergency Response (PACER) hinggil sa impormasyon na dadaan sa Romulo highway Bgy. Tibag ang isang kinarnap na kulay pulang Toyota Lite ace van na may plakang ULK-341. Lingid sa mga operatiba ay may tangay na kidnap victim ang mga suspek. Naispatan naman ng mga operatiba ang naturang van subalit ng makitang papalapit ang mga pulis ay agad nagpaputok ang mga suspek na lulan nito at saka binuwelta ang van sa palayan at inabandona ang sasakyan. Kasunod nito, isang XLT jeepney na may plakang CRV-299 ang biglang sinagasa ang checkpoint habang nagpapaputok ang mga suspek na sakay nito. Apat sa sakay nito na armado ng M-16 at M-14 rifles ang bumaba at nakipagbarilan. Tumagal ng halos dalawang oras ang &amp;quot;running gunbattle&amp;quot; at bangkay na bumulagta ang tatlong kidnapper. Natagpuan naman ang biktimang si Tan sa inabandonang jeep. Bago ang pagkakapatay sa mga suspek ay sinasabing si Tan ay una nang binaril ng isa sa mga suspek dahil sa mga putok na narinig sa loob ng naturang sasakyan. May nakita ring marka na binigti ang biktima. Nabatid na si Tan ay kinidnap sa Sucat, Para&amp;ntilde;aque noong Hunyo 17 ng gabi ng limang armadong lalaki. Nitong Miyerkules, Hunyo 18 ay nagkaroon ng negosasyon kung saan humingi ng P20 milyon ang mga kidnapper ngunit natawaran ng P10 milyon. Napag-alaman pa na ang Lite Ace van na ginamit ng mga kidnapper ay pag-aari ng isang Gurnet Singh, isang Bombay na isa ring kidnap victim na dinukot noong Hunyo 9 sa Caloocan City. Ni-release si Singh kinabukasan sa boundary ng Caloocan at Quezon City matapos magbigay ng P100,000 ransom pero kinuha ng mga kidnapper ang kanyang sasakyan. Nabatid pa na matapos kidnapin si Singh, tumira uli ang grupo nitong Hunyo 12 at dinukot ang isang Mrs. Yu sa isang lugar sa Metro Manila. Pinakawalan din ito noong Hunyo 14 sa Nueva Ecija matapos magbayad ng P400,000 ransom. Narekober sa crime scene ang isang caliber 9mm pistol, isang .45 kalibreng baril, isang .38 smith &amp;amp; Wesson revolver at mga basyo ng bala. Patuloy na isinasagawa ang manhunt operations laban sa apat pang nakatakas na kidnapper. (Ulat nina Jeff Tombado at Joy Cantos)</body>
<link>http://www.philstar.com/Article.aspx?articleId=210869&amp;publicationSubCategoryId=92</link>
</article>
<article>
<title>'Full force of the law' sa Erap supporters</title>
<author>Ely Saludar</author>
<date>
<month>June</month>
<day>20</day>
<year>2003</year>
</date>
<body>Binalaan ni Pangulong Arroyo ang mga taga-suporta ni dating Pangulong Estrada na maghinay-hinay sa paglulunsad ng mga kilos protesta dahil hindi mag-aatubili ang gobyerno na gumamit ng &amp;quot;full force of the law&amp;quot; sa mga taong nanggugulo dahil katungkulan ng Pangulo na panatilihin ang institutional integrity ng Korte Suprema. Pinahigpitan ng Malaca&amp;ntilde;ang ang seguridad ng Korte Suprema at mga mahistrado dahil ito ang target ng mga pagsasagawa ng kilos protesta ng mga Erap supporters. Inihayag din ng Pangulo na hindi niya pahihintulutan ang sinuman na maghasik ng kaguluhan para makamit ang hustisya. (Ulat ni Ely Saludar)</body>
<link>http://www.philstar.com/Article.aspx?articleId=210886&amp;publicationSubCategoryId=92</link>
</article>
<article>
<title>4 Pinoy patay sa sumabog na oil tanker</title>
<author>Ellen Fernando</author>
<date>
<month>June</month>
<day>20</day>
<year>2003</year>
</date>
<body>Apat na tripulanteng Pilipino ang kumpirmadong nasawi matapos na sumabog ang isang oil tanker sa karagatan ng United Arab Emirates habang naglilipat ito ng krudo sa isa pang oil tanker kamakalawa ng gabi. Sa report na nakarating sa Department of Foregn Affairs, kinilala ang mga biktima na sina Domingo John Fernandez, Joney Marcelino, Joe Mahen Murial at Almi Omac, pawang mga tripulante ng MTF Sinos. Habang sinusulat ang ulat na ito, tatlo sa mga biktima ang nakuha na ang mga bangkay sa Kurbacan Hospital habang ang isa ay kasalukuyan pang kinukuha sa ilalim ng barkong sumabog. Pawang mga Pilipino ang sakay ng MTF Sinos. Naganap ang pagsabog dakong alas-3 ng hapon kamakalawa sa UAE (alas-7 ng gabi kamakalawa sa Pilipinas) habang ang MTF Sinos ay naglilipat ng krudo sa MT Cebu. Pag-aari umano ng isang Griyego ang MTF Sinos at nakarehistro ito sa Malta samantalang ang MT Cebu ay pag-aari ng Singapore Worldwide. Bukod sa apat na nasawi, may mga Pilipino pang sugatan sa pagsabog ang hindi pa nakilala na kasalukuyang nilalapatan ng lunas sa ibat ibang pagamutan. Ayon kay Capt. Jimmy Milano, ng Inter-Orient Maritime Enterprise, employer ng mga biktima, may pitong milya ang layo ng dalawang barko sa baybayin ng UAE nang sumabog ang MTF Sinos. Sinabi ni Milano na kasalukuyan nang nakikipag-ugnayan ang kanilang tanggapan sa kompanya ng barko para mapadali ang pagbabalik sa Pilipinas ng mga tripulanteng nasawi. (Ulat ni Ellen Fernando)</body>
<link>http://www.philstar.com/Article.aspx?articleId=210887&amp;publicationSubCategoryId=92</link>
</article>
<article>
<title>Drug lords bitayin na</title>
<author>Malou Escudero/Rudy Andal</author>
<date>
<month>June</month>
<day>20</day>
<year>2003</year>
</date>
<body>Mapapatunayan umano ni Pangulong Arroyo na seryoso siya sa kampanya laban sa illegal na droga kung ipag-uutos na nito ang pagbitay sa mga drug lords na nakahanay sa lethal injection. Ito ang nagkakaisang rekomendasyon nina Sen. Robert Barbers at Cebu Rep. Antonio Cuenco kaugnay na rin sa deklarasyon ng giyera ni Pangulong Arroyo laban sa mga drug lord. Ipinaliwanag ni Sen. Barbers, upang tuluyang matakot ang mga drug traffickers na ito na magpasok ng droga sa bansa pati ang mga drug lord na mayroong mga shabu laboratory dito ay dapat isalang na sa bitayan ang mga convicted drug lords na nakumpirma ng Supreme Court ang kanilang sentensiya. Aniya, isinusulong niya sa Senado na mapatawan ng parusang kamatayan sa pamamagitan ng firing squad ang mga convicted drug lords upang pakita sa mga drug syndicates na ito na hindi nagbibiro ang gobyerno sa kampanya laban sa drug problem. Sinabi naman ni Rep. Cuenco, chairman ng commitee on dangerous drugs, na ang hindi pagkakatuluy-tuloy ng implementasyon ng parusang bitay ng gobyerno laban sa droga ang siyang malaking dahilan kung bakit nabigo ang kampanya ng gobyerno laban dito. Dapat na aniyang ibalik ang implementasyon ng parusang kamatayan upang mabitay na ang mga drug lord na nagpakalat ng ilegal na droga sa bansa. Ayon sa Philippine Drug Enforcement Agency (PDEA) at Dangerous Drugs Board (DDB), 70% ng krimen na naganap sa bansa ay pawang may kaugnayan sa droga. Halos 3.4 milyong Pilipino naman ay drug users at 1.8 milyon dito ay pawang regular na gumagamit ng droga o adik. (Ulat nina Malou Escudero/Rudy Andal)</body>
<link>http://www.philstar.com/Article.aspx?articleId=210898&amp;publicationSubCategoryId=92</link>
</article>
<article>
<title>Alok ni Sen. Barbers na maging anti-czar inaprub ni GMA</title>
<author>Ely Saludar/Rudy Andal</author>
<date>
<month>June</month>
<day>20</day>
<year>2003</year>
</date>
<body>Tinanggap ni Pangulong Arroyo ang alok ni Senador Robert Barbers na tumulong sa kampanya sa iligal na droga, pero nilinaw ng Pangulo na hindi naman kailangang magbitiw si Barbers bilang senador dahil malaki ang maitutulong nito bilang pinuno ng Senate committee on illegal drugs. Ito ay matapos ihayag ni Sen. Barbers na handa siyang magbitiw bilang senador sa sandaling italaga siya ni Pangulong Arroyo sa isang superbody na ang tanging tungkulin ay lutasin ang lumalalang suliranin ng bansa sa ipinagbabawal na droga. Ikinalugod ng Pangulo ang taos-pusong alok ng senador at ang sakripisyo nito dahil ito ang siyang kailangan upang labanan ang iligal na droga. Dahil dito, inatasan ng Pangulo si Philippine Drug Enforcement Agency (PDEA) chief Anselmo Avenido na makipag-ugnayan kay Barbers upang humingi ng operational instructions o directions. Sinabi ni Sen. Barbers, chairman ng Senate committee on public order and illegal drugs, handa siyang isakripisyo ang kanyang political career malutas lamang niya ang drug trafficking. (Ulat nina Ely Saludar/Rudy Andal)</body>
<link>http://www.philstar.com/Article.aspx?articleId=210899&amp;publicationSubCategoryId=92</link>
</article>
<article>
<title>Mga eroplano ng Laoag hindi na makakalipad</title>
<author>Rudy Andal</author>
<date>
<month>June</month>
<day>20</day>
<year>2003</year>
</date>
<body>Hindi na muling makakalipad sa himpapawid ang mga eroplano ng Laoag Airlines matapos tuluyang kanselahin kahapon ng Senado ang prangkisang ipinagkaloob nito. Sinabi ni Sen. Joker Arroyo, chairman ng senate committee on public services, tinanggap ng Senado ang naging rekomendasyon ng Department of Transportation and Communications (DOCT) para sa kanselasyon ng prangkisa nito matapos bumagsak ang eroplano nito sa Manila bay may ilang buwan na ang nakakaraan. Ayon kay Sen. Arroyo, binigyan ng prangkisa ng nasabing komite noong 2000 na dating pinamumunuan ni Sen. Vicente Sotto ang Laoag Air na ang bisa sana ay hanggang taong 2025. Natuklasan ng DOTC sa isinagawa nitong imbestigasyon na may kalumaan na ang mga ginagamit na eroplano ng nasabing airline bukod sa hindi nito binigyan ng mga safety procedures ang mga piloto bago ito lumipad sa domestic airport patungong Batanes. (Ulat ni Rudy Andal)</body>
<link>http://www.philstar.com/Article.aspx?articleId=210908&amp;publicationSubCategoryId=92</link>
</article>
<article>
<title>41 drug convicts bitayin na  GMA</title>
<author>Ely Saludar at Rudy Andal</author>
<date>
<month>June</month>
<day>21</day>
<year>2003</year>
</date>
<body>Iniutos na ni Pangulong Arroyo ang pagbitay sa mga convicted drug lords bilang patunay na desidido ang kanyang pamahalaan na lutasin ang suliranin sa droga sa bansa. Sinabi ni Presidential Spokesman Ignacio Bunye na sa sandaling mapagtibay ng Korte Suprema ang hatol na kamatayan sa mga drug traffickers ay agad ipatutupad ng Malaca&amp;ntilde;ang ang parusa sa lalong madaling panahon. Ayon kay Sen. Robert Barbers, chairman ng Senate committee on public order and illegal drugs, sa kasalukuyan ay may 1,014 ang nasa death row at 41 dito ang na-convict sa paglabag sa Dangerous Drug Act, samantala 7-10 dito ang nare-affirm na ng Supreme Court at naghihintay na lamang ng execution. Wika ni Barbers, ng simulan ang pagbitay sa pamamagitan ng lethal injection noong 1999 ay puro ang may kasong rape at robbery with homicide pa lamang ang naisalang at wala pang nabitay na drug traffickers o drug lord. &amp;quot;Kaya malakas ang loob ng mga sindikato sa droga ay dahil wala pang binibitay. If we are really serious in our campaign against the proliferation of illegal drugs, then we must act now,&amp;quot; wika pa ng mambabatas. Magugunita na nagprisinta si Barbers sa Pangulo na pamunuan ang isang superbody na ang tanging trabaho ay lutasin ang suliranin sa illegal drugs sa bansa, bagay na inaprubahan kamakalawa ng Pangulo, pero sa kondisyong hindi na kailangang magbitiw pa ang senador. Pero hindi kuntento si Barbers sa naging desisyon ng Presidente. Ipinaliwanag ni Barbers na mahirap pagsabayin ang pagiging mambabatas at pagiging pinuno ng isang ahensiya ng gobyerno na mayroong mabigat na tungkulin. Sinabi ni Barbers na handa siyang magbitiw bilang senador para pamunuan ang isang superbody na ang tanging trabaho ay ubusin ang mga drug traffickers at pushers sa bansa. Nais niya na gumising na isang umaga na wala ng drug pushers at users sa bansa. (Ulat nina Ely Saludar at Rudy Andal)</body>
<link>http://www.philstar.com/Article.aspx?articleId=210998&amp;publicationSubCategoryId=92</link>
</article>
<article>
<title>Walang halong pulitika</title>
<author></author>
<date>
<month>June</month>
<day>21</day>
<year>2003</year>
</date>
<body>Iginiit ng Malaca&amp;ntilde;ang na walang motibong pulitikal ang pinaigting na kampanya laban sa illegal na droga. Sinabi ni Presidential Spokesman Ignacio Bunye na hindi nito target ang oposisyon o sinumang katunggali ng administrasyon na sasabak sa 2004 presidential elections. Binigyang diin ni Bunye na kung si Senador Panfilo Lacson ay walang kinalaman sa illegal na droga ay hindi dapat itong mangamba sa kampanya ng gobyerno. Sinabi rin ni DILG Sec. Joey Lina na hindi nila inilunsad ang all-out war laban sa illegal drugs para wasakin lamang ang ambisyon ng sinumang potensiyal na kandidato. Nilinaw pa ni Lina na noong Agosto 2002 pa iniimbestigahan ng Senado si Lacson hinggil sa alegasyong sangkot ito sa drug trafficking na ibinulgar ni dating Narcotics agent Mary Ong. Inakusahan naman ng kampo ni Lacson si Barbers na pakawala ng Malaca&amp;ntilde;ang para siya sirain.</body>
<link>http://www.philstar.com/Article.aspx?articleId=211010&amp;publicationSubCategoryId=92</link>
</article>
<article>
<title>Discount sa pasahe ng estudyante, senior citizens mahigpit na ipatutupad</title>
<author>Doris Franche</author>
<date>
<month>June</month>
<day>21</day>
<year>2003</year>
</date>
<body>Mahigpit nang ipatutupad ang 20 porsiyentong diskuwento sa pasahe sa mga estudyante at senior citizens kaya iginiit ng ibat ibang transport group na i-eksakto sa P3.00 o P3.25 ang pasaheng ibabayad nila sa mga driver upang ma-avail ang naturang pribilehiyo ng lahat ng public utility vehicles (PUVs). Ayon kay Efren de Luna, chairman ng Philippine Confederation of Drivers Organization-Alliance of Concerned Transport Organization (PCDO-ACTO), dapat magkaisa na ang lahat ng transport groups na kinabibilangan ng FEJODAP at PISTON upang ipatupad ang 20 porsiyentong discount at maiwasan ang anumang gulo sa pagitan ng mga estudyante at senior citizens at ng mga driver. Ang sistemang ito ay makakaiwas sa mga abala sa pagsusukli sa mga pasahero. Kailangan din umanong nakasuot ng uniporme ang mga estudyante dahil hindi umano nila bibigyan ng diskuwento ang mga estudyante na hindi nakasuot ng uniporme. Samantala, ID naman ang dapat na ipakita ng mga senior citizen upang hindi na makuwestiyon pa ng mga driver. Lumilitaw na ang aksiyon ng PCDO-ACTO ay bunsod na rin ng babala ng Land Transportation Franchising and Regulatory Board (LTFRB) sa mga driver na babawian sila ng prangkisa kung hindi ipatutupad ang diskuwento. Sa ilalim ng batas ay dapat bigyan ng 20 percent discount ang mga estudyante at senior citizens sa lahat ng pampublikong sasakyan tulad ng bus, jeepney, eroplano at barko sa buong bansa. (Ulat ni Doris Franche)</body>
<link>http://www.philstar.com/Article.aspx?articleId=211015&amp;publicationSubCategoryId=92</link>
</article>
<article>
<title>Kapayapaan sa Mindanao may pag-asa pa  Reyes</title>
<author>Joy Cantos</author>
<date>
<month>June</month>
<day>21</day>
<year>2003</year>
</date>
<body>Sa kabila ng ilang dekada na ang kaguluhan sa Mindanao, tiwala si Defense Secretary Angelo Reyes na matatapos rin ang rebelyon at makakamtan ang minimithing kapayapaan ng pamahalaan sa rehiyon. Ayon kay Sec. Reyes, umaasa ang gobyerno partikular na ang defense at military establishments na magwawakas rin ang bakbakan sa pagitan ng tropang militar at ng separatistang Moro Islamic Liberation Front (MILF). Kasabay nito, muling hinikayat ni Reyes ang liderato ng MILF na tanggapin ang suhestiyon ng pamahalaan na magdeklara ng permanenteng ceasefire para sa ikatatahimik ng Mindanao. Base sa rekord, mahabang panahon na ang kaguluhan sa rehiyon na kagagawan ng mga rebeldeng Muslim na sa kabila ng pagpupumilit ng gobyerno na maisulong ang peace talks ay nagkakaroon pa rin ng mga balakid dahil sa samut-saring isyu na pinatindi pa ng walang tigil na paglabag sa ceasefire. Ayon sa kalihim, bagaman hindi nakasisigurong 100% na makakamtam ang kapayapaan, kung tatalima ang MILF sa pagdedeklara ng permanenteng ceasefire ay walang masama kung bibigyan ito ng pagkakataon. (Ulat ni Joy Cantos)</body>
<link>http://www.philstar.com/Article.aspx?articleId=211024&amp;publicationSubCategoryId=92</link>
</article>
<article>
<title>Sapat na bigas sa biktima ni 'Egay' tiniyak ng NFA</title>
<author>Angie dela Cruz</author>
<date>
<month>June</month>
<day>21</day>
<year>2003</year>
</date>
<body>Tiniyak ni National Food Authority Isabela manager Carlito Co sa mga residente ng Palanan, Isabela na may 4,500 sako ng bigas na nakahandang ipamahagi sa mga biktima ng bagyong Egay sa ilalim ng Oplan Paghahanda ng ahensiya. Ang Oplan Paghahanda ay isang food security program na mabilis na namamahagi ng bigas sa panahon ng emergency, maging natural o gawa ng tao. Ito ay kumikilos sa pamamagitan ng mga Operation Centers (OPCEN) sa 14 regional at 89 provincial offices ng NFA, na nakikipag-ugnayan sa central office sa pagbabantay sa supply at presyo ng bigas sa buong bansa. Sa pamamagitan ng mga OPCEN, natutugunan agad ng NFA ang mga pangangailangan bago pa ito mangyari. Para mabawasan ang red tape sa paglalabas ng stocks para sa relief purposes, pinayagan na ni NFA Administrator Arthur Yap ang kanyang mga field managers na buksan ang mga stocks sa ilalim ng volcani cube at CAST storage systems para sa mga emergency. (Ulat ni Angie dela Cruz)</body>
<link>http://www.philstar.com/Article.aspx?articleId=211027&amp;publicationSubCategoryId=92</link>
</article>
<article>
<title>Isyu kay Bacani 'ginamit' ni Roco</title>
<author>Rudy Andal</author>
<date>
<month>June</month>
<day>21</day>
<year>2003</year>
</date>
<body>Malamang na hindi makuha ni presidential aspirant at dating Education Secretary Raul Roco ang suporta ng simbahang Katoliko matapos nitong &amp;quot;wasakin&amp;quot; ang pagkatao ni Bishop Teodoro Bacani dahil sa iresponsableng pagtira nito sa pamamagitan ng trial by publicity. Sinabi ng mga supporters ni Bacani na sumakay kaagad sa isyu si Roco at biglang idiniin ang obispo gayong wala pang ebidensiyang inihaharap hinggil sa akusasyong sexual harassment ng sekretarya nito. Hindi anya tama ang ginawang pagkampi agad ni Roco dahil sa halip na makatulong ay ginagamit pa niya ang isang sensitibong isyu upang makakuha ito ng atensiyon ng mamamayan dahil sa balak nitong pagtakbo bilang presidente sa 2004 elections. (Ulat ni Rudy Andal)</body>
<link>http://www.philstar.com/Article.aspx?articleId=211033&amp;publicationSubCategoryId=92</link>
</article>
<article>
<title>120,000 MILF fighters aatake</title>
<author>Joy Cantos</author>
<date>
<month>June</month>
<day>22</day>
<year>2003</year>
</date>
<body>Pinakilos na ng liderato ng Moro Islamic Liberation Front (MILF) ang tinatayang 120,000 fighters nito upang maglunsad ng mga pag-atake laban sa tropa ng militar sa pagtatapos ng pinalawig nilang unilateral ceasefire ngayong araw. Pinangangambahan ang madugong pagdanak ng dugo bukas, araw ng Lunes, sa Mindanao matapos magbabala si MILF spokesman Eid Kabalu na sa pagtatapos ng idineklara nilang unilateral ceasefire ngayong hatinggabi ay muli nilang babakbakan ang tropa ng militar. Nagdeklara ng 10-day unilateral ceasefire ang MILF na nagsimula noong Hunyo 12 at pinalawig ito ng panibagong 10 araw bunsod na rin ng request ng Malaysian government na namamagitan sa peace talks sa pagitan ng gobyerno at MILF. &amp;quot;No more extension. The 20 days of Suspension of Military Actions (SOMA) that we have declared are enough. Another extension would be detrimental to us because of what the military is doing,&amp;quot; mapagbantang tinuran ni Kabalu sa isang phone interview. Sinabi ni Kabalu na kapag ipinagpatuloy pa ng militar ang pagtugis laban sa kanilang mga kasamahan ay tatapatan nila ito ng puwersa laban sa puwersa. Ang &amp;quot;punitive operations&amp;quot; ay inilunsad ng militar laban sa MILF na responsable sa pag-atake sa mga sibilyan sa Lanao del Norte at Zamboanga del Norte nitong nakalipas na Mayo 17 alinsunod na rin sa mahigpit na direktiba ni Pangulong Arroyo. Ayon kay Kabalu, ang pagdedeklara nila ng SOMA ay biglang tugon sa panawagan ng mga peace advocates sa Mindanao sa grupo ng MILF at ng militar na itigil na ang bakbakan at manumbalik sa negotiating table kaugnay ng naudlot na peace talks. Hinamon naman ng liderato ng militar ang MILF na kung ibig na ipursige ang peace talks ay itigil na ang paghahasik ng karahasan sa rehiyon ng Mindanao. Sinabi ni AFP Vice Chief of Staff at spokesman Lt. Gen. Rodolfo Garcia na nakaalerto ang militar laban sa posibleng mga pag-atake ng MILF ngayong tapos na ang pinalawig ng mga itong unilateral ceasefire. Magugunita na sa unang bugso ng idineklarang 10 araw na unilateral ceasefire ng MILF ay nasangkot ang mga ito sa apat na insidente ng paglabag sa sariling deklarasyon ng tigil-putukan. (Ulat ni Joy Cantos)</body>
<link>http://www.philstar.com/Article.aspx?articleId=211119&amp;publicationSubCategoryId=92</link>
</article>
<article>
<title>Bishop Bacani mananatili sa puwesto</title>
<author>Ludy Bermudo</author>
<date>
<month>June</month>
<day>22</day>
<year>2003</year>
</date>
<body>Inihayag kahapon ng simbahang Katoliko na mananatili sa kanyang puwesto bilang Archdiocese ng Novaliches si Bishop Teodoro Bacani kung saan may laya pa itong magsagawa ng pagmimisa at anumang aktibidades sa pagkakaloob ng sakramento o Episcopal Ministry. &amp;quot;He had not been prohibited to celebrate the holy mass to administer the sacrament, to perform priestly and Episcopal Ministry,&amp;quot; pahayag ng simbahan. Gayunman, upang magpatuloy ang gawain sa Novaliches ay inihayag ng Apostolates Nuncio of the Philippines ang pagtatalaga kay San Fernando La Union Bishop, Rev. Antonio Tobias bilang temporary bishop o apostolic administrator ng Archdiocese ng Novaliches. Kailangan anyang may mangangasiwa sa Novaliches habang iniimbestigahan si Bacani. Batay ito sa isinagawang press conference kahapon ng hapon sa Good Shepherd parish sa Fairview, Quezon City kung saan nilinaw ni Papal Nuncio Archbishop Antonio Franco na walang itinakdang deadline para sa isinasagawang imbestigasyon ng Holy Sea (Vatican) sa sexual harassment na kinakaharap ni Bishop Bacani. Tiniyak din ng Catholic Bishops Conference of the Philippines (CBCP) na nasa mesa na ni Pope John Paul II ang kaso ni Bacani habang ongoing pa ang imbestigasyon sa magkabilang partido na kinasasangkutan ng bishop at ni Ms. Ventura, ang sekretarya na naghain ng reklamo. (Ulat ni Ludy Bermudo)</body>
<link>http://www.philstar.com/Article.aspx?articleId=211131&amp;publicationSubCategoryId=92</link>
</article>
<article>
<title>Smugglers binalaan ni Honasan</title>
<author>Rudy Andal</author>
<date>
<month>June</month>
<day>22</day>
<year>2003</year>
</date>
<body>Mahigpit na binalaan kahapon ni Senador Gregorio &amp;quot;Gringo&amp;quot; Honasan ang mga smuggler na tumigil na sa kanilang pagpapalusot ng mga pagkain at produktong agricultural mula sa ibang bansa kung hindi ay kanilang haharapin ang pag-aalsa ng mga magsasaka. Ayon kay Honasan, bukod sa naapektuhan ang mga magsasaka sa bugso ng globalisasyon at kawalan ng sapat na safety nets na dapat ipatupad ng gobyerno ay pinapalala pa ng mga smuggler ang peligroso nang katayuan ng sektor ng agrikultura dahil sa kanilang pagpupuslit ng mga murang bigas, asukal, karne at pagkaing de-lata. &amp;quot;Huwag na sana nating hintaying magaya pa sa Mexico at iba pang bansa kung saan nagkaroon kamakailan ng madugong pag-aaklas ang mga magsasaka dahil sa hindi na nila makayanan ang kahirapang humahagupit sa kanila na dulot ng globalisasyon at pagpapabaya ng kanilang pamahalaan,&amp;quot; sabi ni Honasan. Kasabay nito ay nanawagan din ang senador mula sa Bicol na kailangang ipakita ng pamahalaan ang political will nito sa pamamagitan ng paghuli at pagpataw ng kaukulang parusa sa mga smuggler at iba pang economic saboteurs na sumasagasa sa interes at kapakanan ng mga magsasaka at iba pang mga Pilipinong nakatali sa agrikultura. (Ulat ni Rudy Andal)</body>
<link>http://www.philstar.com/Article.aspx?articleId=211135&amp;publicationSubCategoryId=92</link>
</article>
<article>
<title>Problema sa droga hindi kaya ng 3 buwan</title>
<author>Danilo Garcia</author>
<date>
<month>June</month>
<day>22</day>
<year>2003</year>
</date>
<body>Hindi tatlong buwan kundi pitong taon pa ang gugugulin ng pamahalaan bago tuluyang maging drug-free ang Pilipinas. Ito ang naging pananaw kahapon ni Philippine Drug Enforcement Agency (PDEA) Director Gen. Anselmo Avenido Jr. kaugnay na rin ng pinalawak na anti-drug campaign ng pamahalaan. Ayon kay Avenido, bunga na rin umano ng tindi ng kinakaharap na problema ng gobyerno sa illegal na droga ay maaaring abutin pa ng taong 2010 bago tuluyang malinis ang bansa laban sa nasabing bisyo. Aminado si Avenido na bagaman isang malaking hamon ang palugit ng 3-buwan ni Pangulong Arroyo para iresolba ang problema laban sa illegal na droga ay mahihirapan silang maisakatuparan ito dahil masyadong malala na ang drug problem sa bansa. Ayon pa kay Avenido sa kanilang rekord ay umaabot sa 175 ang sindikato ng droga na nag-ooperate sa bansa at 13 dito ay mga miyembro ng transnational syndicates kabilang ang ilang Chinese drug triads. Tiwala naman si Avenido na kaya nilang supilin ang paglaganap ng illegal drugs sa pamamagitan ng pagsasagawa ng sarili nilang imbestigasyon at pagsasampa ng kaso laban sa mga mahuhuling drug traffickers at pushers. (Ulat ni Danilo Garcia)</body>
<link>http://www.philstar.com/Article.aspx?articleId=211142&amp;publicationSubCategoryId=92</link>
</article>
<article>
<title>Malaking separation pay alok sa gov't employees</title>
<author>Lilia Tolentino</author>
<date>
<month>June</month>
<day>22</day>
<year>2003</year>
</date>
<body>Pagkakalooban ng pamahalaan ng malaking &amp;quot;separation pay&amp;quot; ang mga empleyado ng gobyerno na apektado ng abolisyon ng 14 mga ahensiyang may duplikasyon ang trabaho sa iba pang tanggapan ng pamahalaan. Inihayag ni Pangulong Arroyo na ang lahat ng empleyadong kusang papailalim sa boluntaryong pagreretiro ay tatanggap ng katumbas na 1 1/2 buwan ng sahod sa bawat taong ipinaglingkod nila sa serbisyo. Base sa pagtaya ng pamahalaan, makakatipid ng P1.5 bilyon bawat taon sa pagbuwag ng 14 &amp;quot;non-performing agencies&amp;quot; ng gobyerno. Sa isang naunang panayam kay Budget Secretary Emilia Boncodin, itinanggi nitong 50,000 empleyado ang maaapektuhan dahil ang mga empleyadong tutol sa boluntaryong pagreretiro ay ililipat naman sa mga tanggapang kailangan ang kanilang serbisyo. Itinanggi rin ng Pangulo na dikta ng International Monetary Fund (IMF) ang malawakang pagbuwag sa 14 ahensiya ng gobyerno para mapaliit ang budget deficit ng pamahalaan. Sinabi ng Pangulo na hindi puwedeng magdikta sa kanya ang IMF dahil hindi naman nangungutang ang bansa sa IMF. (Ulat ni Lilia Tolentino)</body>
<link>http://www.philstar.com/Article.aspx?articleId=211145&amp;publicationSubCategoryId=92</link>
</article>
<article>
<title>Mayor itinumba ng NPA</title>
<author>Joy Cantos</author>
<date>
<month>June</month>
<day>23</day>
<year>2003</year>
</date>
<body>Isang alkalde at sibilyan ang nasawi habang anim pa ang nasugatan kabilang ang isang security escort matapos na pagbabarilin ng mga rebeldeng New Peoples Army (NPA) sa isang sabungan sa Tayug, Pangasinan kahapon ng madaling-araw. Namatay noon din ang mga biktima na kinilalang sina Tayug Mayor Guerrero Zaragoza at Wilfredo Balmores bunga ng mga tinamong tama ng punglo sa ibat ibang bahagi ng katawan. Kasalukuyang ginagamot ang mga nasugatan na sina SPO2 Seriosa, Leopoldo Serrano, Sangguniang Brgy. secretary; mga bodyguard na sina Merlito Apias, Alberto Ponsabay at security escort na si Mario Quiban at isang di pa kilalang biktima. Sa report ng pulisya, dakong alas-2:45 ng madaling-araw habang papalabas umano si Mayor Zaragoza kasama ang mga nabanggit na bodyguard nito sa Tayug cockpit arena sa Brgy. Toketec nang bigla na lamang silang paulanan ng bala ng isang grupo ng kalalakihan. Nakaganti pa ng putok ang mga eskort subalit mabilis na nakatakas ang mga salarin habang nakabulagta ang Mayor at mabilis namang nagkagulo sa loob ng sabungan. Nabatid na ilang minuto bago ang pamamaslang, ilang kalalakihan na may dalang bayong na lalagyan ng manok na panabong ang pumasok sa sabungan at nagtanung-tanong kung nasa loob na ang alkalde. Sa teorya ng Tayug Police, malaki ang posibilidad na ang mga rebeldeng NPA ang may kagagawan sa nasabing pananambang kasunod ng mga tinanggap nitong pagbabanta sa buhay mula sa nasabing komunistang grupo na aktibong kumikilos sa nasabing lalawigan. (Ulat ni Joy Cantos)</body>
<link>http://www.philstar.com/Article.aspx?articleId=211257&amp;publicationSubCategoryId=92</link>
</article>
<article>
<title>Ceasefire ng MILF susuklian ng gobyerno</title>
<author>Ely Saludar</author>
<date>
<month>June</month>
<day>23</day>
<year>2003</year>
</date>
<body>Bilang ganti ng pamahalaan sa hindi pagtuloy ng mga rebeldeng Moro Islamic Liberation Front (MILF) sa itinakdang pag-atake sa ibat ibang panig ng bansa, susuklian ito ng pamahalaan sa pamamagitan ng pagsusulong ng usapang pangkapayapaan sa pagitan ng gobyerno at nasabing rebeldeng grupo. Kinumpirma ni MILF spokesman Eid Kabalu sa isang radio interview na nagkaroon na ng kasunduan ang magkabilang panig na nagpulong sa Kuala Lumpur, Malaysia na isulong ang kapayapaan sa Mindanao. Ayon kay Kabalu, tatapatan ng gobyerno ang idineklarang ceasefire o tigil putukan ng MILF at gagawa ng paraan upang maiatras ang mga kaso laban sa mga opisyal ng rebeldeng grupo gayundin ay mabawi ang warrant of arrest na inisyu laban sa mga ito. Sinabi ni Kabalu na nagpadala na si MILF chairman Hashim Salamat ng kanyang policy statement na nagwawaksi sa terorismo bilang tugon sa naging kondisyon ni Pangulong Gloria Macapagal-Arroyo. Tumanggi naman si Kabalu na idetalye ng buo ang napagkasunduan ng mga ito dahil ito ay kailangang malagdaan pa ng magkabilang panig pero aniyay si Llanang Ali ang kumatawan sa MILF samantalang si presidential spokesman Norberto Gonzales ang sa panig ng pamahalaan sa nabuong kasunduan. (Ulat ni Ely Saludar)</body>
<link>http://www.philstar.com/Article.aspx?articleId=211261&amp;publicationSubCategoryId=92</link>
</article>
<article>
<title>Magpa-diagnose muna bago tumuntong ng high school</title>
<author>Edwin Balasa</author>
<date>
<month>June</month>
<day>23</day>
<year>2003</year>
</date>
<body>Kailangang kumuha muna ng diagnostic test ang mga magtatapos ng elementarya bago sila tanggapin sa mga pampublikong paaralan sa high school upang tumaas ang kalidad ng edukasyon. Sinabi ni Education Secretary Edilberto de Jesus na kahit kulang sa pondo ang kagawaran ay ipagpapatuloy pa rin nito ang pagbibigay ng isang admission test sa mga magtatapos ng grade six bago sila pumasok sa high school. Aniya, sakaling hindi pumasa ang isang estudyante ay maaari pa rin itong makapasok sa public school pero kailangang sumailalim ito sa remedial classes. Batay sa resulta ng pinakahuling diagnostic test na ibinigay para sa mga magsisipasok ng grade four at first year high school, lumalabas na apat mula sa 10 grade three at tatlo sa grade six ang naging kuwalipikado sa susunod na baitang sa pag-aaral. Kaya sa mga nakapasok sa grade four ay 39 porsyento lamang rito ang nakapasa sa Math, 39 % sa Science at 42% sa English. Sa mga bagong papasok naman sa first year high school ay may 27 porsyento lamang ang nakapasa sa Math, 28% sa Science at 30% sa English. Ang hindi makakapasa sa diagnostic test ay kinakailangang sumailalim sa isang remedial program na sasaklaw sa loob ng isang taon at maaari na itong makapasa sa susunod na pagkuha nito ng diagnostic test. (Ulat ni Edwin Balasa)</body>
<link>http://www.philstar.com/Article.aspx?articleId=211271&amp;publicationSubCategoryId=92</link>
</article>
<article>
<title>Madugong eleksyon sa 2004 dapat pigilan</title>
<author>Malou R. Escudero</author>
<date>
<month>June</month>
<day>23</day>
<year>2003</year>
</date>
<body>Nanawagan kahapon si Ilocos Norte Rep. Imee Marcos sa lahat ng mga presidentiables na lumagda sa isang peace covenant for peace upang maiwasan ang isang madugong eleksyon sa susunod na taon. Aniya, dapat na pangunahan ni Pangulong Gloria Macapagal-Arroyo ang paglagda ng peace covenant at hikayatin nito ang lahat ng mga nag-aambisyong pumalit sa kanyang puwesto na maiwasan ang madugong eleksyon. &amp;quot;Tingnan mo ngayon ang mangyayari, hati-hati ang mga mamamayan dahil sa pulitika. Kaliwat kanan ang batikos sa executive at judiciary. Halos walang katahimikan ang Pilipinas,&amp;quot; ani Marcos. Partikular na dapat aniyang lumagda sa peace covenant sina Arroyo, Sen. Raul Roco, dating Amb. Eduardo Conjuangco Jr., Sen.Ramon Magsaysay Jr., Sen. Panfilo Lacson at Fernando Poe Jr. Dapat aniyang mangako ang lahat ng mga lalagda sa kasunduan na magtutulungan sila upang masiguro na ang boses ng masa ang tunay na mangingibabaw sa isasagawang eleksyon. Kailangan aniyang tumayong saksi sa lalagdaang peace covenant ang mga lider ng ibat ibang simbahan, kinatawan ng Commission on Elections, media at PNP. (Ulat ni Malou R. Escudero)</body>
<link>http://www.philstar.com/Article.aspx?articleId=211274&amp;publicationSubCategoryId=92</link>
</article>
<article>
<title>Hukom na sinibak ibinalik ang mga benepisyo</title>
<author>Grace A. dela Cruz</author>
<date>
<month>June</month>
<day>23</day>
<year>2003</year>
</date>
<body>Dahil sa pagmamakaawa ng isang hukom na sinibak ng Supreme Court (SC), binigyan na rin ito ng pagkakataon ng Kataas-taasang Hukuman na maibalik ang kanyang mga benepisyo. Batay sa 3-pahinang en banc ng resolution ng SC, pinagbigyan nito ang kahilingan ni Judge Rica Lacson na dating Presiding Judge ng Sorsogon, Sorsogon Municipal Trial Court (MTC). Si Lacson, 63, ay unang hinatulang ma-dismiss sa serbisyo ng SC noong Agosto 3, 1998 dahil sa mga kasong Gross Inefficiency, Falsification of Official Document at sa patuloy na pagtanggi nito na sagutin ang mga kasong isinampa laban sa kanya sa loob ng tatlong taon. Bukod sa pagkakatanggal sa serbisyo, binawi rin kay Lacson ang kanyang retirement benefits at iba pang pribilehiyo bukod pa sa pagbabawal dito na makapasok o muling makapaglingkod sa anumang sangay na pag-aari o kontrolado ng pamahalaan. Gayunman, dahil sa problemang pinansyal ay umapela si Lacson noong Oktubre 30, 2002 sa SC at hiniling na ibalik ang kanyang binawing retirement benefits at iba pang pribilehiyo. Iginiit ni Lacson na marapat na isaalang-alang ng SC ang kanyang 35 taong serbisyo sa hudikatura upang mapagbigyan ang kanyang kahilingan. Kabilang sa mga ibinalik na benepisyo ng hukom ang salaping katumbas ng kanyang sick leave at vacation leave. (Ulat ni Grace A. dela Cruz)</body>
<link>http://www.philstar.com/Article.aspx?articleId=211281&amp;publicationSubCategoryId=92</link>
</article>
<article>
<title>Pangalan ng santo law firm ipinagbawal</title>
<author>Grace A. dela Cruz</author>
<date>
<month>June</month>
<day>23</day>
<year>2003</year>
</date>
<body>Ipinagbawal ng Supreme Court (SC) ang paggamit ng pangalan ng mga santo sa mga law firms. Ito ay matapos na gamitin ng ilang law firms ang pangalan ng mga Santo sanhi ng kalituhan ng mga tao. Sa dalawang pahinang en banc resolution ng SC, pinagbawal nito na gamitin ng Velasquez, Rodriguez, Respicio, Ramos, Nidea and Prado law firm ang pangalang &amp;quot;Law Firm of Thomas More and Associates&amp;quot;. Niliwanag ng SC na hindi maaaring magbigay ng pangalan ang sino mang may-ari ng law firm ng hindi manggagaling sa pangalan ng isa sa may-ari nito. Idineklara din ng SC na unethical ang sino mang may-ari ng law firm na gagamit din ng pangalan ng sinumang banyaga o dayuhan. Niliwanag ng SC na ang &amp;quot;The Law Firm of St. Thomas More and Associate Members&amp;quot; ay hindi maaaring gamiting pangalan dahil ito ay kabilang sa socio-political ministry ng Couples for Christ, isang religious group sa bansa. Bunga nito, ang nasabing law firm ay hindi rin pinayagan ng SC sa anumang pleading o pakikipag-ugnayan sa korte at pakikipag-transakyon sa quasi-judicial body. (Ulat ni Grace A. dela Cruz)</body>
<link>http://www.philstar.com/Article.aspx?articleId=211284&amp;publicationSubCategoryId=92</link>
</article>
<article>
<title>P1-B budget sa Voters Validation System kinuwestyon</title>
<author>Malou R. Escudero</author>
<date>
<month>June</month>
<day>23</day>
<year>2003</year>
</date>
<body>Kinuwestyon kahapon ni Akbayan Rep. Etta Rosales ang P1 bilyong budget ng Commission on Elections (Comelec) para sa implementasyon ng Voters Validation System (VVS). Ipinagtataka ni Rosales kung bakit aabot sa P1 bilyon ang pondo para sa VVS samantalang ang layunin lamang nito ay malinis ang bloated na Computerized Voters List (CVLs). Bagamat kailangan aniyang malinis ang listahan ng mga botante, hindi naman ito dapat paglaanan nang nakapalaking halaga. Wala aniyang statistical proof ang Comelec na magpapatunay na doble-doble ang listahan ng mga botante. Iginiit naman ng Comelec, layunin ng VVS na tugunan ang problema ng double at multiple registration na nagagamit ng mga pulitiko tuwing may eleksyon. (Ulat ni Malou R. Escudero)</body>
<link>http://www.philstar.com/Article.aspx?articleId=211286&amp;publicationSubCategoryId=92</link>
</article>
<article>
<title>Sen. Cayetano namatay na</title>
<author>Rudy Andal</author>
<date>
<month>June</month>
<day>25</day>
<year>2003</year>
</date>
<body>Binawian na ng buhay kahapon si Senator Renato &amp;quot;Compa&amp;ntilde;ero&amp;quot; Cayetano sa edad na 68, dahil sa undetected abdominal cancer, sa kanilang tahanan sa Ayala, Alabang, Muntinlupa City. Kinumpirma sa telephone interview sa anak nitong si Rep. Allan Peter Cayetano na namatay ang kanyang ama dakong alas-3:45 ng hapon. Bagaman naging matagumpay ang liver transplant ng senador sa University of Southern California noong Pebrero 2003 kung saan ang isa nitong anak na si Lino Cayetano ang naging donor ng atay, sa kanser sa tiyan naman bumigay si Cayetano. Nakahimlay ang labi ng senador sa Garden of Memories Memorial Homes sa Pateros habang wala pang itinakdang araw ng libing. Si Cayetano na tubong Bulacan ay naluklok bilang senador noong 1998 at pinamunuan ang Senate committee on energy, committee on education, committee on justice and human rights at chairman ng congressional power commission. Nagsilbi rin siyang hukom sa impeachment trial ni dating Pangulong Estrada. Nakatakda sana siyang maupo bilang Senate president noong Enero batay sa term-sharing agreement nila ni Sen. Franklin Drilon subalit dahil sa sakit nito ay hindi ito natuloy. Batay naman sa impormasyong nagkalat sa internet, kaya umano umuwi ng bansa si Cayetano noong Hunyo 5 ay dahil na rin sa payo ng mga doktor ng University of Southern California dahil binigyan na ng taning ang buhay nito. Sa pagkasawi ni Cayetano, nabawasan na ang bilang ng majority bloc sa Senado mula sa dating 13 members ay 12 na lamang kontra sa 10 kasapi ng minority bloc. Nagpaabot naman ng pakikiramay si Pangulong Arroyo sa pamilya ni Cayetano. Pinuri ng Pangulo ang mahahalagang kontribusyon nito sa serbisyo publiko at sa pamahalaan. Nakiramay rin ang kanyang mga kasamahan sa senado.(Ulat ni Rudy Andal)</body>
<link>http://www.philstar.com/Article.aspx?articleId=211377&amp;publicationSubCategoryId=92</link>
</article>
<article>
<title>Anti-drug team hahataw na</title>
<author>Lilia Tolentino</author>
<date>
<month>June</month>
<day>25</day>
<year>2003</year>
</date>
<body>Ngayong nakumpleto na ang anti-drug team, inatasan na ni Pangulong Arroyo ang mga itinalaga niyang opisyal na bumalangkas na ng magkasanib na istratehiya sa pagtugis sa sindikato ng bawal na gamot. Tinagubilinan ng Pangulo sina PDEA director General Anselmo Avenido, Sen. Robert Barbers, ex-Mayor Alfredo Lim, Capt. Reynaldo Jaylo at Maj. Lucio Margallo na ihanda na ang mga sarili sa malawakang kampanya laban sa droga at siguruhing hindi sila magsasapawan sa responsibilidad. Ang direktiba ay kasunod ng mga kritisismo na maaaring magkasapawan ng tungkulin ang Philippine Drug Enforcement Agency at ang apat na bagong personalidad na hahawak sa lilikhaing anti-drug task force. &amp;quot;I will demand a close consolidation of strategies, intelligence and resources, in other words, teamwork and synergy,&amp;quot; anang Pangulo. Para ganap na magtagumpay ang kampanya laban sa ipinagbabawal na gamot, sinabi ng Pangulo na kailangang makiisa sa kampanya ang bawat isa. Hindi lang anya sa isang tao nakasalalay ang laban sa droga kundi sa kooperasyon ng bawat isa at lahat ng ahensiya. &amp;quot;Every Filipino has a stake in this total war to save our society,&amp;quot; dagdag pa ng Presidente. (Ulat ni Lilia Tolentino)</body>
<link>http://www.philstar.com/Article.aspx?articleId=211386&amp;publicationSubCategoryId=92</link>
</article>
<article>
<title>Pag-iwas sa sex sagot sa maraming problema sa bansa</title>
<author>Malou Escudero</author>
<date>
<month>June</month>
<day>25</day>
<year>2003</year>
</date>
<body>Ang pag-iwas sa sex ang sagot sa maraming problema ng bansa. Ito ang sinabi kahapon ni Camarines Sur Rep. Rolando Andaya, chairman ng house committee on appropriations, kaugnay sa tumataas na populasyon ng bansa na nagiging dahilan ng kakulangan ng classrooms, libro, upuan, squatters, pagdami ng mga batang lansangan, siksikang komunidad, kakulangan sa pagkain at ibat iba pang problema ng bansa. Ayon kay Rep. Andaya, kung magko-kontrol lamang sa sex ang maraming mag-asawa at mga kabataang hindi pa kasal, siguradong maiiwasan ang paglobo ng populasyon ng bansa na nagiging ugat ng maraming problema. Tinatayang 1.8 milyon ang mga batang ipinapanganak taun-taon sa Pilipinas at umaabot sa 2.3 percent ang population growth ng bansa. Malaki anya ang koneksiyon ng sex at edukasyon dahil 82 milyon na ang mga Filipino at karamihan sa mga ito ay hindi na nakakapag-aral dahil sa kahirapan. Kinakailangan na rin anyang magtayo ng nasa 4,375 classrooms sa mga pampublikong paaralan upang ma-accomodate ang mga bagong estudyante na pumapasok taun-taon. Nasa 8,750 teachers din ang dapat kunin ng gobyerno taun-taon para sa mga bagong enrollees. Idinagdag ni Andaya na dahil sa patuloy na paglobo ng populasyon, patuloy na nagkukulang ang budget ng gobyerno para sa mga basic services na dapat ipagkaloob sa mga mamamayan. (Ulat ni Malou Escudero)</body>
<link>http://www.philstar.com/Article.aspx?articleId=211391&amp;publicationSubCategoryId=92</link>
</article>
<article>
<title>SC naawa, sinibal na abogado ibinalik</title>
<author>Grace dela Cruz</author>
<date>
<month>June</month>
<day>25</day>
<year>2003</year>
</date>
<body>Naging mabait ang Supreme Court (SC) sa isang abogadong una nang sinibak mula sa Roll of Attorneys makaraang ibalik sa kanya ang kanyang titulo at isailalim na lamang sa suspension. Sa 10-pahinang per curiam decision ng SC, ang pangalan ni Atty. Virgilio Garcia ay muling pinababalik ng SC sa hanay ng mga abogado sa bansa makaraang katigan nito ang kanyang motion for reconsideration na inihain noong Pebrero 6, 2002. Batay sa record ng korte, una nang inireklamo si Garcia dahil sa pagiging pabaya nito sa kanyang tungkulin bilang isang notary public, kung saan nai-notarya nito ang dokumento ng deed of donation na nagtataglay ng pekeng pirma. Sinabi ng SC na sa kabila ng pagkakaroon ng kapabayaan ni Garcia sa kanyang tungkulin ay hindi rin nangangahulugan na nakipagsabwatan ito sa pamemeke ng lagda ng isang nagngangalang Cesar Flores. Gayunman, inamin ni Garcia na naging pabaya siya sa kanyang tungkulin, ngunit nagmakaawa naman ito sa SC na huwag siyang i-disbar o tanggalan ng titulo bilang abogado. Binigyang pansin din ng SC na ito ang unang pagkakataon na nagkamali o nagkaroon ng kapabayaan si Garcia sa kanyang tungkulin kung kaya magiging napakabigat na parusa para dito ang tanggalin siya sa hanay ng mga abogado. Dahil dito, ibinalik kay Garcia ang kanyang kapangyarihan at titulo bilang abogado, bagkus ay sinuspinde na lamang ito ng tatlong taon at hindi pinapayagan na magsagawa ng pagnonotaryo. Sa kabila nito, binalaan naman ng SC si Garcia na di na dapat maulit ang nasabing pagkakamali dahil hindi na ito muling magiging &amp;quot;maawain.&amp;quot; (Ulat ni Grace dela Cruz)</body>
<link>http://www.philstar.com/Article.aspx?articleId=211398&amp;publicationSubCategoryId=92</link>
</article>
<article>
<title>First Family hinamon magpa-drug test</title>
<author>Malou Escudero/Ely Saludar</author>
<date>
<month>June</month>
<day>25</day>
<year>2003</year>
</date>
<body>Upang tularan ng mga mamamayan, partikular ng mga manggagawa at mga estudyante na target ng drug test, hinamon kahapon ni House Minority Leader Carlos Padilla na dapat mismong ang First Family, Vice President, Senate President, Speaker of the House at Supreme Court at mga pamilya nito ang manguna rito. Ayon kay Rep. Padilla, nararapat na sumailalim ang First Family at kapamilya ng apat na makapangyarihang tao sa bansa sa drug test upang mabigyan ng &amp;quot;moral boost&amp;quot; ang isasagawang drug tests sa mga eskuwelahan at mga driver na kukuha o magre-renew ng lisensiya. Sa kabila aniya na naninirahan ang Unang Pamilya sa isang &amp;quot;drug-free household,&amp;quot; isang magandang halimbawa ang kanilang gagawin para sa publiko. Naniniwala ang mambabatas na matutuwa ang sambayanang Pilipino kung sasailalim sa drug tests ang mga makapangyarihang pamilya na ito. Inihayag pa nito na kayang-kayang tapusin sa isang araw ang gagawing drug tests sa may 216 mambabatas at pamilya nito. Hindi naman tutol si Pangulong Arroyo na magpa-drug test, itoy bilang tugon sa hamon ni Rep. Padilla na dapat ay pangunahan ng Pangulo at First Family ang pagpapa-drug test bilang bahagi ng kampanya laban sa illegal drugs. Sinabi ni Presidential Spokesman Ignacio Bunye na walang nakikitang problema ang Malaca&amp;ntilde;ang sa nasabing hamon ng oposisyon. (Ulat nina Malou Escudero/Ely Saludar)</body>
<link>http://www.philstar.com/Article.aspx?articleId=211403&amp;publicationSubCategoryId=92</link>
</article>
<article>
<title>Reporma sa LTO ipatutupad sa loob ng 2 buwan</title>
<author>Angie dela Cruz</author>
<date>
<month>June</month>
<day>25</day>
<year>2003</year>
</date>
<body>Inihayag kahapon ni Land Transportation Office (LTO) Chief Roberto Lastimoso na gagawin niya sa loob ng dalawang linggo ang reporma sa ibat ibang tanggapan ng ahensiya sa bansa. Ang pahayag ay ginawa ni Lastimoso kaalinsabay ng mga pagbabagong sinimulan nang maipatupad sa mga tanggapan ng LTO kabilang na ang pag-extend sa oras ng trabaho ng mga tauhan para higit na mabigyan ng tunay na serbisyo publiko ang taumbayan. Hinigpitan rin ang pagpapasok ng mga non-organic personnel sa LTO compound na noong una ay ang mga ito ang pinagmumulan ng mga nagkalat na fixers. Patuloy ang computerization program na pinaiiral sa LTO na siyang armado ng ahensiya sa paglipol ng mga katiwalian sa ahensiya at higit na nagpapabilis sa serbisyo ng ahensiya sa taong bayan &amp;quot;Sa loob ng dalawang linggo, puspusang ipatutupad ng ating pangasiwaan ang reporma sa ahensiya napasimulan na natin ang mga pagbabago sa LTO at ito ay magpapatuloy dahil ito po ang pangunahing adhikain ng pamahalaang Arroyo na layuning mabigyan ng tunay at tapat na serbisyo ang taong bayan,&amp;quot; pahayag ni Lastimoso. (Ulat ni Angie dela Cruz)</body>
<link>http://www.philstar.com/Article.aspx?articleId=211406&amp;publicationSubCategoryId=92</link>
</article>
<article>
<title>Sikat, mayaman uunahin sa anti-drug campaign</title>
<author>Lilia Tolentino</author>
<date>
<month>June</month>
<day>26</day>
<year>2003</year>
</date>
<body>Walang sasantuhing mayayaman at sikat na tao ang inilunsad ni Pangulong Arroyo na kampanya laban sa ipinagbabawal na gamot. Sa kanyang direktiba sa mga awtoridad, sinabi ng Pangulo na hindi lang dapat na ituon ang kampanya laban sa maliliit na tao at mahihirap na komunidad kundi pati ang mga nabibilang sa matataas na antas ng lipunan ay huhulihin sa crackdown. Wala anyang kinikilalang uri ng pamumuhay ang kampanya laban sa illegal drugs dahil lahat ay apektado ng masamang bisyo. &amp;quot;I am demanding from authorities a top to bottom campaign that not only targets the poor communities but also the rich and the famous. The drug menace is all pervading and cuts across all social classes. Our campaign must be total and blind to wealth or social status. It shall not spare the high and mighty from the force of law,&amp;quot; wika ng Pangulo. Kasabay nito, ipapaskil sa mga bulletin board o billboard ng mga munisipyo ang mga pangalan ng mga drug traffickers/pushers para ilantad ang karakter ng mga ito sa publiko. Ayon kay PNP deputy chief of Administration at Anti-Illegal Drugs Task Force P/Deputy Director Edgardo Aglipay, kabilang ito sa kanilang masusing pinaplano kaugnay na rin ng pagsusulong sa &amp;quot;shame campaign&amp;quot; kontra drug pushers at operators. Sinabi ni Aglipay na kasalukuyan na silang nakikipag-ugnayan sa mga lokal na opisyal ng pamahalaan partikular na sa Metro Manila para matukoy kung sinu-sino sa mga drug pushers/traffickers ang nasampahan na ng mga kaso sa korte. Matapos na matukoy ang mga nagtutulak ng droga na may kinakaharap na kaso ay maaari ng maipaskil ang mga pangalan ng mga ito sa mga bulletin o billboard ng mga munisipyo. Sa kasalukuyan ay iniisa-isa nang i-surveillance ng mga tauhan ni Aglipay ang mga barangay para tukuyin ang mga drug pushers na nasa likod ng pagpapakalat ng illegal na droga. (Ulat ni Lilia Tolentino)</body>
<link>http://www.philstar.com/Article.aspx?articleId=211480&amp;publicationSubCategoryId=92</link>
</article>
<article>
<title>Pondo ng Philhealth gagamitin sa kampanya?</title>
<author>Malou Escudero</author>
<date>
<month>June</month>
<day>26</day>
<year>2003</year>
</date>
<body>Labis na ikinababahala ng isang mambabatas ang posibilidad na magamit sa kampanya sa susunod na taon ang pondo ng Philippine Health Insurance Corp. (Philhealth). Ayo kay Bayan Muna Rep. Crispin Beltran, kaduda-duda ang naging hakbang ng Malaca&amp;ntilde;ang na ilipat sa Philhealth ang medicare functions at health insurance fund ng Overseas Workers Welfare Administration (OWWA). Wala aniyang dahilan para ilipat ang mga ito dahil napapangasiwaan naman ito ng maayos ng OWWA. Ang paglilipat ng pondo ay isinagawa sa pamamagitan ng Executive Order No. 182 na nilagdaan ni Pangulong Arroyo noong Pebrero 14, 2003. Isang resolusyon ang nakatakdng ihain ni Beltran sa Kongreso upang kuwestiyunin at maimbestigahan ang nasabing paglilipat ng medicare funds ng mga OFW sa Philhealth. Dapat aniyang mabigyan ng proteksiyon ang pondo ng mga OFW at hindi ito dapat magamit sa eleksiyon sa susunod na taon o mapunta sa mga corrupt na tao sa gobyerno. (Ulat ni Malou Escudero)</body>
<link>http://www.philstar.com/Article.aspx?articleId=211493&amp;publicationSubCategoryId=92</link>
</article>
<article>
<title>Drug test sa mga kandidato sa eleksyon</title>
<author>Danilo Garcia</author>
<date>
<month>June</month>
<day>26</day>
<year>2003</year>
</date>
<body>Isasailalim rin ng Comelec sa mandatory drug test ang lahat ng magiging kandidato sa darating na halalan bago ang paghahain nila ng certificate of candidacy. Ayon kay Chairman Benjamin Abalos, pinag-aaralan na nila ngayon ang implementing rules and guidelines para maipatupad ang naturang resolusyon. Ipinaliwanag nito na ibinase nila ang kanilang resolusyon sa section 36 ng Republic Act 9165 o Comprehensive Dangerous Drug Act of 2002 na nagsasaad na lahat ng kandidato para sa public office maging appointed man o elected ay dapat sumailalim sa mandatory drug test. Sa mga accredited na pribadong testing center umano dapat magpa-drug test ang isang kandidato at sarili niyang pera ang gagamitin para dito. Hindi rin umano sa ihi ibabase ang naturang drug test dahil sa marami itong butas, kundi sa strand o hibla ng buhok dahil mas accurate umano ito. Sa kabila nito, tanging anim na buwang rehabilitasyon sa mga government center lamang ang maaaring ipataw sa mga mapapatunayang positibo sa naturang drug test. Idiniin ni Abalos na kasama sa qualification ng mga nais tumakbo na hindi siya gumagamit ng droga base sa confirmatory certification nito na dapat isama nito sa paghahain ng certificate of candidacy. Pinag-aaralan rin ng Comelec kung ano ang magagawa nila sakaling impluwensiyahan o doktorin ng mga kandidato ang mga private drug testing center para palabasin na negatibo sila sa paggamit ng droga. (Ulat ni Danilo Garcia)</body>
<link>http://www.philstar.com/Article.aspx?articleId=211495&amp;publicationSubCategoryId=92</link>
</article>
<article>
<title>PIATCO contract legal - Chavez</title>
<author></author>
<date>
<month>June</month>
<day>26</day>
<year>2003</year>
</date>
<body>Naaayon sa batas, ayon sa administrasyon nina Pangulong Ramos, Pangulong Estrada at Pangulong Arroyo ang kontratang sinandigan ng Philippine International Air Terminals Co. (PIATCO) sa pagtatayo ng Ninoy Aquino International Airport (NAIA) Terminal 3. Iyan ang iginiit kahapon ni PIATCO legal counsel Frank Chavez sa pagsasabing naaprubahan ang NAIA-3 contract sa panahon ni Pangulong Ramos habang ang mga susog o pag-amyenda doon ay sumailalim naman sa pagsusuri ng administrasyon ni Pangulong Estrada. Ang pahayag ni Chavez ay kasunod sa nalathalang akusasyon ni Maria Cecilia Pesayco, corporate secretary ng Asias Emerging Dragon Corp. (AEDC) na nagkaroon umano ng sabwatan para sa paggagawad ng kontrata sa konstruksyon ng Terminal 3. &amp;quot;Strangely, the third supplement was approved during the time of President Arroyo,&amp;quot; ani Chavez. &amp;quot;President Arroyos factotums, fund managers, influence peddlers, cash merchants and commissioners should therefore be implemented in counter-charges.&amp;quot; Ang tinutukoy ni Chavez ay ang kontra-asunto na pinaplano ng PIATCO laban sa mga personalidad na pilit umaagaw mula sa PIATCO ng NAIA-3, kabilang ang AEDC sa pangunguna ng taipan na si Lucio Tan. Ayon kay Chavez, nagbigay ng assurance ang tatlong administrasyong nabanggit na walang batas na nilalabag ang PIATCO sa konstruksiyon ng NAIA 3 sa pamamagitan ng mga memoranda, executive orders, public at overt acts ng mga opisyal ng pamahalaan.</body>
<link>http://www.philstar.com/Article.aspx?articleId=211506&amp;publicationSubCategoryId=92</link>
</article>
<article>
<title>Mga puno ni Loren na pinutol kakastiguhin si Bayani</title>
<author>Rudy Andal</author>
<date>
<month>June</month>
<day>26</day>
<year>2003</year>
</date>
<body>Ipapatawag ng Senado si Metro Manila Development Authority (MMDA) Chairman Bayani Fernando matapos nitong iutos na putulin ang mga puno na itinanim ni Senate Majority Leader Loren Legarda sa center island ng Buendia, Pasay city na idineklarang forest park ng Pasay government. Sinabi ni Sen. Legarda, dapat magpaliwanag si Fernando sa ginawa nitong pagputol sa mga puno na itinanim ng Luntiang Pilipinas Foundation na pinamumunuan ng senadora. Aniya, sa sandaling hindi siya makuntento sa naging katwiran ni Fernando ay irerekomenda niyang bawasan ng pondo ang ahensiya nito sa sandaling iharap sa Senado ang 2004 national budget. Ikinagalit ni Legarda ang pangyayari na habang abala siya kasama ang mga diplomatic corps at si Manila Mayor Lito Atienza sa pagtatanim ng puno sa gilid ng Quirino grandstand sa Rizal Park bilang bahagi ng programa ng Luntian foundation ay naging abala din ang mga tauhan ng MMDA sa pagpuputol ng kanyang mga puno sa Buendia. (Ulat ni Rudy Andal)</body>
<link>http://www.philstar.com/Article.aspx?articleId=211507&amp;publicationSubCategoryId=92</link>
</article>
<article>
<title>NPA attack: 17 pinatay</title>
<author>Joy Cantos</author>
<date>
<month>June</month>
<day>27</day>
<year>2003</year>
</date>
<body>Labing anim na sundalo at isang asawa ng sundalo ang napatay sa panibagong pagsalakay ng tinatayang 200 rebeldeng New Peoples Army (NPA) sa isang detachment ng militar sa bayan ng Oras, Eastern Samar kahapon ng madaling araw. Kabilang sa mga nasawi ay 11 miyembro ng Citizens Armed Forces Geographical Unit (CAFGU), 5 tauhan ng Phil. Army at isang asawa ng sundalo. Pansamantalang hindi muna tinukoy ang pangalan ng mga nasawi dahil kailangan pang impormahan ang kanilang mga pamilya. Nakilala naman ang isang nasugatang sundalo sa pangalang Private 1st Class Nadera. Sa panayam kay Major Gen. Jacinto Ligot, commanding general ng AFP Central Command na nakabase sa Camp Lapu-Lapu, Cebu City naganap ang pag-atake ng mga rebelde dakong alas-4 ng madaling araw sa Cagdili detachment, Alpha Company ng 52nd Infantry Batallion na matatagpuan sa Bgy. Cagdili sa bayan ng Oras. Agad pinaligiran ng mga rebelde na pawang armado ng malalakas na kalibre at pinagbabaril ang nasabing detachment na tumagal ng dalawang oras. Ayon sa report, kabilang umano sa mga sumalakay na rebelde ay mga menor-de-edad na 15 hanggang 18 anyos na hinihinalang mga bagong recruit ng NPA. Pinaniniwalaan namang ibig pasukin ng grupo ng mga rebelde ang nasabing kampo upang nakawin ang mga armas sa armory ng naturang detachment. Sinabi ni Lt. Col. Ruby Bongabong, PIO ng AFP Central Command na hinihinala ring ang paglusob ay bahagi ng pagpapalakas ng puwersa ng mga rebelde para sa kanilang &amp;quot;fund raising activity&amp;quot; ngayong nalalapit na naman ang eleksiyon. Nabatid na ang inatakeng detachment ay tinatayang may 40-50 kilometro ang layo sa Quinapondan, Eastern Samar na sinalakay rin ng may 100 rebelde nitong nakalipas na Hunyo 22 na ikinasugat ng chief of police dito at lima pa sa hanay ng umatakeng mga rebelde. Naglunsad na ng hot pursuit operations ang militar laban sa grupo.(Ulat ni Joy Cantos)</body>
<link>http://www.philstar.com/Article.aspx?articleId=211610&amp;publicationSubCategoryId=92</link>
</article>
<article>
<title>Barbers, Lacson 'bati' na</title>
<author>Rudy Andal</author>
<date>
<month>June</month>
<day>27</day>
<year>2003</year>
</date>
<body>Nag-usap na umano sina Senator Robert Barbers at Senator Panfilo Lacson matapos gumitna sa naging &amp;quot;word war&amp;quot; ng mga ito sina Presidential Adviser on Illegal Drugs Alfredo Lim at Cavite Gov. Ireneo &amp;quot;Ayong&amp;quot; Maliksi kamakalawa ng gabi sa Diamond Hotel sa Roxas blvd., Maynila. Ayon sa source, naging sikreto umano ang pag-uusap nina Barbers at Lacson kung saan ang kasama lamang ng mga ito sa isang function room sa Diamond Hotel ay sina Lim at Maliksi. Itinanggi naman ni Sen. Barbers na nagkaroon sila ng &amp;quot;kiss and makeup&amp;quot; ni Lacson matapos silang magpalitan ng mga akusasyon nitong mga nakaraang araw makaraang ihayag ni Barbers ang nilalaman ng Senate committee report no. 66 na nagrerekomenda sa Department of Justice (DOJ) na kasuhan si Lacson kaugnay sa drug trafficking at kidnap-for-ransom activities noong pinamumunuan pa nito ang PNP. Inakusahan naman ni Lacson si Barbers na walang nagawa noong namumuno pa ito sa DILG dahil matapos maaresto nito ang suspected bigtime drug trafficker na si Lawrence Wang noong 1995 ay nakalaya ito dahil hindi sumipot sa pagdinig ng kaso ang mga arresting officers nito. Pinagbintangan din ni Lacson si Barbers na kaya nabalewala ang kaso kay Wang ay dahil nagkaroon ng &amp;quot;lagayan&amp;quot; na P15 milyon at isang kotse para lamang hindi na siputin ng mga tauhan ng PARAC ang pagdinig dito sa korte. Maging si Gov. Maliksi ay tumangging kumpirmahin na siya at si Lim ang naging &amp;quot;middle men&amp;quot; para magkasunddo sina Barbers at Lacson. Inamin ni Maliksi na nag-usap sila ni Lim pero tungkol ito sa shame campaign sa pamamagitan ng pagpintura sa mga bahay ng suspected drug pushers sa Cavite at hindi ang tungkol sa &amp;quot;word war&amp;quot; ng dalawang nabanggit na senador. (Ulat ni Rudy Andal)</body>
<link>http://www.philstar.com/Article.aspx?articleId=211619&amp;publicationSubCategoryId=92</link>
</article>
<article>
<title>Pagawaan ng bomba ng MILF nadiskubre</title>
<author></author>
<date>
<month>June</month>
<day>27</day>
<year>2003</year>
</date>
<body>Ikinadismaya ni Pangulong Arroyo ang pagkakasamsam ng bultu-bultong malalakas na pampasabog mula sa mga rebeldeng Moro Islamic Liberation Front (MILF) sa gitna na rin ng pagsusumikap ng pamahalaan na maipagpatuloy muli ang peace talks. Hiningi ng Pangulo sa mga lider ng MILF na ibunyag kung sinu-sino ang nasa likod ng pagbili, pag-iimbak at sino ang target ng mga daang kilo ng bombang C-4 na nadiskubre ng militar sa serye ng operasyon nito sa pinagkukutaan ng MILF. Ayon sa Pangulo, ang pagkakatuklas na ito ng mga bomba ay isang malaking dahilan para maantala ang prosesong pangkapayapaan. Naganap anya ito sa isang panahong inihahanda na ang panunumbalik ng negosasyong pangkatahimikan sa MILF. &amp;quot;Somebody is responsible for procuring and hoarding such destructive material in quantities that are even larger than the entire C-4 inventory of the Armed Forces. I am strongly urging a complete disclosure of information regarding this cache of explosives, especially its source, the identity of its owners, the intended targets and the involvement of any transnational terrorists smuggling and hoarding this deadly material,&amp;quot; anang Pangulo. Kabilang sa nasamsam ng militar sa 3 araw na operasyon simula nitong nakalipas na Sabado sa bayan ng Kabuntalan, Maguindanao ay 450 kilo ng C-4 na may kakayahang magpasabog ng isang malaking gusali, 165 kilo ng black gunpowder, 65 kilo ng TNT at 13 sako ng potassium nitrate. Iniharap rin ng militar sa Pangulo ang tatlong sako ng black gunpowder, 69 kahon na naglalaman ng 6,900 blasting caps, dalawang sako ng rocket-propelled grenade propellants, 25 piraso ng RPG launchers, sari-saring mga kagamitan at sangkap sa paggawa ng bomba. Kung hindi anya sa maagap na pagkakadiskubre dito ng AFP magagamit pa ito sa pagkitil ng buhay ng marami pang inosenteng sibilyan. Hindi anya niya matatanggap ang dahilan ng MILF na ang malaking bahaging ito ng arsenal ng MILF ay itinanim ng mga sundalong militar. Sinabi ng Pangulo na ang paliwanag ng MILF sa nadiskubreng armas ang siyang magiging basehan sa aksiyong gagawin ng pamahalaan sa isinusulong na prosesong pangkapayapaan. Nakasalalay na anya sa kamay ng MILF ang ikatutuloy ng prosesong pangkapayapaan sa Mindanao. (Lilia Tolentino/Joy Cantos)</body>
<link>http://www.philstar.com/Article.aspx?articleId=211625&amp;publicationSubCategoryId=92</link>
</article>
<article>
<title>GMA umangat sa SWS survey</title>
<author>Ely Saludar</author>
<date>
<month>June</month>
<day>27</day>
<year>2003</year>
</date>
<body>Nakabawi si Pangulong Arroyo sa second quarter survey ng Social Weather Station (SWS) makaraang makakuha ito ng positive 14 net satisfaction mula sa negative 14 noong first quarter. Batay sa survey na isinagawa noong May 28-Hunyo 14, lumilitaw na 42 porsiyento ay kuntento sa performance ng Pangulo. Pangunahing nakapag-paangat sa rating ng Pangulo ang epektibong kampanya ng administrasyon laban sa SARS na mas kinatakutan kumpara sa giyera sa Iraq. Samantala, hindi naman bilib kay Pangulong Arroyo ang taga-Mindanao kumpara sa Luzon at Visayas. Bagsak ang rating ng Pangulo sa Mindanao sa rating na negative 4 mula sa negative 14 noong 1st quarter. Balewala naman sa Pangulo ang resulta ng survey at hindi pa rin daw magbabago ang isip nito sa desisyon na huwag nang kumandidato sa 2004. Sinabi ni Presidential Spokesman Ignacio Bunye na ayaw raw magpa-istorbo ng Pangulo sa mga survey dahil ang mahalaga ay pagtuunan ang trabaho nito bilang Pangulo. (Ulat ni Ely Saludar)</body>
<link>http://www.philstar.com/Article.aspx?articleId=211632&amp;publicationSubCategoryId=92</link>
</article>
<article>
<title>Mga batang nakabilanggo may pag-asa nang makalaya</title>
<author>Malou Rongalerios-Escudero</author>
<date>
<month>June</month>
<day>27</day>
<year>2003</year>
</date>
<body>Posibleng makalaya na mula sa bilangguan ang mga batang may edad 12 pababa na nahaharap sa ibat ibang kasong kriminal dahil mamadaliin na ng Kongreso ang pagpasa ng panukalang mag-e-exempt sa kanila mula sa criminal liability. Sinabi ni Samar Rep. Marcelino Libanan, chairman ng House committee on justice na maging ang mga kabataang nakahanay sa death row sa New Bilibid Prison (NBP) sa Muntinlupa ay may pag-asa na ring mailagay sa pamamahala ng Department of Social Welfare and Development (DSWD). Inaprubahan na ng komite ang panukalang magpapababa sa minimum age requirement upang ma-exempt mula sa pananagutang kriminal ang mga batang mula 12-taong gulang pababa. Nakapaloob ang panukala sa Juvenile Justice and Delinquency Prevention bill na naglalayong amyendahan ang kasalukuyang juvenile justice system ng bansa. Sinabi pa ni Libanan na hindi dapat isama ang mga bata sa mga matatandang bilanggo dahil lalo lamang nagiging corrupt ang isipan ng mga ito. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=211636&amp;publicationSubCategoryId=92</link>
</article>
<article>
<title>Pork barrel ng solon, pang-reward vs pushers</title>
<author>Malou Escudero</author>
<date>
<month>June</month>
<day>27</day>
<year>2003</year>
</date>
<body>Ibibigay bilang reward money ng isang kongresista ang 10 porsiyento ng kanyang P20 milyong pork barrel sa pinalakas na kampanya ng gobyerno laban sa ipinagbabawal na droga Sinabi ni Laguna Rep. Danton Bueser, vice chairman ng House comittee on justice, mas magiging epektibo ang kampanya kung magbubuo ng isang reward system ang gobyerno para ibigay sa mga tipsters. Inamin ng solon na kailangang mahimok ng gobyerno ang taumbayan na suportahan ang kampanyang ito sa pamamagitan ng reward money pero idinagdag nito na dapat magkaroon ng panuntunan ang Philippine Drug Enforcement Agency (PDEA) sa reward system upang masigurong sa mga tipsters talaga mapupunta ang salapi. Sinabi pa ni Rep. Bueser na kung maglalaan anya ng tig-P2 milyon ang bawat kongresista sa kanila mismong distrito bilang reward money ay mismong mga constituents ng mga ito ang magsusumbong kung sinu-sino ang mga drug lord at pushers sa kanilang lugar. (Ulat ni Malou Escudero)</body>
<link>http://www.philstar.com/Article.aspx?articleId=211641&amp;publicationSubCategoryId=92</link>
</article>
<article>
<title>NBP officials sabit sa droga</title>
<author>Lilia Tolentino at Grace dela Cruz</author>
<date>
<month>June</month>
<day>28</day>
<year>2003</year>
</date>
<body>Iniutos kahapon ni Pangulong Arroyo na usigin at sibakin ang mga opisyal ng New Bilibid Prisons (NBP) na nakikipagsabwatan sa mga convicted drug lords na may laboratoryo ng shabu sa bilangguan. Ang utos ay kasunod ng balitang talamak na ang paggamit at paggawa ng droga sa loob mismo ng NBP. Ang pagkakaroon ng shabu laboratory sa Bilibid ay inamin ng mga bilanggo kay Bureau of Corrections (BUCOR) Director Dionisio Santiago na may dalawang linggo pa lamang sa puwesto. Base sa pagsisiyasat, nakakagawa ng shabu ang sindikato sa pamamagitan ng pagpasok sa loob ng kulungan ng mga botelya ng mineral water na may halong kemikal ng shabu at sa loob na ng kulungan niluluto. Sinasabing ang shabu lab ay nasa building 13 H1 at H2 na inookupa ng mga dayuhang bilanggo na nahatulan sa salang drug trafficking. Bukod sa shabu, natuklasan din na may mga pekeng pera sa NBP at talamak din umano ang prostitusyon dito. Lahat ng ito ay napapatakbo ng sindikato sa pamamagitan ng cellular phone na siyang ginagamit ng mga lider ng sindikato kaya iminungkahit rin na i-block ng Globe at Smart ang signal sa bisinidad ng NBP. Binigyan naman ni Justice Secretary Simeon Datumanong ng &amp;quot;free hand&amp;quot; si Santiago para gumamit ng kamay na bakal laban sa sino mang preso, opisyal at kawani nito na nagkukutsabahan sa pag-ooperate ng illegal na droga sa NBP. Sinabi naman ni Santiago na mas mabuting &amp;quot;bitayin&amp;quot; na rin ang mga drug trafficker na inmates ngayon ng NBP. Aniya, kamatayan na lamang ang makakapagpahinto sa mga nasabing drug traffickers sa pagsasagawa ng mga ito ng illegal na droga sa loob ng NBP. Gayunman, ipinag-utos na rin ni Santiago ang pagpapalipat ng mga drug traffickers sa ibang penal colonies gaya ng Palawan, Davao, Leyte at Zamboanga. Aniya, ang pagpapalipat sa nasabing drug traffickers ay gagawin upang mabuwag ang sindikatong nagmamaniobra sa napapabalitang shabu laboratory. Sa ngayon ay mayroong nakabilanggong 67 Chinese drug traffickers, 10 Malaysians, 6 British, 4 Japanese, 4 Taiwanese, 3 Americans, 2 South Africans, 2 Iraqis, 2 Nigerians at Swiss national.(Ulat nina Lilia Tolentino at Grace dela Cruz)</body>
<link>http://www.philstar.com/Article.aspx?articleId=211741&amp;publicationSubCategoryId=92</link>
</article>
<article>
<title>Kabayan Noli una sa survey</title>
<author>Lilia Tolentino</author>
<date>
<month>June</month>
<day>28</day>
<year>2003</year>
</date>
<body>Nanguna si Senador Noli de Castro sa survey ng Social Weather Station (SWS) sa mga posibleng manalong kandidato sa presidente at pagka-bise presidente sa halalan sa 2004. Ang SWS survey para sa Mayo 28-Hunyo 15, 2003 ay nagpapakitang si de Castro ay first choice sa pagka-pangulo sa botong 22%, kasunod niya si dating Education Secretary Raul Roco, 19%; pangatlo si Fernando Poe Jr, 16%; Pangulong Arroyo, 15%; Senador Panfilo Lacson, 12%; Ramon Magsaysay Jr., 4%; Loren Legarda, 3%; Aquilino Pimentel Jr., 2% at Teofisto Guingona, 1%. Ipinakita rin sa survey na iba-iba ang paboritong kandidato sa apat na mga lugar na nasaklaw ng SWS survey. Si de Castro ay malakas sa Mindanao, 31%; Pangulong Arroyo sa Visayas, 31%; sa Luzon si Poe, 21%; at ang Metro Manila ay kay Roco, 33%. Hindi naman kabado ang Malaca&amp;ntilde;ang sa resulta ng SWS survey dahil hindi naman daw talaga kakandidato si Pangulong Arroyo. (Ulat ni Lilia Tolentino)</body>
<link>http://www.philstar.com/Article.aspx?articleId=211748&amp;publicationSubCategoryId=92</link>
</article>
<article>
<title>Mandatory drug testing sa mga driver inilipat na sa DOH</title>
<author>Ely Saludar</author>
<date>
<month>June</month>
<day>28</day>
<year>2003</year>
</date>
<body>Inalis na ni Pangulong Arroyo sa Department of Transportation and Communications (DOTC) ang pangangasiwa sa mandatory drug testing sa mga kumukuha at nagre-renew ng drivers license. Ayon sa Pangulo, mula sa Land Transportation Office (LTO) ay inilipat na sa Department of Health (DOH) ang kontrol sa pagpapa-drug test sa mga kumukuha ng lisensiya. Sinabi ng Pangulo na naitimbre na nito kay DOTC Sec. Leandro Mendoza at sa DOH ang bagong hakbang na bahagi ng paglilinaw sa mga gampanin ng bawat ahensiya sa kampanya laban sa illegal drugs. (Ulat ni Ely Saludar)</body>
<link>http://www.philstar.com/Article.aspx?articleId=211754&amp;publicationSubCategoryId=92</link>
</article>
<article>
<title>Masa kay Gringo sa pagka-VP</title>
<author></author>
<date>
<month>June</month>
<day>28</day>
<year>2003</year>
</date>
<body>Si Senador Gregorio &amp;quot;Gringo&amp;quot; Honasan ang pinili ng masang Pilipino bilang kanilang kandidatong bise presidente sa 2004 elections. Ayon sa isang survey na ginawa ng FYI Research and Consulting Group noong Mayo 27-Hunyo 10, 2003 nangunguna si Honasan sa &amp;quot;Class E&amp;quot; sa kanyang nakuhang 26.3% ng mga rumesponde sa naturang survey, samantalang si Sen. Loren Legarda naman ay nakakuha ng 24.1%. Ang binanggit na FYI survey ay may sample size na 3,000 botante mula sa 41 probinsiya at 16 siyudad at munisipyo ng Pilipinas. Ang &amp;quot;Class E&amp;quot; na karamihan ay mahihirap na manggagawa, magsasaka, mangingisda at iba pang matataguriang masang Pilipino ay ang pinakamalaking grupo ng mga botante sa mga nakaraang halalan sa bansa. Mahigit kalahati sa mga bumoboto sa bansa ay galing sa grupong ito. Noong halalan ng 1998, ang &amp;quot;Class E&amp;quot; ang siyang nagpapanalo kay dating Pangulong Estrada. Kung bibilangin ang lahat ng mga rumesponde sa naturang survey, nakuha ni Honasan ang 21.0% sa kanila, pangalawa kay Legarda, 29.2%; Senate President Franklin Drilon, 17.1%; Sen. Juan Flavier, 16.7%; Sen. Sergio Osme&amp;ntilde;a III, 8.9% at Sen. Manuel Villar, 6.0%. Si Honasan rin ang number one choice para sa pagkabise-presidente sa Mindanao. Sa naturang survey, nilampaso ni Gringo ang lahat ng mga vice presidentiables sa Region IX, X, XI at XII. Ang mainit na suportang nakuha ni Honasan mula sa mga Minadanaoans ay bunga marahil sa kanyang pagtutok sa mga isyung pangkapayapaan, tulad ng iminumungkahi niyang mini-Marshall Plan para sa pagpapaunlad ng Mindanao. Nanguna rin si Honasan sa mga kalalakihang botante, 27.7% kumpara sa 20.8% samantala sa mga kababaihan ay si Legarda , 37.3%. Si Honasan ang napupusuan ng mga botante sa 40-49 at 50-59 age groups at suportang 29. 3% at 25.6% ng mga rumesponde. Si Legarda naman ang nanalo sa 18-29 at 30-39 age groups.</body>
<link>http://www.philstar.com/Article.aspx?articleId=211760&amp;publicationSubCategoryId=92</link>
</article>
<article>
<title>Cuadro de Alas buwag na hindi pa man nakakaporma</title>
<author>Lilia Tolentino</author>
<date>
<month>June</month>
<day>29</day>
<year>2003</year>
</date>
<body>Hindi pa man nakapagsisimula sa responsibilidad ang binansagang &amp;quot;Cuadro de Alas&amp;quot; sa anti-drug campaign, napalitan na sila ng bagong grupo na tinagurian ngayong &amp;quot;Junta Boys&amp;quot; na mangangasiwa sa kampanya ng pamahalaan laban sa droga. Sa ginanap kahapong command conference ni Pangulong Arroyo sa Malaca&amp;ntilde;ang, ganap nang naitsapuwera sa programang anti-drug campaign sina Senador Robert Barbers, dating Manila Mayor Alfredo Lim at dating P/Major Lucio Margallo. Ang tatlo ay hindi inimbita sa naturang command conference para labanan ang droga. Tinukoy naman ng Pangulo ang mga personalidad na siyang mangangasiwa sa kampanya, sila ay sina Interior and Local Government Secretary Jose Lina Jr. bilang ex-officio chairman ng Dangerous Drugs Board; Philippine Drug Enforcement Agency (PDEA) Director Anselmo Avenido at PDEA Executive Director Gen. Edgardo Aglipay. Hindi rin imbitado si dating P/Col. Reynaldo Jaylo pero sinabi ni Avenido na may inihahanda na silang appointment para kay Jaylo bilang miyembro ng PDEA board. Sa idinaos na press briefing pagkaraan ng command conference, sinabi ni Presidential Chief of Staff Rigoberto Tiglao na ang Dangerous Drugs Board na nasa ilalim din ng pangangasiwa ni Lina ang siyang pinakamataas na policy making body sa kampanya laban sa bawal na gamot. Ang operational arm ng programa ay ang PDEA na siya ring may kontrol sa ipinalabas ng Pangulo na P1 bilyon para sa anti-drug campaign. Ang pagbalangkas ng patakaran sa kampanya ay ipinababalik kay Lina, ang operational arm ay kay Avenido at ang itatatag na mga task force ay sa ilalim ng kontrol ni Aglipay. Sinabi ni Tiglao na naniniwala ang Pangulo na ang kampanya laban sa droga ay puwede nang maisakatuparan sa pamamagitan ng mga umiiral nang ahensiya at mga institusyon. Idinagdag ni Tiglao na hindi naman isinasara ng Pangulo ang paghingi ng payo o konsultasyon kay Senator Barbers at ang pagtulong nito alinsunod sa responsibilidad niya bilang chairman ng senate committee on illegal drugs. Puwede namang makapag-ambag sa kampanya sa pamamagitan ng pagbibigay ng mahalaga nilang payo sa mga ahensiyang bumubuo ng kampanya laban sa bawal na gamot. Kasabay nito, nilinaw ni Lina na dahil sa laki ng problema sa droga ang tatlong buwang palugit na itinakda ng Pangulo ay hindi maisasakatuparan. Sinabi naman ni Avenido na sa loob ng tatlong buwan, 1/3 ng natukoy na 175 sindikato ng droga ay magiging niyutralisado. Sa ngayon anya, dalawang grupo na ang niyutralisado ng mga awtoridad.(Ulat ni Lilia Tolentino)</body>
<link>http://www.philstar.com/Article.aspx?articleId=211873&amp;publicationSubCategoryId=92</link>
</article>
<article>
<title>LRT 1 sinasabotahe</title>
<author></author>
<date>
<month>June</month>
<day>29</day>
<year>2003</year>
</date>
<body>Natuklasan ng Light Rail Transit Authority (LRTA) ang umanoy pananabotahe sa LRT Line 1 sa pamamagitan ng service interruptions, itoy simula ng inako nila ang maintenance ng linya noong May 16. Ayon kay Rodrigo Bulario, officer-in-charge ng LRTA Operations and Engineering Department, hihingan nila ng paliwanag ang Technirail sa mga tanda ng sabotahe at mga teknikal na problemang nadiskubre nila. Nang lumipas na ang kontrata ng Technirail, iniwan nito sa LRTA ang 16 units ng &amp;quot;chopper control electronics&amp;quot; na minarkahang &amp;quot;good&amp;quot; pero natuklasang depektibo. Nadiskubre rin ng LRTA na ang mga plastic cover ng mga pressure switches sa lahat ng mga tren ay nawawala, kaya pinasok ito ng alikabok at tubig na naging sanhi ng electric braking failures kung malakas ang ulan. Pagkaraan ng masusing pagsusuri ng mga aircon units ng Adtranz trains, ilang units ay natagpuang disabled dahil sa grounded na mga parte tulad ng compressors at supply fans. Ilang fittings din ng pneumatic tools ay nawawala, kaya di magamit ng kanilang mga tauhan sa pagkalas ng mga bogies, anang LRTA. Tungkol sa problemadong compressor ng isang train set, natuklasan nila ang paulit-ulit na mga sira mula pa noong Abril 4, ngunit walang ginawa ang Technirail hanggang Mayo 16. Ayon sa LRTA, ang mga problemang naranasan noong Mayo 30 at Hunyo 10 ay nagresulta ng maling pagpipihit sa mga emergency swtiches ng mga pinto ng mga tren. Samantala, napansin ni LRTA Administrator Teodoro Cruz ang malaking pagbabago sa serbisyo ng LRT 1 pagkatapos na solusyunan ng kanilang mga kawani ang mga problemang teknikal. Sa buwang ito, ang LRT 1 ay nakaranas ng pagbaba sa mga service interruptions hanggang sa tuluyang mawala ang mga ito, ang pagtaas ng train availability sa 61 units noong Hunyo 18 mula 56 units noong Mayo 31. Inutusan ni Cruz si Commander Ernesto Garzon, hepe ng LRTA Civil Service Security office na paigtingin ang seguridad at surveillance sa LRT 1 para maiwasan ang mga pananabotahe sa hinaharap.</body>
<link>http://www.philstar.com/Article.aspx?articleId=211880&amp;publicationSubCategoryId=92</link>
</article>
<article>
<title>Dalaw sa Bilibid sinuspinde</title>
<author>Lordeth Bonilla</author>
<date>
<month>June</month>
<day>29</day>
<year>2003</year>
</date>
<body>Dahil sa sunud-sunod na kontrobersya sa New Bilibid Prisons (NBP) na may kaugnayan sa droga, pansamantala munang sinuspinde ang pagpapapasok ng dalaw sa mga inmate na nasa Maximum Security compound at tripleng seguridad ang pinatutupad ngayon dito. Sinabi ni Bureau of Corrections Director Dionisio Santiago, hindi na muna pinapayagan ng pamunuan ng NBP ang mga asawa at mga anak ng mga inmate na mag-stay-in sa loob ng nabanggit na bilangguan at pinulong na rin nila ang lahat ng gang leader at mga mayores sa naturang kulungan para sa naturang bagong kautusan. Tiniyak naman ng mga gang leader at mga mayores na tutulong sila na resolbahan ang paglaganap ng droga sa loob ng bilangguan. (Ulat ni Lordeth Bonilla)</body>
<link>http://www.philstar.com/Article.aspx?articleId=211886&amp;publicationSubCategoryId=92</link>
</article>
<article>
<title>Mag-ingat sa e-mail scam</title>
<author>Ellen Fernando</author>
<date>
<month>June</month>
<day>29</day>
<year>2003</year>
</date>
<body>Nagbabala ang Department of Foreign Affairs (DFA) sa publiko sa tinaguriang &amp;quot;advance fee o e-mail lottery scam&amp;quot; na bumibiktima sa mga internet users kabilang ang mga overseas Filipino workers (OFWs). Ayon sa DFA, isinasagawa ang scam sa pamamagitan ng pagpapadala ng e-mail notice sa mga target na biktima mula sa mga organizer ng lottery na nakabase sa ibang bansa, gaya ng The Netherlands, na nagpapahayag ng kanilang pag-congratulate sa kanilang biktima sa pagkapanalo nito ng malaking halaga ng salapi. Kasunod nito, hihilingin ng nanloloko sa biktima ng remittance sa pamamagitan ng money transfer sa bank account nito. Kailangang ihulog muna ng biktima ang halagang $1,000 pataas para sa pagpoproseso ng kanyang napanalunang pera. Pinaalalahanan din ng sindikato ang biktima na kailangan confidential o walang nakakaalam sa kanilang transaksiyon sa dahilang ang organizer ay inaayos pa ang lottery number at pangalan. Gayunman, matapos ang transaksiyon at pagbibigay ng biktima ng hinihinging halaga na ipinadala, ang lottery organizer ay hindi na makontak. May apat na kaso na ng nabanggit na e-mail scam ang naitala ng RP Embassy sa The Hague. Karamihan sa mga nabiktima ay mga manggagawang Pilipino na nakapagbigay ng halagang $5,000 at ang iba ay nakapag-remit ng $25,000. Nanawagan ang DFA sa sinumang nakaranas ng ganitong uri ng panloloko na kumontak sa DFA para sa ibang background at impormasyon hinggil sa nasabing scam. (Ulat ni Ellen Fernando)</body>
<link>http://www.philstar.com/Article.aspx?articleId=211892&amp;publicationSubCategoryId=92</link>
</article>
<article>
<title>Sen. Cayetano ililibing ngayon</title>
<author>Rudy Andal</author>
<date>
<month>June</month>
<day>29</day>
<year>2003</year>
</date>
<body>Ihahatid na ngayong alas-5 ng hapon sa kanyang huling hantungan ang labi ng yumaong si Senator Renato Cayetano sa Garden of Memories Memorial Park sa Pateros. Kamakalawa ay pinagkalooban ng necrological services si Cayetano ng kanyang mga kasamahan sa Senado matapos dalhin ang labi nito sa session hall. Ipinaabot ng mga anak ni Cayetano ang kanilang pasasalamat sa lahat ng nakiramay sa kanilang pamilya. Umuwi ng bansa nitong Hunyo 5 si Cayetano matapos ang matagumpay na liver transplant sa Amerika, subalit nitong Hunyo 24 ay namatay naman dahil sa kanyang abdominal cancer. (Ulat ni Rudy Andal)</body>
<link>http://www.philstar.com/Article.aspx?articleId=211898&amp;publicationSubCategoryId=92</link>
</article>
<article>
<title>Ika-3 mayor tinodas ng NPA</title>
<author>Joy Cantos</author>
<date>
<month>June</month>
<day>30</day>
<year>2003</year>
</date>
<body>Isa na namang alkalde mula sa lalawigan ng Compostela Valley ang binaril ng malapitan at napaslang ng nag-iisang salarin sa isang sabungan sa Davao City nitong nakalipas na Sabado ng gabi. Gayunman, agad ring napatay ang suspek ng mga bodyguard ng alkalde. Ang insidente ay naganap may isang linggo lamang ang nakakaraan matapos likidahin at mapatay sina Mayor Guerrero Zaragoza ng Tayug, Pangasinan at Payao Mayor Moises Araham ng Zamboanga Sibugay ng hinihinalang mga rebeldeng New Peoples Army (NPA). Sa ulat na nakarating kahapon sa Camp Aguinaldo, kinilala ang panibagong biktima ng pamamaslang na si Monkayo, Compostela Valley Mayor Joel Brillantes, 49. Dead on arrival ito sa Davao Doctors Hospital sanhi ng dalawang tama ng bala ng baril sa ulo. Dead-on-the-spot naman ang gunman na kinilalang si Aniceto Dejeto, Sr. ng Bgy. Tulalian, Sto. Tomas, Davao del Sur. Ayon kay AFP-Public Information Office chief Lt. Col. Daniel Lucero, naganap ang krimen dakong 11:45 ng gabi nitong Sabado sa ringside ng cockpit arena ng Matina Gallera sa McArthur Highway sa Matina, Davao City. Ayon sa mga saksi, nasa VIP room sa loob ng sabungan ang alkalde kasama ang kanyang mga security escort ng lumabas ang mga ito para umupo malapit sa mismong sabong. Naging mabilis umano ang pagkilos ng suspek at sinamantala nito ang pagkakataon para makasunod at makasingit sa mga bodyguard ng mayor. Agad binaril ng malapitan sa ulo ang mayor at dalawang tama ng bala ang tumapos sa buhay nito. Matapos ang pamamaril ay nagtatakbo patakas ang suspek subalit mabilis itong hinabol ng mga bodyguard ni Brillantes at sabay-sabay na pinaputukan si Dejeto hanggang sa mamatay ito. Si Brillantes ay dati umanong miyembro ng Phil. Army. Naging kontrobersiyal ito dahil sa itinayong kumpanya na kaanib ng Southeast Mining Multinational Corp., ang kumpanya na nakaalitan ng small-scale miners na nag-ooperate sa Mt. Diwalwal. Kasalukuyan namang iniimbestigahan ng mga awtoridad ang motibo ng krimen gayundin kung hired killer o miyembro ng komunistang NPA ang napatay na suspek. Sisiyasatin rin kung ang pagpatay ay may kinalaman sa isyu sa Mt. Diwalwal. (Ulat ni Joy Cantos)</body>
<link>http://www.philstar.com/Article.aspx?articleId=212014&amp;publicationSubCategoryId=92</link>
</article>
<article>
<title>Palasyo naghugas-kamay sa pagkakalaglag sa Cuadro de Alas</title>
<author>Ely Saludar</author>
<date>
<month>June</month>
<day>30</day>
<year>2003</year>
</date>
<body>Agad kumambiyo ang Malaca&amp;ntilde;ang sa pagkakalaglag ng &amp;quot;Cuadro de Alas&amp;quot; sa kampanya laban sa iligal na droga at pag-entra ng tinaguriang &amp;quot;Junta Boys.&amp;quot; Sinabi ni Presidential Spokesman Ignacio Bunye na hindi tuluyang inabandona ang Cuadro de Alas na kinabibilangan nina Sen. Robert Barbers, dating Manila Mayor Alfredo Lim, dating mga pulis na sina Lucio Margallo at Reynaldo Jaylo. Ayon kay Bunye, kokonsultahin ang apat na ito at anuman ang ibibigay na tulong ay malugod na tatanggapin. Iginiit ni Bunye na ipinatupad lamang ng Pangulo ang batas kung saan dapat na manguna ay ang Dangerous Drugs Board (DDB) bilang policy making body at ang Philippine Drug Enforcement Agency (PDEA) ang operational arm. Nauna rito, ibinandera na si Barbers ang anti-drug czar samantala si Lim ang magsisilbing presidential adviser on illegal drugs subalit hindi pa man tuluyang nakakapag-umpisa ay naitsapuwera na. Si Jaylo lamang ang nakatitiyak na mabibigyan ng posisyon bilang miyembro ng PEA board. (Ulat ni Ely Saludar)</body>
<link>http://www.philstar.com/Article.aspx?articleId=212020&amp;publicationSubCategoryId=92</link>
</article>
<article>
<title>4.9-M kabataan ang nakikipag-sex bago ikasal</title>
<author>Edwin Balasa</author>
<date>
<month>June</month>
<day>30</day>
<year>2003</year>
</date>
<body>Umaabot sa 4.9 milyon o 26 percent ng 18.8 milyong populasyon ng mga kabataan na may edad 15-27 ang umamin na nakaranas ng pre-marital sex bago ikasal, ayon sa survey na isinagawa ng Young Adult Fertility and Sexuality Survey ng University of the Philippines Population Institute. Batay sa report ng YAFSS, 35 porsiyento ng mga lalaki mula sa 20,000 kabataang sinurvey ang nagsabi na nakaranas na silang makipagtalik bago ikinasal. Nasa 19 porsiyento naman ang mga babaeng hindi na sila virgin bago pa mag-edad 20. Pinakamalaki ang bilang ng mga kabataang nakaranas ng pre-marital sex sa National Capital Region (NCR). Naitala naman sa 19 na porsiyento ng mga kabataang nakaranas nito sa Western Mindanao na sinundan ng Cagayan Valley, 16 percent at Autonomous Region of Muslim Mindanao, 12 percent. Nabatid na kalahati ng tinatayang 82 milyong populasyon sa bansa ang may edad 21 pababa. At dahil mga bata pa, masyado umanong mataas ang panganib na kinakaharap ng mga ito dahil ito ang panahon ng pag-i-experiment sa mga bagay katulad ng sex na kadalasang nagtatapos sa pagkabuntis ng mga kabataang babae. Ang pagkabuntis ay isa sa itinuturing na dahilan kung bakit marami sa mga babae ang nahihinto sa kanilang pag-aaral. (Ulat ni Edwin Balasa)</body>
<link>http://www.philstar.com/Article.aspx?articleId=212026&amp;publicationSubCategoryId=92</link>
</article>
<article>
<title>Malaca&amp;ntilde;ang umaming bigong mapababa ang singil sa kuryente</title>
<author>Ely Saludar</author>
<date>
<month>June</month>
<day>30</day>
<year>2003</year>
</date>
<body>Inamin ng Malaca&amp;ntilde;ang na nahihirapan ang gobyerno na agad ibaba ang singil sa kuryente tulad ng pangako ni Pangulong Arroyo. Sinabi ni Presidential Spokesman Ignacio Bunye na gumagawa naman ng paraan ang Pangulo at katunayan ay nakipag-usap na ito sa Meralco at Napocor kaugnay sa economies of scale. Nakaloob dito ang pagbili ng mas maraming kuryente sa mga independent power producers (IPPs) upang bumagsak ang demand sa Napocor at dito ay magreresulta ng pagbaba ng pasanin ng mga consumers. Nanawagan si Bunye sa publiko na konting pagtitis pa dahil desidido ang Pangulo na ibaba ang singil sa kuryente. (Ulat ni Ely Saludar)</body>
<link>http://www.philstar.com/Article.aspx?articleId=212032&amp;publicationSubCategoryId=92</link>
</article>
<article>
<title>MMLRTC pinagpapaliwanag ng LRTA sa pagbili ng grinding machine</title>
<author></author>
<date>
<month>June</month>
<day>30</day>
<year>2003</year>
</date>
<body>Pinagpapaliwanag ng Light Rail Transit Authority (LTRA) ang Metro Manila LRT Consultants (MMLRTC) tungkol sa pagbili ng isang grinding machine nang hindi naaayon sa patakaran ng ahensiya. Pinabulaanan ng LRTA ang paratang ni Roberto Gualberto, deputy project manager ng MMLRTC, na iligal na bumili ang LRTA ng rail grinding machine sa halagang P175 milyon. Ayon kay Engr. Enrico Garcia, LRT Line 2 project manager, hindi binigyan ng pahintulot ng LRTA ang Sumitomo Corp., isa sa mga contractor ng LRT Line 2 na mag-angkat ng grinding machine. Hihingan diumano nila ng paliwanag ang MMLRTC sa pag-angkat ng makina nang hindi sumusunod sa legal na pamamaraan. &amp;quot;Kung mapapansin ninyo ang mga dokumentong ipinakita ni Gualberto sa media, ang mga sulat ay sa pagitan ng MMLRTC at Sumitomo at hindi sa pagitan ng MMLRTC o Sumitomo at LRTA,&amp;quot; anang LRTA. Pinagdudahan nila ang intensyong ito ni Gualberto. Hindi pa rin daw ibinibigay ng Sumitomo sa LRTA ang nasabing makina at hindi rin naabisuhan ang LRTA at MMLRTC sa pagdating ng makina sa bansa. Ayon sa LRTA, inangkat ng Sumitomo ang makina at their own risk na walang pinirmahang papeles.</body>
<link>http://www.philstar.com/Article.aspx?articleId=212038&amp;publicationSubCategoryId=92</link>
</article>
</data>